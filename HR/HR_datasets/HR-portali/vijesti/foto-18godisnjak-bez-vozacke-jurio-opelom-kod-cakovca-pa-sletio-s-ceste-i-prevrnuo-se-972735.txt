Foto: PU međimurska JUČER oko 16 sati na prilaznoj prometnici prema lokalnoj cesti koja povezuje Strahoninec i Kuršanec, vozač rođen 1999. godine upravljajući Opel Vectrom, varaždinskih registarskih oznaka, bez položenog vozačkog ispita zbog neprilagođene brzine u oštrom zavoju izletio je izvan kolnika, gdje se vozilo prevrnulo preko krova.  Nakon prometne nesreće vozač je vozilom hitne medicinske pomoći prevezen u Županijsku bolnici Čakovec, gdje je utvrđeno kako je u nesreći lakše ozlijeđen, te je zadržan na liječenju.  Protiv 18-godišnjeg vozača zbog počinjenja nekoliko prekršaja iz Zakona o sigurnosti prometa na cestama podnijet će se optužni prijedlog Prekršajnom sudu u Čakovcu.