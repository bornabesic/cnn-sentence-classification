Čovjek kojega nazivaju i velikim strategom globalizacije i doktrine kaosa, sada je aktivno uključen u slanje milijuna useljenika u Europu George Soros, čovjek koji plaća invaziju na Europu. Bombastičan je to naslov objavljen u talijanskom “Il giornaleu”, a koji se nadovezao na ranije objavljivane informacije u europskim medijima koje izravno prozivaju Sorosa za politički inženjering kojemu je cilj staviti pod osobnu kontrolu stanje na dijelu svijeta zahvaćenom izbjegličkom krizom. Čovjek kojega nazivaju i velikim strategom globalizacije i doktrine kaosa, sada je aktivno uključen u slanje milijuna useljenika u Europu. U svom zadnjem napisu, pak, “Il giornale” navodi da magnat ulaže čak 500 milijuna dolara u formiranje brodske flote koja će spašavati živote migranata. To je naizgled human čin: samo nekoliko dana ranije Komisija Ujedinjenih naroda oglasila je potrebu zbrinjavanja milijuna ilegalnih migranata. Talijanski list navodi i da se istodobno s upućenim apelom na obali Sicilije iskrcalo oko tisuću i pol spašenih, zahvaljujući intervenciji spasilačkih brodova raznih humanitarnih organizacija iz cijele Europe: Moas, Jugend Rettet, Stichting Bootvluchting, Médecins sans frontières, Save the children, Proactiva Open Arms, Sea-Watch.org, Sea-Eye i Life Boat, a koje pak izvore finaciranja imaju u Open Societyju, ali i drugim grupacijama vezanim uz milijunaša ‘filantropa’, Georgea Sorosa, piše Il giornale. Fantomski brodovi U istom novinskom tekstu apelira se da Bruxeles mora objasniti da za zaustavljanje trgovine ljudima nije dovoljna samo borba protiv kriminala, nego valja povesti računa i o sumnjivom milosrđu, posebice onom politički motiviranom kakvog provodi Soros i njegova “galaksija dobrotvora”, ironična je primjedba talijanskog kolege. To je, piše u nastavku, “galaksija u kojoj je osamdesetogodišnji filantrop obećao još u rujnu investiciju tešku petsto milijuna dolara namijenjenu dolasku migranata”. Investiciju koja bi, u konačnici, dovela u pitanje suverenitet Italije i drugih nacija, smatra potpisnik oštro intoniranog novinskog teksta. Investicija filantropa dovela bi tisuće i tisuće izbjeglica i migranata na naše obale; to bi se realiziralo pomoću 50-metarskih brodova, i to “fantomskih”, pod zastavama raznih egzotičnih destinacija. Bilo bi dovoljno istražiti već sjedišta organizacija koje upravljaju tom “flotom dobročinitelja”, a koje nemaju nikakvog interesa zaštititi integritet europskih i talijanskih obalnih područja, stoji u tekstu. U tom kontekstu spominje se, među ostalim, njemačka Sea Watch mornarica, koja u sastavu ima dva spasilačka broda. Njihov je cilj “zaštita prava na slobodu kretanja”, i neprihvatljivim drži “pravljenje razlike između izbjeglica i migranata”. Međutim, treba praviti razliku između onih koji bježe od rata ii diktature, i onih koji naprosto traže boje uvjete života, smatra novinar “Il giornalea”. Više europskih spasilačkih flota navedeno je u tekstu koji oštro kritizira naizgled humanu nakanu da Europu s mora napuči tisućama i tisućama ljudi čiji je dolazak počesto upitno motiviran, a ukupna godišnja bilanca bilo bi useljenje oko milijun izbjeglica i migranata svake godine u zapadnoeuropske zemlje. Zahtjev Europi Inače, bilo je govora i u drugim europskim medijima da je Soros još krajem osamdesetih financirao puno disidentskih aktivnosti u Istočnoj Europi, Poljskoj i Češkoj, ali i Ukrajini, što on nije negirao. Također je taj “arhitekt globalizacije”, kako ga nazivaju, u kolumni za Project Syndicate otvoreno tražio da Europa preuzme odgovornost za masovni priljev izbjeglica s Bliskog istoka, koje su preplavile Stari kontinent. Osim što je iznio i neophodni broj prihvata od milijun ljudi godišnje, iskalkulirao je da za svaku osobu treba potrošiti 16.800 dolara, to jest ukupno sedam milijardi dolara inicijalnog troška zbrinjavanja. U tom smislu pomoći će i SAD izdavanjem dugoročnih obveznica, poručio je još ranije Soros. – Plan treba biti gobalističke prirode i njime trebaju upravljati Ujedinjeni narodi – kazao je, uz napomenu da sveobuhvatan plan odgovora na bliskoistočnu krizu mora biti proveden na siguran i uredan način, i to tempom koji Europa “mora apsorbirati”. Čini se da ta “apsorpcija” nekima baš i ne ide najbolje… Članak je u potpunosti preuzet sa Slobodne Dalmacije. 