Foto: Hina RUSIJA je preporučila u petak svojim državljanima da se suzdrže od putovanja u Veliku Britaniju.  Građani su upozoreni zbog "kritične razine terorističke prijetnje" u zemlji, nakon napada u kojem su u Manchesteru poginule 22 osobe a, 75 ih je ranjeno. "Izbjegavajte putovati u tu državu, osim ako nije iznimno nužno" "Rusko veleposlanstvo u Velikoj Britaniji preporučuje ruskim građanima da izbjegavaju putovati u tu zemlju, posebno u velike gradove, osim ako to nije iznimno nužno", objavljeno je u priopćenju. Odluku "opravdava činjenica da je britanska vlada povisila razinu terorističke prijetnje u zemlji na maksimalnu", ističe se.