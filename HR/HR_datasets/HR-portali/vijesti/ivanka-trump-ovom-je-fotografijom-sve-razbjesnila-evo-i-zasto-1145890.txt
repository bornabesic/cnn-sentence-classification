U vrijeme kada je američki predsjednik Donald Trump potpisao uredbu zabrane ulaska u SAD građanima koji putuju iz Iraka, Sirije, Irana, Sudana, Libije, Somalije i Jemena na 90 dana, što je izazvalo oštre kritike širom svijeta i prosvjede u zračnim lukama zbog te njegove odluke, njegova kći Ivanka svojom objavom fotografije sa suprugom Jaredom Kushnerom na društvenim mrežama izazvala niz kritika i bijes brojnih korisnika, piše Daily Mail. Naime, ona je upravo u subotu objavila fotografiju na kojoj su se ona i njezin suprug pripremili za izlazak, točnije na glamuroznu večeru. Kushner je nosio smoking, dok je Ivanka nosila srebrnu haljinu koja stoji 4990 dolara dizajnerice Caroline Herrere. Korisnici Twittera nemilosrdno su se obrušili na Ivanku i izrugivali joj se da izgleda kao ''pečeni krumpir''. Neki su dobro izvrijeđali Ivankin stil, a par proglasili bešćutnim. Jedan od korisnika napisao je na svom Twitteru: "Svijet je gori i obitelji su rastrgane, ali ti si odjevena u aluminijsku foliju".  "Tvoj otac je odgovoran za dvije starije osobe sa zelenim kartama koje su ilegalno pritvorene 10 sati. Zabavi se!". pic.twitter.com/aWXH6lKF3g 