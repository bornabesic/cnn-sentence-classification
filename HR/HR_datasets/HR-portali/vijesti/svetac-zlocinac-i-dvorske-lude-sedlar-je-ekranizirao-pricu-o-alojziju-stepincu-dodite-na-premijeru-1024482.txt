Dođite na vrijeme kako biste mogli osigurati sjedeće mjesto u kino dvorani Dana 8. svibnja 1898. rođen je blaženi Alojzije Stepinac. Njemu u čast, a s namjerom da se još jedanput podsjetimo što je taj čovjek napravio za hrvatski narod, uz pomoć nekoliko hrvatskih domoljuba iz dijaspore (Anton Kikaš, Ilija Letica, Ante Kusturić, Slavko Katić…) , realiziran je dugometražni dokumentarni film “SVETAC, ZLOČINAC i DVORSKE LUDE”. To nije samo priča o Stepincu, to je i priča o Titu , kojega veličaju oni koji o Stepincu ne misle dobro. Tu ponajprije mislimo na one koji su u filmu nazvali “dvorskim ludama”, a koji medijski, na dnevnoj osnovi, pokušavaju sve kako bi napravili nemoguće: od Tita napraviti humanista, domoljuba i čovjekoljuba, a od Stepinca suprotno. Film je nastao iz želje i uvjerenja da se ne smije odustati od upozoravanja javnosti na najvažniji dio hrvatske povijesti preko kojega se želi unijeti nesigurnost i defetizam u hrvatsko nacionalno biće. Naime, takvi žele sve nas uvjeriti da smo genetski krivi i nesposobni za bilo što osim za sluganstvo i sužanjstvo. Premijeri će prisustvovati redatelj filma Jakov Sedlar i tekstopisac Nenad Piskač. Inače, film će se večeras prikazati i u Krašiću, u Gradskoj vijećnici u 18 sati, a u Splitu, u župi Mejaši sutra, u petak, u 19 sati. Prva projekcija izvan Hrvatske bit će u Hrvatskoj katoličkoj misiji u Luzernu. Dođite na vrijeme kako biste mogli osigurati sjedeće mjesto u kino dvorani. >>> Koje su bile posljednje riječi bl. Alojzija Stepinca na samrti? >>> Komunisti osudili kardinala Alojzija Stepinca – 1946. Pogledajte trailer filma: