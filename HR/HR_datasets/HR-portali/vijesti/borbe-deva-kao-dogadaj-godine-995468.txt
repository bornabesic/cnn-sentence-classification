Bozdogan je mali grad na turskoj obali Egejskog mora. Ovdje nema pustinja, ali preci ovdašnjih stanovnika potječu iz srednje Azije i sa sobom su donijeli svoje prastare običaje. Jedan od njih su tradicionalne borbe deva. One su i dan danas omiljene, pa mnogi vlasnici sa svojim životinjama potegnu i izdaleka kako bi sudjelovali u njima. Većinom su to siromašni seljaci koji se nadaju da bi uz pomoć skromnog novčanog dobitka mogli dopuniti obiteljsku blagajnu. A za Bozdogan je to događaj godine.  