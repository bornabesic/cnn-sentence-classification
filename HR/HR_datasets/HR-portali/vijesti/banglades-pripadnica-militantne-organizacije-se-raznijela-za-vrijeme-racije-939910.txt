Foto: Screenshot Youtube ŽENA, za koju se sumnja da je povezana s militantnom grupom, se raznijela za vrijeme policijske racije u Bangladešu.   Bila je povezana s Jumatul Mujahedeen Bangladesh (JMB) grupom, izjavio je ministar unutarnjih poslova u Bangladešu, Asaduzzaman Khan.   Vjeruje se da je ovo prvi takav slučaj u Bangladešu, odnosno da je prvi put umiješana žena kao bombaš samoubojica. Također, ubijen je i jedan muškarac u raciji,  prenosi BBC.   Nadležni organi su objavili kako su se već druge dvije žene s dvoje djece, predale policiji koja je okružila zgradu u kojoj je bila racija.   Identiteti uhićenih i poginulih još nisu poznati.   Vlada je izjavila kako je policijska operacija bila usredotočena na tu lokaciju jer se sumnjalo da je skrovište militanata.   U srpnju je napadnut kafić u Dhaki, glavnom gradu Bangladeša. Napadači su ubili 22 ljudi, a nadležni organi su objavili kako su napadači pripadali istoj JMB grupi.