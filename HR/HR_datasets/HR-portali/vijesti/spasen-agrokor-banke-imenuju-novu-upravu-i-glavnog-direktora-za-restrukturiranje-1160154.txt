Dok je Vlada izglasavala lex Agrokor, banke i dobavljači su se dogovorili da će sami voditi proces. Takozvani stand-still aranžman dogovoren je danas u 15 sati. Nekoliko minuta kasnije, Vlada je jednoglasno potvrdila zakon o postupku izvanredne uprave u trgovačkim društvima od sistemskog značaja i poslala ga u saborsku proceduru. Predstavnici najvećih dobavljača dan su proveli u sjedištu Erste banke na pregovorima, pa su od bankara doznali da će im osigurati sredstva za neometano poslovanje. Država je pak blokirala račune većine Agrokorovih tvrtki, ali te bi blokade trebale biti skinute do utorka. Do izdanja teksta ipak dogovor je postignut, ali ne i potpisan jer se radi na tehničkim detaljima. Iako su blokade računa Agrokorovih tvrtki izazvale paniku tijekom dana i strah od proglašenja bankrota, tvrtke, među kojima su Belje, Jamnica i Tisak, redom su potvrđivale da će blokade biti vrlo kratkog roka. Da su bile u pravu, potvrdili su bankari izjavivši da će biti povučene najkasnije do utorka. Kako je Večernji list više puta najavio, mijenjat će se uprava tvrtke, ali ne cijela odmah, već će se za početak osnažiti uvođenjem funkcije glavnog direktora za restrukturiranje kao ključne osobe za provedbu programa stabilizacije. Bankari tvrde da još traju razgovori s potencijalnim kandidatom te da bi trebao biti imenovan za dva do tri dana. >>Sve o spašavanju Agrokora pročitajte u tiskanom izdanju Večernjeg lista od subote ili u našem e-izdanju U današnjem broju donosimo i sljedeće teme: >>Vladin zakon: povjerenik će moći dignuti kredit i isplatiti dobavljače >>Dio vjerovnika blokirao Agrokorove tvrtke >>Banke za hitnu likvidnost šalju prvih 100 milijuna eura kredita >>Pravobraniteljica: Dvojni rad liječnika je sukob interesa i korupcija >>Hoće li zbog nedostatka svećenika zagrebačke župe voditi vjernici? >>Orepić: Da Most nije srušio Karamarka i Milanovića, Plenković ne bi bio šef HDZ-a >>U Gunji grade kuće od milijun kuna, a tvornice zatvaraju >>Vučić dobiva izbore, trajat će još koju godinu, ali ovo je početak njegova kraja 