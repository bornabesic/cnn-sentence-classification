Novaci ISIL-a iz Europe pripremali su se za džihad čitajući “Islam za neznalice” (Islam for Dummies) i “Kuran za neznalice”. Dvije su to knjige s prepoznatljivim žuto-crnim omotom iz popularnog serijala koje objašnjavaju na jednostavan način sve: od informatike, matematike do nogometa pa i religije. U dokumentima ISIL-a koji su iscurili u javnost, tzv. ISIL Leaks, u formularima koje su unovačeni borci morali ispuniti, više od 70 posto njih navelo je da im je poznavanje islama “osnovno”, što je najlošija od ponuđenih razina znanja. Pri novačenju u Europi, bili su, prema iskazima, smješteni u “sigurne kuće”, gdje su u kratko vrijeme prolazili indoktrinaciju ideologijom ISIL-a. Kako bi se pripremili za taj dio, naručivali su preko Amazona knjige u kojima se kratko i jasno naznačivalo što je što u islamu. Takav rezultat nameće zaključak da vjera i religija, bez obzira na to koliko se pozivaju na nju, ipak nema presudnu ulogu u ranom poticanju na ekstremistička djelovanja, već da je jači utjecaj socijalne mreže, okruženja, osjećaja nepripadanja i asocijalnog ponašanja, koje se manifestiralo i prije pridruživanja ISIL-u, primjerice kroz kriminal.  >> Francuska zatvara džamije i protjeruje radikalne propovjednike 