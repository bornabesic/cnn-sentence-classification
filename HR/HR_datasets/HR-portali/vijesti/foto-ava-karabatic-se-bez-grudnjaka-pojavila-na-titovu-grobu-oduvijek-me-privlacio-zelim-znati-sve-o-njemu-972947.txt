Foto: Facebook GDJE god Ava odluči svratiti, čini se da privlači pažnju. Ovaj put je odlučila posjetiti Titov grob u beogradskoj Kući cveća, a pritom se i prigodno obukla. Na svom je Facebooku podijelila slike na kojima je odjevena u inačicu pionirske uniforme. Na sebi je imala tamnoplavu suknju do koljena, bijelu košulju i crveni rubac oko vrata, no svima je nekako upalo u oči ono što nije imala na sebi- grudnjak. "Enigma Tito me je oduvijek privlačila. Zanimalo me tko je taj lik o kojemu moji roditelji pričaju s toliko ljubavi. Sada želim istražiti sve o njemu. Još ima toliko nepoznanica. Je li bio samo jedan Tito je tek jedna od njih", napisala je Ava uz fotografije. Kuću cveća posjetila je za Titov rođendan, a razlog tome bilo je snimanje emisije "S Avom o...". Iako se poželjela okušati i u istraživačkom novinarstvu, Ava je ipak bila spriječena dublje istražiti svoju temu. "Zvala sam neke prijatelje iz Moskve da mi srede ulaz u Arhiv, ali kad su čuli da tražim sve o Titu prije Drugog svjetskog rata, odbili su me", objasnila je.