Tri tijela izvučena su zasad iz talijanskog hotela koji je tijekom noći zatrpala lavina, objavili su u četvrtak policijski izvori dok spasioci nastavljaju  potragu za tridesetak nestalih osoba. Locirano je i četvrto tijelo, ali još nije izvučeno, rekli su izvori. Zasad nema službene potvrde o mrtvima. Vatrogasci su na Twitteru objavili da su došli do hotela Rigopiano sa psima i da u njemu nema znakova života. Potvrđeno je da su dvije osobe spašene prije zore kada su do hotela stigli prvi spasioci. Nekoliko djece nalazi se među tridesetak nestalih ljudi iz hotela Rigopiano koji je u srijedu navečer zatrpala lavina i strahuje se da su svi mrtvi jer spasioci ne nalaze znakove života, javljaju agencije. Le immagini dall'elicottero della #PoliziadiStato che sorvola l'hotel di #Rigopiano sommerso dalla neve pic.twitter.com/ntmQU0CUJA Talijanska služba civilne zaštite potvrdila je da se hotel Rigopiano našao na izravnom putu dva metra visoke lavine u srijedu kasno navečer. Spasilačke službe imaju velikih problema u dopremi mehanizacije na područje nesreće jer je snijeg na planinskom lancu Gran Sasso visok na nekim mjestima i do pet metara. Hotel Rigopiano popularno je zimsko odredište s 4 zvjezdice i 43 sobe. Lavina je uzrokovala urušavanje četverokatnog hotela koji se nalazi na 1.200 metara nadmorske visine i pomaknula ga za 10 metara, pišu talijanski mediji. Snimke iz zraka pokazuju da samo krov i zadnji kat vire iz debelog sloja snijega. Mjesni su mediji objavili da je dosad jedno tijelo iskopano iz snijega i da je spašeno dvoje gostiju hotela koji se nisu nalazili u njemu u trenutku udara lavine. Išao po tablete u automobil Kuhar Giampiero Parete uspio se spasiti, no strahuje za živote žene i dvoje djece koji su ostali zatrpani u hotelu. - Vidio sam planinu kako pada - opisao je Parete kako je to izgledalo kada je lavina uništila hotel. - Izgubio sam sve. Tamo ispod nalaze se moja žena i djeca Ludovica koja ima 6 godina i Gianfilippo, osmogodišnjak - kazao je Wall. On se spasio jer je krenuo u automobil po tablete za glavobolju koja je mučila njegovu ženu. - Dok sam hodao prema hotelu čuo sam zvukove i vidio kako planina pada na hotel - kazao je Parete i dodao da ga je lavina malo zatrpala.  Htio je doći do hotela no riskirao je da propadne. Držao se za granu i uspio izvući zajedno sa domarom. - Hotel više ne postoji, odnesen je, situacije je katastrofalna - izjavio je vatrogasac Luca Cari i dodao da je vidio madrac udaljen više stotina metara od hotela. Objašnjava kkao to pokazuje širinu potrage s kojom su suočeni, javlja Corriere della Sera.  Šef talijanske civilne zaštite Fabrizio Curcio rekao je da je u hotelu bilo tridesetak gostiju i zaposlenika. Među njima je i nekoliko djece. - Što potraja duže traje, šanse da pronađemo žive ljude blijede - kazao je Curcio i dodao da će spasioci bez obzira na to tragati za ljudima.  Spasitelji koji su prvi došli do zgrade rekli su da unutra nema znakova života. "Nismo mogli učiniti mnogo. Struktura hotela se urušila. Gotovo je u potpunosti urušen. Zazivali smo, ali nismo čuli glasove. Kopamo dalje i tražimo", rekao je Antonio Crocetta, član gorske službe spašavanja. Područje prepuno malih hotela Vozila hitne pomoći ne mogu proći zbog snježnih nanosa, a najbliže selo, Farindola, udaljeno je devet kilometara od hotela. Načelnik sela Illario Laccheta opisao je "goleme dimenzije" lavine. "Odnijela je cijeli hotel sa sobom", rekao je. Lavina se pokrenula nakon četiri uzastopna potresa u središnjem dijelu Italije u srijedu. Odmah je izdano upozorenje na lavine za cijelo područje  kojom dominira veličanstveni, 2.912 metara visoki Gran Sasso. Područje je prepuno malih hotela i skijališta, naročito popularnih među Rimljanima i stanovnicima urbanih središta na istočnoj talijanskoj obali. Hotel Rigopiano udaljen je 90 kilometra od epicentra potresa u Monterealeu, seocetu blizu Amatricea, naselja uništenom u razornom potresu u kolovozu prošle godine. >> Serija potresa zatresla središnju Italiju: Evakuirane škole i stanice podzemne željeznice u Rimu >> Lavina zatrpala skupinu djece, najmanje dvije osobe poginule 