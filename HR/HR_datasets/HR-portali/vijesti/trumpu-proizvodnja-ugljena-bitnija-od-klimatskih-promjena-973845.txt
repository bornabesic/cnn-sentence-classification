Foto: Getty AMERIČKI predsjednik Donald Trump ipak napušta Pariški sporazum o klimatskim promjenama, piše Telegraph. Izvori bliski Trumpu rekli su kako je već počeo s pripremama za izlazak iz tog sporazuma. Amerika je najveći zagađivač na svijetu, ali Trump je od samog početka svojeg predsjedničkog mandata zagovarao proizvodnju ugljena kao bitniju stavku u gospodarstvu SAD-a od očuvanja klime. Podrška stigla i iz redova Republikanaca Izlazak iz Pariškog sporazuma o klimatskim promjenama ujedno je i udarac politici koju je vodio njegov prethodnik Barack Obama, a koji je u svojem mandatu klimatske promjene smatrao prioritetom. U Trumpovoj odluci je, prema pisanju Telegrapha, bitnu ulogu imala i podrška iz redova senatora Republikanaca.