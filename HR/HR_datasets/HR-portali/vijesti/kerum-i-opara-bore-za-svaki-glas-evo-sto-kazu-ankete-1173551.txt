Nakon današnjeg žestokog sučeljavanja kandidata HDZ-ovog kandidata za gradonačelnika Splita Andre Krstulovića Opare i Željka Keruma, RTL i Nova TV objavili su rezultate anketa za Split. Prema anketi agencije Promocija Plus za RTL, Željko Kerum dobiva 43,4 posto, a Krstulović 42,2 posto. NO, tih jedan posto razlike ništa ne znači jer je čak 14,5 posto ispitanika koji namjeravaju izaći na izbore još uvijek neodlučno. Prema istraživanju agencije IPSOS za Novu TV Kerum ima potporu 45,4 posto, a Krstulović 41,8 posto birača. Neodlučnih birača je još 6,4 posto, a na izbore neće izaći 2,1 posto stanovnika dok 4,3 posto ispitanika odbija odgovoriti za koga će glasovati. Očito je kako će još uvijek neodlučni birači odlučiti tko će dobiti mandat za gradonačelnika grada podno Marjana.