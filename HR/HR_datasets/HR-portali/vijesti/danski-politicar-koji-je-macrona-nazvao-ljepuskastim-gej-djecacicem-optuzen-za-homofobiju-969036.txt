Foto: Hina DANSKI političar je optužen za homofobiju nakon što je Emmanuela Macrona nazvao "ljepuškastim gej dječačićem" za vrijeme televizijske debate.  Političar Soren Krarup, izjavio je za vrijeme debate na danskoj televiziji kako bi on glasao za Le Pen. "Dao bih glas za Le Pen u odsutnosti bolje opcije. Nikada ne bih glasao za onog ljepuštaskog gej dječačića", rekao je.   Kada su ga zatražili da pojasni svoju opasku, Krarup je rekao kako je i ta tvrdnja kriva. "Ah, i to je jako pogrešno. Iskoristio bih malo ljubazniji izraz, ali kada sam ovdje lice u lice s vama, malo ga je teže pronaći. Ipak bih rekao da je on mali školarac koji se dobro ponaša", pojasnio je.   Danski političari su Krarupa pozvali da se ispriča, a on je ustvrdio kako je iskoristio "glupu riječ" koju nije namjeravao iskoristiti. Tom prilikom je rekao i kako je Macron "pametan tip", no nije se zaustavio tu te je dodao kako on "ne voli" homoseksualnost.   "To nije nešto za što imam razumijevanja", rekao je Krarup i dodao kako žali LGBT zajednicu.