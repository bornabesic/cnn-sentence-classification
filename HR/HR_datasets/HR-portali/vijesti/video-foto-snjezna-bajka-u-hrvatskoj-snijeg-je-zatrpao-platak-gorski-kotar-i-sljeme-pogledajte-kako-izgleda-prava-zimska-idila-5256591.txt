Vrijeme se postupno smiruje, a ciklona odmiče dalje prema jugoistoku ostavljajući iza sebe dojmljive snježne i kišne brojke. U posljednja 24 sata Rijeka je sa 106 mm službeno postala najkišovitiji grad u Europi, javlja Istramet. U višim dijelovima Gorskog kotara palo je 30-ak centimetara snijega.   Prema podacima DHMZ-a najviše snijega jutros bilježi Sljeme, 24 cm, od čega su 22 cm pala u posljednja 24 sata. Na Zavižanu je 22 cm, Delnicama 18 cm, a Crnom Lugu 7 cm.   Prema informacijama koje smo zaprimili noćas s terena, u višim dijelovima Učke palo je 20-ak cm, a Platak je zatrpan uz obilnije količine, mjestimice i do 40 cm, piše Istramet. Mauro Kesovija/IstraMet Snijeg je zatrpao Platak