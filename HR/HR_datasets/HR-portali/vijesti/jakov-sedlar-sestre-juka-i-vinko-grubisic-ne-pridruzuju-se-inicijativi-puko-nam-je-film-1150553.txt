Nakon priopćenja Inicijative hrvatskih filmskih autora i djelatnika za očuvanje HAVC-a iza koje svojim potpisima stoje Vinko Grubišić, Zvonimir Ilijić, Branko Ištvančić, Anita Juka, Ivona Juka, Igor Rakonić, Zvonimir Rumboldt, Miro Ružić, Jakov Sedlar i mnogi drugi, u kojem obavještavaju javnost da se priključuju inicijativi Puk’o nam je film, iz iste inicijative opovrgavaju objavljenu informaciju i odbacuju tu mogućnost.  – Jedna od temeljnih točaka oko koje su se hrvatski filmaši okupili u zajedničkoj inicijativi Puk'o nam je film je uvjerenje da hrvatski film treba konstruktivne ideje a ne dekonstrukciju dugo stvaranog sustava. Smatramo da skupina koja je iskazala interes i plan za priključivanje inicijativi Puk'o nam je film svojim djelovanjem ne radi na konstrukciji sustava i stoga vas ovim putem obavještavamo da se Inicijativa hrvatskih filmskih autora i djelatnika za očuvanje HAVC-a ne pridružuje inicijativi Puk'o nam je film – priopćeno je iz inicijative Puk'o nam je film.  >> Ornela Vištica se osvrnula na temu HAVC-a i Hribara i potakla burnu raspravu među glumcima 