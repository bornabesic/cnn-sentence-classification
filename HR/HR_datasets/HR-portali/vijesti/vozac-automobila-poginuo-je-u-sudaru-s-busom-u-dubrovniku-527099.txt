U sudaru osobnog automobila i autobusa u petak ujutro u Dubrovniku poginuo je 72-godišnji vozač automobila, doznaje se iz dubrovačke policije. Automobil dubrovačkih registracija i Libertasov autobus sudarili su se oko 9.20 sati u ulici Iza Grada. Iz PU dubrovačko-neretvanske se doznaje kako je 72-godišnjem vozaču automobila bilo pozlilo, ali još nije utvrđeno je li se to dogodilo prije ili poslije sudara. Na mjesto nesreće odmah je stigla Hitna pomoć, čiji su djelatnici pružali pomoć nastradalom, ali bez uspjeha. Promet tim dijelom ceste bio je privremeno obustavljen.