U humanitarnoj akciji 'Uz nas niste sami', na dobrotvornom koncertu 'Vjeruj u ljubav', prikupljeno je 830 tisuća kuna. Od toga je 720 tisuća kuna namijenjeno je opremanju laboratorija Zavoda za dječju onkologiju i hematologiju Dr. Mladen Ćepulić Klinike za dječje bolesti Zagreb.  Ostatak prikupljenog novca bit će preusmjeren u druge humanitarne svrhe, a humanitarni broj 060 9008 ostaje otvoren do 31. svibnja - zato zovite i dalje. U HRT-ovu televizijskome studiju Anton Marti večeras je održana velika završnica humanitarnog tjedna 'Uz nas niste sami' u kojem smo pratili  humanitarnu akciju udruge Phoenix pod naslovom 'Vjeruj u ljubav'. Na koncertu su nastupili poznati glazbenici među kojima su Oliver Dragojević, Vanna, Marko Tolja, Urban, Frajle, Amira Medunjanin i brojni drugi, a u radu pozivnog centra sudjelovale su brojne osobe iz hrvatskoga društvenoga i političkoga života. 