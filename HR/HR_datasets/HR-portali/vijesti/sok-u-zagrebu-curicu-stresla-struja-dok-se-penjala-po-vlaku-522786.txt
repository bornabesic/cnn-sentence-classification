Djevojčicu, staru između 10 i 15 godina, u utorak je stresla struja dok se penjala po teretnom vlaku na zagrebačkom Zapadnom kolodvoru. Zadobila je teške ozljede. Kako se doznaje, ona se u utorak oko 20.10 sati u Ivanečkoj ulici na Trešnjevci popela na teretni vlak uslijed čega je došlo do strujnog udara. Građani su brzo pozvali Hitnu pomoć koja je ozlijeđeno dijete prevezla u Kliniku za dječje bolesti u Zagrebu.  