Nepoznati počinitelji provalili su sinoć u Ured načelnika službe organiziranog kriminala, Željka Dolačkog, u zgradi MUP-a u Heinzelovoj i ukrali dva kilograma zlata i 280.000 eura, doznaje Jutarnji list. Ujutro je pronađen prevrnut provaljeni sef, a počinitelj ili više njih ušli su na drugi kat zgrade preko vanjskih požarnih stepenica. Još nije poznato jesu li uz novac i zlato otuđeni i povjerljivi dokumenti. Informacije o provali potvrdila nam je i zagrebačka policija. Inače, na porti zgrade 24 sata nazočan je policajac. Očevid je u tijeku, a saznajemo da se na poprištu događaja nalazi i Državno odvjetništvo.