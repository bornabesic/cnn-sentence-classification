Foto:123rf DEVET drvenih kolaca na koje su postavljeni dijelovi mrtve svinje postavljeni su na zemljište na kojem je planirana izgradnja džamije, izvijestila je njemačka policija.   Kolci su bili visoki metar i pol, a na njima su bili polovica svinjske glave, svinjske noge i crijeva, izvještava AP. Do incidenta je došlo u gradu Erfurtu, a policija je izjavila kako je počinitelj nepoznat.  Križ na susjednom zemljištu  Vezano uz izgradnju džamije su već održani prosvjedi, dok je jedan prosvjednik postavio veliki križ na susjednom zemljištu.  Glasnogovornik islamske zajednice u Erfurtu, Mohammed Suleman Malik, izjavio je za AP kako je jako tužno da se ljudi spuštaju na tu razinu