Marin (45) i njegova supruga Silvana Šunjerga (46) bit će u u srijedu pokopani u obiteljskoj grobnici na mjesnom groblju u Čistoj Velikoj, a posljednji ispračaj  počinje u 17 sati. Čišćani su i dalje  u velikom šoku spoznajom da je njihove uzorne i dobre sumještane, simpatičan, susretljiv i vedar bračni par, ubio njihov 19-godišnji sin Tin Šunjerga. Na sahranu sina i nevjeste, iz Njemačke su  shrvani doputovali Marinovi roditelji, otac Željko i majka Kristina. Neizmjerna je tuga vlada u obiteljskoj kući – Mirka i Nevenke Storić, roditelja pokojne Silvane. Tijekom utorka, Tin Šunjerga, maturant šibenske Prometno-tehničke škole, osumnjičen za dvostruko teško ubojstvo ispitan je na Županijskim državnom odvjetništvu za mladež, nakon čega je za njega od istražnog suca zatražen istražni zatvor. Kako doznajemo, Tin Šunjerga priznao je zločin i pred zamjenikom županijskog državnog odvjetnika izrazio duboko žaljenje i kajanje za ubojstvo svojih roditelja. On je, doznajemo, tijekom ispitivanja bio miran i staloženim riječima do najsitnijih detalja ispričao je način na koji je ubio majku i oca. Govoreći o motivima koji su ga naveli na zločin, Tin Šunjerga naveo je verbalne sukobe s roditeljima koji su kulminirali posljednjih dana, odnosno da više nije mogao trpjeti stalne prigovore oca i majke o njegovom načinu života.   Kao što smo već izvještavali  dovršenog kriminalističkog istraživanja u Odjelu općeg kriminaliteta Službe kriminalističke policije PU Šibensko-kninske, protiv  19-godišnjeg Tina Šunjerge osumnjičenog za ubojstvo oca Marina (45) i majke Silvane Šunjerga (46) u ponedjeljak navečer podignuta je kaznena prijava za dva teška ubojstva Županijskom državnom odvjetništvu za mladež. Kako navode u Policiji, osumnjičeni je 25. ožujka između 16 i 18 sati u Čistoj Velikoj, radi neslaganja roditelja oko njegova ponašanja, na okrutan i podmukao način usmrtio svoje roditelje vatrenim oružjem. Osummnjičeni je ubojstva izvršio pištoljem koji je legalno posjedovao njegov preminuli otac i koje je čuvao na zakonom propisani način. Do oružja, pak, 19-godišnjak je došao provalom u sef. Prema dosadašnjim saznanjima majka Silvana ubijena  u polju i ostavljena u automobilu tri kilometara jugozapadno od Čiste Velike prema Stankovcima, nakon čega se ubojica odšetao do kuće i u garaži ubio oca Marina.