Foto i video: Index DOK će njihovi vršnjaci uživati u bezbrižnom ljetu, Adrian Beker, Josip Klepec, Leonard Inkret i Vilim Lendvaj Hrvatsku će krajem srpnja predstavljati na Svjetskoj informatičkoj olimpijadi u Teheranu.   Ova briljantni informatički genijalci iz zagrebačke XV. gimnazije (MIOC) članovi su hrvatske informatičke reprezentacije. Zajedno s njima u reprezentaciji su i njihovi vršnjaci iz Prve gimnazije u Varaždinu.  Mi smo posjetili MIOC i porazgovarali s ovim nadarenim i vrijednim učenicima, koji već godinama nižu vrhunske rezultate u informatici, a neki od njih i u matematici. Lani se vratili sa srebrom i broncom  Trojica su učenici trećeg razreda, jedino je Adrian Beker učenik četvrtog razreda i sprema se za upis na Cambridge.  Iako već godinama sudjeluju na natjecanjima diljem svijeta i rješavaju najteže informatičke zadatke, na pitanje što im je najteže od svega - kazali su uglas - stati pred kamere i davati izjave.  No, ipak su na nagovor svog profesora informatike Nikole Dmitrovića odlučili stati pred našu kameru.   Što su nam rekli pogledajte u našem videu, a mi im želimo da se i ovog puta vrate s medaljama. Lani su se naime, sa Svjetske informatičke olimpijade koja se tad održavala u Rusiji, vratili sa srebrnom i brončanom medaljom. Dečki želimo vam zlato!