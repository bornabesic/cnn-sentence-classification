Dvije osobe, spasilac i alpinist, poginule su u nedjelju u austrijskim Alpama kada je puklo uže za spašavanje helikoptera kojim su ih izvlačili, priopćila je policija. Spasilačka služba je došla na poziv dvoje alpinista, muškarca i žene, koji su zatražili pomoć blizu Trofaiacha, na jugu Austrije. Helikopter ih je locirao i spasilac, 28-godišnji policajac, spustio se kako bi im pomogao da se popnu. No, dok su svo troje bili u zraku, uže je puklo i s velike visine su pali u provaliju, rekla je glasnogovornica policije Madeleine Heinrich. Žena je poginula, a njezin prijatelj je teško ozlijeđen. Policija nije otkrila njihov identitet ni državljanstvo.