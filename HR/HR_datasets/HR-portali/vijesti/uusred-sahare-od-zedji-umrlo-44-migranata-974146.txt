Foto: 123rf 44 migranta, među kojima šestero djece, umrlo je od žeđi nakon što se pokvario kamion kojim su se vozili kroz pustinju na putu iz Nigera prema Libiji, izvijestili su u četvrtak zaposlenici Crvenog križa.   Preživjelo je samo šest osoba koje su kamionom putovale iz grada Agadeza prema Dirku, kazao je voditelj Crvenog križa nigerske regije Bilme, Lawal Taher.   Petorica muškaraca i jedna žena, pješice su stigli nadomak gradu Achiguru gdje su spašeni, kazao je Taher.   Među smrtno stradalim migrantima iz Nigerije i Gane bilo je 17 žena, troje djece i troje novorođenčadi. Svi su umrli od žeđi.   Prošle je godine prema Europi preko Nigera prošlo oko 330.00 migranata u potrazi za boljim i humanijim životom, izvijestila je Međunarodna organizacija za migracije (IMO).  Nije poznato koliko ih nije preživjelo iznimno opasan put kroz Saharu.