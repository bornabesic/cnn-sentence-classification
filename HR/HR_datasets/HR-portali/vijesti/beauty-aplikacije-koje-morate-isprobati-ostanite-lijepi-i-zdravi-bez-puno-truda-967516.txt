Foto: 123rf DANAS nam pametni telefoni služe kao nepresušni izvor pomoći i savjeta putem raznih aplikacija. Ove aplikacije će vam pomoći da u svakom trenutku izgledate najbolje moguće ili vas podsjetiti na male stvari koje možete učiniti za svoje zdravlje i izgled. Makeupalley Ako vam se čini da trošite previše novca eksperimentirajući s proizvodima za uljepšavanje koji vam se na kraju ne svide, ova bi vam aplikacija mogla pomoći da uštedite vrijeme i novac. Na njoj se nalaze recenzije raznih proizvoda, pa se možete na vrijeme informirati. Brush DJ I mala djeca znaju da se zubi trebaju četkati najmanje dvije minute kako bi vam desni i zubi ostali zdravi, ali priznajte da se u žurbi često dogodi da to vrijeme znatno skratite. Ova će vam aplikacija reproducirati neku od pjesama s vaše playliste točno dvije minute kako bi vas podsjetila koliko je potrebno za kvalitetno pranje zubiju.  Također će vas podsjetiti kad je vrijeme da promijenite četkicu ili obavite kontrolu kod stomatologa. Homemade Beauty Na ovoj vas aplikaciji čekaju brojni savjeti kako napraviti vlastite pripravke za njegu lica, tijela i kose. Bez obzira treba li vam maska za lice ili regenerator za kosu, ovdje će se naći za svakoga po nešto. Hairstyle Wizard Aplikacija koja vam omogućuje da isprobate razne frizure, a da pri tome ne morate skoknuti do frizera. Jednostavno učitate svoju fotografiju i isprobavati frizure do besvijesti. Da stvar bude bolja, pomoću ove aplikacije možete stilizirati i odjeću, a zatim sve objaviti na društvenim mrežama. Makeup Mirror Sigurno vam se bar jednom u životu dogodila situacija da želite provjeriti ili popraviti šminku, a nemate ogledalo pri ruci. Uz pomoć ove aplikacije, to više neće biti problem, jer ona zaslon vašeg mobitela pretvara u ogledalo. iDRATED Svi smo svjesni koliko je važna redovita hidratizacija, ali zbog užurbanog stila života često zaboravljamo zastati i popiti vode. Ova aplikacija prati koliko ste vode unijeli u organizam i podsjeća vas kad je vrijeme da popijete još jednu čašu vode. Ask Bobbi Ovo je make up aplikacija koja će vam pomoći da izaberete pravu nijansu šminke ili isprobate sasvim novi look. Korak po korak će vam objasniti koje proizvode trebate koristiti i kako se na pravilan način našminkati.