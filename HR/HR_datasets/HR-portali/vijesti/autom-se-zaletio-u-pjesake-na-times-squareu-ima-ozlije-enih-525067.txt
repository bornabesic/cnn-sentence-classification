U četvrtak oko podneva po lokalnom vremenu vozač crvene Honde zaletio se u pješake na njujorškom Times Squareu. "Svi su bježali, bojeći se za svoje živote", rekao je jedan očevidac za CSB. [ŠOK U NEW YORKU] Blokiran Times Square: Jureći auto zabio se u ljude, ima mrtvih! Policija je potvrdila da je jedna osoba poginula, a najmanje 13 ih je ozlijeđeno.  Svjedoci tvrde i kako je automobil vozio po pločniku te nalijetao na pješake. Ljudi na na društvenim mrežama pišu da je zavladala panika te da su svi počeli vrištati i bježati.   Vozač je priveden, objavila je policija. Navodno je bio pod utjecajem alkohola. Izvori u njujorškoj policiji tamošnjim su medijima kazali da je riječ o 26-godišnjaku, koji je već bio evidentiran zbog vožnje pod utjecajem supstanci. Neimenovani dužnosnik njujorške gradske uprave za ABC News kaže kako je po svemu sudeći riječ o nesreći, a ne o terorizmu. Iz Bijele kuće su objavili kako je predsjednik Donald Trump upoznat sa situacijom. 