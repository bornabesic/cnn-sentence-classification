Ministarstvo poljoprivrede izvijestilo je u srijedu o nalazima salmonele u piletini proizvedenoj za Metro Cash & Carry te puretini u Kauflandu. Salmonela je pronađena u smrznutim pilećim fileima prsa A klase i svježim purećim prsima. – Ministarstvo poljoprivrede obavještava potrošače da je zbog pojačanog nadzora veterinarske inspekcije u proizvodu „Smrznuti pileći file prsa A klasa“, 500 g, LOT broj 160715255, najbolje upotrijebiti do 14. 7.2017., proizvođača Zakłady Mięsne "UNIMIĘS“ Sp. z o. o., ul. Powstańców Styczniowych 932-500 Chrzanó, Poljska, odobrenog broja PL-12030323 WE, proizvedenog za METRO CASCH & CARRY, Zagreb, Hrvatska utvrđena bakterija Salmonella serovar enteritidis – kaže se u obavijesti. Napominje se da taj proizvod nije u skladu s uredbom Europske komisije o mikrobiološkim kriterijima za hranu. Ministarstvo je obavijestilo potrošače i da je u trgovačkom lancu Kaufland Hrvatska u proizvodu „Pureća prsa – svježa“, 750g, LOT broj L05176064, rok valjanosti 24.11.2016. proizvođača AIA, S.P.A., Piazzale Apollinare Veronesi 1, 37036 S. Martino, Italija, odobrenog broja 0851M, također utvrđena salmonela. U tijeku je nadzor veterinarske inspekcije te, ako se utvrdi da su proizvodi distribuirani i putem drugih trgovačkih lanaca, o tome će javnost biti pravovremeno obaviještena, kaže se u obavijesti Ministarstva. >> Meso bez kontrole: Uvoznici ga zataje, a inspektori žmire >> 'U Hrvatsku se može uvesti i prodavati meso zamrznuto i 40 godina, a da se ne prekrši ni jedan hrvatski zakon!'