Foto: Facebook U SELU Cambria u Wisconsinu noćas je došlo do eksplozije u tvornici etanola Didion Milling, piše Channel3000. Požar koji je uslijedio nakon snažne eksplozije gasili su vatrogasci Madisona, a policija je zatvorila obližnju državnu cestu u oba smjera zbog tog incidenta. Na širem području naselja Cambria i Randolph zabilježen je i nestanak struje nešto iza ponoći po lokalnom vremenu. Prema prvim informacijama, ozlijeđeno je više ljudi. Uglavnom se radi o opeklinama. Više detalja očekuje se tijekom dana, no lokalni mediji pišu kako je materijalna šteta velika.