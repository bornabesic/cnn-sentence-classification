Samo nekoliko sati nakon što je Vladimir Putin kazao kako Rusija mora pojačati vojni nuklearni potencijal, isto je učinio i novoizabrani američki predsjednik Donald Trump. – Sjedinjene Države moraju znatno ojačati i proširiti svoje nuklearne mogućnosti sve dok svijet ne dođe pameti u vezi s nuklearnim bombama – objavio je Trump na Twitteru. Trump je tijekom kampanje nuklearnu proliferaciju isticao kao "najveći problem" s kojim se svijet suočava, no rekao je da ne može isključiti mogućnost korištenja nuklearnog oružja protiv Europe, piše BBC. – Moramo ojačati vojni potencijal strateških nuklearnih snaga, pogotovo s raketnim sustavima koji mogu pouzdano probiti bilo kakav postojeći ili eventualni obrambeni proturaketni sustav – rekao je ranije Putin na sastanku ministarstva obrane, a prenijele su ruske agencije.  – Moramo pozorno pratiti sve promjene u ravnoteži moći i u političko-vojnoj situaciji u svijetu, pogotovo uz ruske granice, te ubrzano prilagoditi planove za neutraliziranje prijetnji našoj državi – smatra ruski predsjednik.  Putin je također kazao: "Sa sigurnošću možemo reći da smo danas jači od bilo kojeg potencijalnog agresora." >> Putin pozvao na jačanje nuklearnog vojnog potencijala Rusije 