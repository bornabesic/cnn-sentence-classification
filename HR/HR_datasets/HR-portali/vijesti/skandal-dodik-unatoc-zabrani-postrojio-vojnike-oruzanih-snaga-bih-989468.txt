Središnje svečanosti u povodu obilježavanja obljetnice tih zbivanja najavljene su za ponedjeljak uz paradu središtem Banja Luke i svečanu akademiju na kojoj se očekuje i predsjednik Srbije Tomislav Nikolić Pripadnici oružanih snaga Bosne i Hercegovine u nedjelju su, unatoč ranije izrečenoj zabrani, ipak sudjelovali u početku obilježavanja neustavnog praznika označenog kao dan Republike Srpske, a to su učinili po nalogu predsjedatelja Predsjedništva BiH Mladena Ivanića. Četrdesetak pripadnika Treće pješačke pukovnije koja baštini tradicije vojske bosanskih Srba bilo je postrojeno pred Ivanićem uoči svečanosti na kojoj su on i predsjednik RS-a Milorad Dodik te drugi entitetski dužnosnici polaganjem vijenaca odali počast poginulima u proteklim ratovima. Nakon što je zapovjednik postrojbe Ivaniću predao prijavak njezini pripadnici povukli su se s banjolučkih ulica. Ministarstvo obrane ranije je dalo suglasnost zato za to da dio orkestra oružanih snaga sudjeluje u Banjoj Luci u odavanju počasti poginulima i to u nedjelju s obzirom na to da ceremonije vezane uz obilježavanje 9. siječnja kao dana RS zapravo počinju u nedjelju. Takvu odluku podupro je stožer NATO-a u Sarajevu uz objašnjenje da bi svako sudjelovanje vojnika na manifestacijama za 9. siječnja bilo kršenje zakona i ustava BiH. Ivanić je u nedjelju rekao da je unatoč tom upozorenju svjesno doveo vojnike u situaciju koja im može ugroziti karijeru. U Banjoj Luci će tijekom dana Dodik u povodu dana RS dijeliti odlikovanja, a zakazao je i svečanu sjednicu entitetskog senata kako bi se obilježio 9. siječnja, a što je Ustavni sud BiH još 2015. proglasio neustavnim praznikom jer diskriminira Hrvate i Bošnjake koji žive u tom entitetu. Središnje svečanosti u povodu obilježavanja obljetnice tih zbivanja najavljene su za ponedjeljak uz paradu središtem Banja Luke i svečanu akademiju na kojoj se očekuje i predsjednik Srbije Tomislav Nikolić.