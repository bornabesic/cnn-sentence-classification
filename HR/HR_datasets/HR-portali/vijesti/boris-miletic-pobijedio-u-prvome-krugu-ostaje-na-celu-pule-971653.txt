Foto: FAH PREMA rezultatima lokalnih izbora koji su objavljeni u 22.25 sati, i to sa 100 posto obrađenih glasova, IDS-ov Boris Miletić pobijedio je u prvome krugu, i to s 51,83 posto potpore birača.  Na drugome mjestu nalazi se Mauricio Licul s 28,88 posto potpore, na trećem HDZ-ov Mirko Jurkić s 8,88 posto, na četvrtom RF-ov Josip "Pino" Ivančić s 4,21 posto, a na petome Oliver Orlić s 4,04 posto. Miletić je navečer u stožeru stranke u Puli zahvalio svim građanima koji su izašli na izbore i svima koji su poduprli IDS koji je, kako je rekao.   "Građani Istre još jedanput su nagradili dosljednost IDS-a i gromoglasno poduprijeli našu borbu za Istru, za toleranciju i građanska prava. Odličan rezultat na razini županije garantira nastavak politike rasta i razvoja, politike koje ima snagu Istru dovesti među najrazvijenije regije Europe", poručio je Miletić.