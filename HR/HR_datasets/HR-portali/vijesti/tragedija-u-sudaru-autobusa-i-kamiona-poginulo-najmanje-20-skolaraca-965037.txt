Screenshot: YouTube/TRT World NAJMANJE 20 školaraca poginulo je u frontalnom sudaru u Južnoafričkoj republici, javlja TRT World.  Autobus pun djece na putu kući iz škole sudario se s kamionom i eksplodirao u ruralnom području nedaleko od Pretorije.   Sedmero djece prevezeno je u bolnice, istraga je u tijeku Glasnogovornik državne hitne službe ER24 Russel Meiring je izjavio da je i vozač autobusa poginuo. Vozač kamiona pretrpio je lakše ozljede. Bolničari su rekli da je sedmero djece s teškim ozljedama prevezeno u lokalne bolnice, a neke od njih su stanovnici izvukli iz uništenog vozila. Istraga o uzroku tragične nesreće je u tijeku, a Meiring je istaknuo da su ceste u ruralnim područjima općenito u puno lošijem stanju od gradskih i ne obnavljaju se dovoljno često.