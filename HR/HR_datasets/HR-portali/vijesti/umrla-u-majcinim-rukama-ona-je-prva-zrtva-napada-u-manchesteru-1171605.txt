Prvom žrtvom terorističkog napada u Manchesteru imenovana je 16-godišnja Georgina Callander. Ona je jedna od 22 poginulih u napadu bombaša samoubojice na koncert pop-dive Ariane Grande. Dan prije koncerta, Georgina je na Twitteru svom idolu napisala: 'Tako sam uzbuđena što ću te sutra vidjeti!' Prijatelj blizak obitelji za Evening Standard kazao je kako je tinejdžerica umrla u bolnici, dok ju je majka čuvala kraj bolničkog kreveta.  - Prekrasna djevojka, s tako dobrim srcem i dušom, nedostajat ćeš mi zauvijek, počivaj u miru na nekom boljem mjestu. Volim te - samo je jedna od poruka kojima na društvenim mrežama sugrađani i prijatelji izražavaju sućut obitelji.