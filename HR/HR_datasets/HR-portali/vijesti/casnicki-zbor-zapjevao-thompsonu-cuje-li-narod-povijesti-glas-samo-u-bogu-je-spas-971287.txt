REAKCIJE na zabranu koncerta Marka Perkovića Thomspona ne jenjavaju, kako iz inozemnih, tako i iz domaćih krugova. Najnovija je ona Hrvatskog Časničkog Zbora Grada Splita, koji se danas u popodnevnim satima očitovao priopćenjem. > Index Plenkoviću i Kolindi poklanja spot: Thompson - Jasenovac i Gradiška Stara Priopćenje splitskog Hrvatskog Časničkog Zbora u nastavku prenosimo u cijelosti. "Prisiljeni smo javno, po tko zna koji put do sada, nadajući se izgleda uzaludno da više neće biti potrebe reagirati u obrani diskriminatornih odluka i stavova prema građanima i samoj Republici Hrvatskoj. Povod je ovoga puta što je sutra, 20 svibnja, u Mariboru  trebao biti održan koncert Marka Perkovića Thompsona. Međutim, na prijedlog mariborske policije Upravna jedinica Maribor zabranila je koncert. U izjavi za medije, glasnogovornica slovenskog MUP-a zabranu održavanja koncerta obrazložila je sigurnosnim razlozima, iako je 17. svibnja slovenska Komisija za nadzor tajnih službi donijela zaključak prema kojemu je zabrana političkog, a ne sigurnosnog karaktera. Zahvale "Marku" Mi, koji smo zahvaljujući Marku, učvršćivali svoju ljubav, vjeru i skrb prema Svevišnjem, domovini , svojim bližnjima i svim ostalim ljudima tražimo od naroda izabranih predstavnika da dignu svoj glas, koriste svoje pozicije i dužnosti, te sve one koji nas etiketiraju raznim atributima, nazivajući nas svakakvim imenima, da pročitaju stihove svih sedam albuma. Marko je dio nas, zajedno s nama je tvorac Hrvatske državnosti, zajedno s nama je kroz Domovinski rat upisan u Hrvatsku povijest i ne postoji gumica ili korektor koja to može obrisati ili korigirati. Oduševljeni smo angažmanom Predsjednice i Premijera u potpori našem Marku, te se shodno tome nadamo da će zajedno s nama zapjevati na slijedećem Markovom koncertu, makar to bilo u pulskoj areni.   I kao što Marko pjeva:  "Usliši molitve narodu Bog ugasi vatru i dim vrati joj staru slavu i sjaj  zemlji sto bješe k'o raj  Al' opet se nad nas nadvilo zlo vreba i čeka svoj čas čuje li narod povijesti glas samo u Bogu je spas", stoji u priopćenju koje potpisuje Zoran Buzdovačić za Hrvatski Časnički Zbor Grada Splita.