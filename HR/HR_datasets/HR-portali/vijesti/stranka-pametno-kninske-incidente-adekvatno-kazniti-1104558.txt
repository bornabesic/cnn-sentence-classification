Izvanparlamentrana stranka Pametno u subotu je osudila kninske incidente poručivši kako ih treba adekvatno kazniti. "Hrvatska država utemeljna je na antifašizmu i takve incidente ne da treba osuditi, već i adekvatno kazniti i osuditi", poručuje Pametno, upozoravajući da su incidenti u Kninu, nakon službene proslave 21. obljetnice Oluje, dosegnuli "novu i sasvim neprihvatljivu razinu za građansko društvo, kakvom težimo". "Uz već standardnu ikonografiju, ove smo godine vidjeli i spaljivanje tuđe zastave, fašističke pozdrave uzdignutom rukom, a dan nakon koncerta na kojem se skupljao novac za obnovu vukovarskog Vodotornja, svjeočimo i tome da zamjenik ministra u Vladi u ostavci Robert Pauletić brani takvo ponašanje", navode iz te stranke. Policiji predbacuju da u petak, u postupanju prema izgrednicima, nisu vidjeli "niti malo odlučnosti". "Iz postupanja prema Marku Perkoviću Thompsonu vidi se da policija nije imala iskrene namjere osuditi poigravanje s ustaškim pozdravom", tvrde iz stranke Pametno.  Predsjednici Republike poručuju da bi trebala štititi ustavni poredak zemlje, a ne "nastupati kao na predizbornom skupu i to uvijek iste stranke". >> Thompson sinoć zaradio policijsku prijavu zbog stihova 'za dom spremni' 