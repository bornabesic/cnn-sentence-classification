Slavni tehnomilijarder i filantrop Bill Gates rekao je da se nada da nas idućih deset godina neće pogoditi epidemija gripe jer je svijet "sada malo ranjiv". Gates je gostujući na BBC-jevom kanalu Radio 4 rekao da su krize s virusima ebole i zike pokazale da sustavi reakcije na hitne slučajeve još uvijek nisu dovoljno snažni. - Ako se dogodi nešto što se širi jako brzo, poput gripe koja je bila prilično kobna, to bi bila tragedija. Novi pristupi trebali bi nam omogućiti da jako smanjimo taj rizik - rekao je Gates, koji sa suprugom Melindom vodi fundaciju koja se zalaže za poboljšanje zdravstva i smanjenje siromaštva u svijetu. >> Bill Gates daruje 100.000 kokoši najsiromašnijima >> Bill Gates više nije najbogatiji čovjek na svijetu. Evo tko ga je zamijenio na tronu 