- Upravo smo spriječili deložaciju obitelji Klanfar iz Varaždina, novi posjet ovršitelja u društvu policije očekuje se nakon lokalnih izbora 21. svibnja - istaknuo je saborski zastupnik Ivan Pernar danas nakon neuspjele deložacije obitelji Klanfar u Zagrebačkoj ulici. Iseljenje se trebalo provesti na temelju rješenja Općinskog suda u Varaždinu jer su izgubili stanarsko pravo u denacionaliziranom stanu koji obitelj koristi od 1939. godine. Jednu je deložaciju prošle godine na šest mjeseci odgodila sutkinja koja je ocijenila da bi iseljenjem supružnici ostali doslovno na ulici jer sa svojim primanjima ne mogu pronaći drugi primjereni smještaj. Supružnicima su danas u pomoć priskočili aktivisti Živog zida, a Pernar je dojurio sa sjednice Hrvatskog sabora. Poručio je ovrhovoditeljima da će im se prvi pridružiti ako deložiraju Ivicu Todorića. >> 'Imate 24 sata da zbrinete Nadu Bosnić ili ćete me morati opet iznositi iz Sabora' >> HZMO objasnio zašto je deložirana Nada Bosnić. Objavili i fotografije