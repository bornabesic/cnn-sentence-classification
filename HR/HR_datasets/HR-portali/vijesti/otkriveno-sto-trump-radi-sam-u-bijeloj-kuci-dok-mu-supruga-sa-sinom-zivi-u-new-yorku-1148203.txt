Donald Trump svoj radni dan završava u 18.30 sati kada se povlači u privatne odaje Bijele kuće. Trump odmah odijeva kućni ogrtač, sjeda na kauč i gleda televiziju. Ako ne gleda televiziju onda razgovara sa svojom obitelji i prijateljima koji nisu u Washingtonu. Piše to u svom tekstu američki New York Times pozivajući se na izvor iz Bijele kuće.  Ako ne gleda televiziju ili ne telefornira, novi američki predsjednik onda istražuje Bijelu kuću. Društvo mu uglavnom pravi tjelohranitelj Keith Schiller s obzirom da mu se supruga Melania sa sinom Barronom vratila u New York gdje se 10-godišnjak školuje.  Trumpov glasnogovornik Sean Spicer tvrdi pak kako članak nije istinit.  – Predsjednik ne nosi nakon službe kućni ogrtač, mislim da ga niti nema – rekao je on, na što su mu odmah odgovorili korisnici Twittera koji su objavili fotografiju Trumpa iz mlađih dana u kućnom ogrtaču.  >> Trump otkrio: Obama mi je tijekom inauguracije rekao tko je najveća prijetnja Americi >> Zbog Donalda Trumpa ostavila supruga nakon 22 godine braka