Turski mediji prenose kako je u napadu u jednoj džamiji u Istanbulu ozlijeđeno najmanje dvoje ljudi. Kako javljaju tamošnji mediji pucnjava se dogodila u Hasan - pašinoj džamiji u sjevernom dijelu istanbulske europske strane. Policija je, javljaju turski mediji, otkrila kako motiv ove pucnjave nije bio terorizam već obiteljske nesuglasice. Naime, 15-godišnji G.A. ušao je u džamiju tijekom molitve i počeo pucati prema svom ocu A.A.. Pucao mu je u leđa i ozlijedio ga je, a jedan od metaka koje je ispalio pogodio je i Y.D. koji se molio pored A.A.. Nedugo nakon pucnjave policija je uspjela pronaći 15-godišnjaka u naselju Sariyera i priveli su ga, dok su njegov otac i osoba koja se molila pored njega primljeni u bolnicu ali još se točno ne zna koliko teške su njihove ozljede. >>Procurile snimke pokolja u Istanbulu: Napadač je prvo pucao po ulici, a onda je uletio u klub 