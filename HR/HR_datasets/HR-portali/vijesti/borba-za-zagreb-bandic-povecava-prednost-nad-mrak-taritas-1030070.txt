Tri dana do otvaranja birališta, Milan Bandić ima prednost Za Milana Bandića bi u ovom trenutku glasovalo 48,4 posto birača, dok Anka Mrak Taritašmože računati na 40,7 posto potpore stanovnika metropole. Istodobno, na izbore će izaći, ali je još neodlučno, 4,3 posto birača. Da neće glasovati, izjasnilo se 1,5 posto ispitanika, a odbija odgovoriti, iako bi glasovali, 5,1 posto birača, javlja Dnevnik Nove Tv rezultate najnovije ankete. >>>POSLJEDNJA VELIKA ANKETA! Kerum i dalje vodi, ali borba će trajati do posljednjeg glasa BANDIĆ IMA GLASOVE HDZ-a i BRUNE ESIH – ANKA MRAK TARITAŠ SANDRE ŠVALJEK Većina birača Sandre Švaljek, njih čak 75 posto, svoj će glas dat Anki Mrak Taritaš, a samo 9 posto Milanu Bandiću. No zato Milan Bandić može računati na 84 postoglasača koji su u prvom krugu podržali Brunu Esih, a 9 postobirača te kandidatkinje svoj glas misli dati Anki Mrak Taritaš. I 77 posto HDZ-ovih birača, koji su bili uz Dragu Prgometa, svoj glas u nedjelju dat će Milanu Bandiću, a njih 9 posto priklonit će se Anki Mrak Taritaš. ZAGREB NAKON 4 GODINE – SVE ISTO Većina Zagrepčana misli da je situacija u Zagrebu nakon 4 godine ista. Misli to 40 postostanovnika metropole. Da se poboljšava misli pak 29 postoispitanika, a da se pogoršava misli 27 posto građana metropole. Ne zna 4 posto ispitanika. Istraživanje je provela agencija Ipsos od 30. svibnja do 01. lipnja 2017. godine na stratificiranom slučajnom uzorku od 925 punoljetnih građana Zagreba. Pogreška mjerenja za cijeli uzorak je +/-3,2%, a za rejtinge kandidata 3,5%.