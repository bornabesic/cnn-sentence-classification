Kako bi došli do većeg broja ljudi, društvene mreže godinama su već jedan od glavnih alata komunikacije pomoću kojeg šalju svoje poruke ili kritiziraju svoje protivnike. Često se dogodi da su to jednosmjerne poruke koje im služe za promociju, a ponekad znaju i uživo prenositi ono što govore na nekom događaju ili na gostovanjima u nekim emisijama. Tako je šef SDP-a Davor Bernardić gostovao u emisiji 'Oporbeni zarez' gdje je, između ostalog, govorio i o obrazovanju. Tako je na njegovom profilu osvanula izjava na koju je reagirala i bivša premijerka Jadranka Kosor. - Borit će mo se za kvalitetno obrazovanje, plaću od koje se može živjeti - objavljeno je na službenom Twitter profilu Davora Bernardića. Očita pravopisna greška nije promakla Jadranki Kosor koja je odlučila ispraviti Bernardića i objasniti mu kako se piše 'ćemo'. Bernardić je pokušao biti šaljiv pa je odgovorio kako je 'tipfeler valjda svakome dozvoljen' na što mu je Kosor jednostavno poručila: 'To nije bio tipfeler'. Bernardić nije odustajao u namjeri da objasni kako se radilo o tipfeleru, no niti Jadranka Kosor nije odustajala od svoje tvrdnje. Provjerite kako je izgledala rasprava. >> Bernardić: Dajte predsjednici da koordinira tri ministarstva, da imenuje ministre >> Bernardić: Nitko u Hrvatskoj ne bi trebao raditi za manje od 3.000 kuna!