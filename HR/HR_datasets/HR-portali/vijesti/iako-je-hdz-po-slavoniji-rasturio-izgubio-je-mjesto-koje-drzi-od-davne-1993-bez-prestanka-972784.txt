Screenshot: YouTube, Facebook IVANKOVO je najveće naselje u Vukovarsko-srijemskoj županiji, 11 km istočno od Vinkovaca. Poznato je po nekoliko arheoloških nalazišta koja dokazuju da je ovo područje naseljeno još od prapovijesti, a prvi put se spominje još u 14. stoljeću. Grb Općine Ivankovo je u obliku štita na kojem je rog obilja, a zastava zlatno-žute boje s grbom u sredini.  Od ukupno 6.484 birača upisana u birački popis općine Ivankovo na nedjeljne izbore izašlo je njih 3.355. Važećih listića bilo je. 3.275, a nevažećih 95. Nešto više od 60 posto stanovnika Ivankova koji su izašli na izbore, svoj glas je dalo kandidatu grupe birača Marku Miličeviću i njegovom zamjeniku Igoru Dojmiju.   Zašto ovo pišemo?  Nakon 24 godine u ovom slavonskom mjestu došlo je do smjene vlasti. Nakon 24 godine HDZ više nije na čelu ove općine, a HDZ više nema većinu ni u općinskom vijeću. Općinskim vijećem u kojem sjedi 14 osoba također će upravljati Kandidacijska lista grupe birača čiji je nositelj Marko Miličević.   Sada već bivši načelnik Branko Galić općinom je upravljao od 1993. godine. Još pred prošle lokalne izbore, 2013. prizivao je mlađe ljude koji bi vodili općinu, ali kandidirao se po sedmi put i ove godine. Galić je smatrao kako može još puno toga napraviti na podizanju kvalitete života u Ivankovu.   Jesu li glasači u najistočnijoj hrvatskoj županiji zaključili da im je napokon dosta HDZ-ovg podizanja kvalitete života? Po svemu sudeći, u Ivankovu jesu.