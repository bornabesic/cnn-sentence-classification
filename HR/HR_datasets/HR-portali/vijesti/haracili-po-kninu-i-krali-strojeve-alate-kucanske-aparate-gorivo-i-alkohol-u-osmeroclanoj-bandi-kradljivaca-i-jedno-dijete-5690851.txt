U Policijskoj postaji Knin dovršeno je kriminalističko istraživanje nad osam osoba osumnjičenih za ukupno osam kaznenih djela teških krađa, krađa i povreda tuđih prava, a na štetu više osoba s područja Knina. Osumnjičeni su u dobi od 19 do 38 godina, a među njima je i jedno dijete. Istragom je utvrđeno, da je ova osmeročlana banda od polovice prosinca prošle godine do polovice mjeseca veljače ove godine na području Knina provaljivala u obiteljske kuće i njihove popratne objekte, te iz njih krala raznorazne strojeve, alate, kućanske aparate, alkoholna pića i goriva. Tijekom kriminalističke obrade veći dio ukradenih predmeta je pronađen kod osumnjičenih i drugih osoba kojima je otuđena roba prodana. Ukupna nastala šteta ovim kaznenim djelima procijenjena je na blizu sto tisuća kuna. Inače, od osmorice osumnjičenih, 19-godišnjak i 22-godišnjaka kao vođe ove provalničke skupine, uz zarađenu kaznenu prijavu zadržani su pritvoru. Protiv ostalih bit će podnesene kaznene prijave Općinskom državnom odvjetništvu u Šibeniku redovitim putem.