Foto: Hina U TERORSITIČKOM napadu u Sankt Peterburgu ubijeno je najmanje 11, a ozlijeđeno 20 osoba, prema novim podacima koje prenose svjetski mediji, a agencija Interfax javlja da je pronađena još jedna neeksplodirana naprava. >> FOTO Ovo je navodni napadač na metro u Sankt Peterburgu >> PUTINOVA OSVETA Ruski bombarderi nemilosrdno uništavaju položaje džihadista u Siriji  Nacionalni protuteroristički odbor (NAK) potvrdio je da se radi samo o jednoj eksploziji između postaja Trg Senaja i Tehnološki institut. Kako navode izvori, eksplozivno sredstvo ručne izrade očito je bilo ostavljeno u vagonu.  Hitne službe St. Peterburga najprije su rekle da su bile dvije eksplozije, no izvor iz njihovih redova poslije je otkrio da je bila samo jedna, no da se ona dogodila u tunelu između stanica.   Prema neslužbenim informacijama, poslije je u podzemnoj željeznici pronađena još jedna bomba koja nije eksplodirala na postaji Trg Ustanka.  Vlasti su zatvorile sve postaje podzemne željeznice u tom gradu, a i moskovske službe su uvele dodatne mjere sigurnosti.   "Pozivam vas, stanovnike St. Peterburga, kao i goste u našem gradu, da budete budni, pozorni i na oprezu, te da se ponašate na odgovoran način u svjetlu ovih događaja", poručio je guverner St. Petersburga Georgij Poltavčenko.   Napad na taj grad, nekadašnju rusku kraljevsku prijestolnicu, imao bi simboličnu snagu za bilo koju militantnu skupinu, piše Reuters. Rusija često bila meta islamista iz Čečenije  Rusija je proteklih godina bila meta napada separatističkih islamističkih Čečena, a prijetila joj je i takozvana Islamska država, koja također regrutira Čečene, zbog ruskih vojnih operacija u ratu u Siriji.   Napadi na Rusiju u prošlosti su bili koncentrirani na Moskvu, uključujući napad na zračnu luku, kazalište te postaju podzemne željeznice.  Najmanje 38 ljudi poginulo je 2010., kad su dvije bombašice samoubojice detonirale bombe na prepunim stanicama moskovskog metroa.   Više od 330 ljudi, od kojih su pola bila djeca, ubijeno je 2004. u Beslanu, gradu na jugu Rusije, nakon što je policija uletjela u školu u kojoj su islamistički militanti držali taoce.  Slično se dogodilo 2002., kad je 120 taoca ubijeno u moskovskom kazalištu Dubrovka.   Putin je kao premijer 1999. pokrenuo kampanju za gušenje separatističkog pokreta u južnoj, muslimanskoj pokrajini Čečeniji.   Rusija je zbog čečenskih pobunjenika, koji se vraćaju iz Sirije, u stanju visoke pripravnosti te strahuje od nastavka napada koji su pogađali tu zemlju prije nekoliko godina. Tijek događaja: 17:00 "Ljudi su krvarili, gorjela im je kosa. Rečeno nam je da krenemo prema izlazu", rekao je jedan svjedok. 16:55 Kako javlja ruska agencija Interfax, nadzorne kamere snimile su navodne počinitelje napada u metrou. 16:40 Prema službenim podacima, poginulo je devetero ljudi, a ozlijeđeno ih je 20-ak. 15:50 Glavni ruski tužitelj eksploziju je okarakterizirao kao teroristički napad 15:30 Grad je blokiran, a informacije su kaotične. Neki mediji piši da su odjeknule dvije eksplozije, ali čini se da je ipak riječ o jednoj eksploziji koja se dogodila između dvije stanice. 15:13 Pojačane su sigurnosne mjere i na aerodromu u St. Peterburgu.   15:10 Na postaji Ploshchad Vosstaniya pronađena je još jedna neeksplodirana naprava.