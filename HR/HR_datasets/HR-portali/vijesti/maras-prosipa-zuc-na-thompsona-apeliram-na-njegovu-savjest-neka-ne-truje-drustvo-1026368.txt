"Nisam protiv da on pjeva, ali sam protiv da truje društvo. On to svjesno radi'', oštar je bio Maras Marko Perković Thompson ovih je dana postao i politička tema, nakon što su Slovenci zabranili njegov koncert. Na Thompsonovu je stranu stala i predsjednica Kolinda Grabar Kitarović i premijer Andrej Plenković, no ne i neki hrvatski političari. U skupini potonjih je i SDP-ov Gordan Maras koji je gostujući u programu N1 televizije komentirao zabranu održavanja Thompsonovog koncerta u Sloveniji. ”U slučaju da Thompson provocira treba ga zbog toga kažnjavati. Nisam pratio ima li prijava zbog toga, ali on namjerno to potencira. Tako da bih gradovima i općinama prepustio. Ne možeš nekome zabraniti da napravi javni skup, koncert,  ali bih inzistirao na prekršajnim kaznama”, rekao je Maras. Hrvatskom glazbeniku Maras je uputio i apel. “Pokušao bih apelirati na njegovu savjest. Ne znam koliko to do njega dopire. Neka ne truje naše društvo. Nisam protiv da on pjeva, ali sam protiv da truje društvo. On to svjesno radi”, kazao je Maras. 