Širenje mržnje ispod objava koje su javne na profilu osumnjičene za ubojstvo djeteta ne prestaje se gomilati Chiara Rojnić (32) i maloljetna hrvatska državljanka osumnjičene su da su počinile kazneno djelo teško ubojstvo trogodišnjeg dječaka u Puli. Riječ je o sinu osumnjičene Rojnić, trogodišnjaku koji je pronađen u pulskoj uvali s ozljedama davljenja. Policija sumnjiči 32-godišnjakinju i maloljetnicu da su se dogovorile kako će usmrtiti trogodišnje dijete, što su i učinile 23. svibnja u večernjim satima, u stanu u Ulici Akvilejski prilaz u Puli. Nakon što su usmrtile dijete, prenijele su ga u uvalu Mandrač, a potom je 32-godišnjakinja, u namjeri otežavanja daljnjeg policijskog postupanja, 24. svibnja oko 00.30 sati, pristupila u policijsku postaju i lažno prijavila nestanak djeteta, o čemu više možete pročitati ovdje: >>> Policija osumnjičila majku da je ubila trogodišnjaka: Skovala plan s maloljetnicom i ubila svoje dijete u stanu Nakon što je policija objavila da se za ubojstvo djeteta sumnjiči njegova majka, na njezinu Facebook profilu počele su se javljati vrlo ogorčene poruke javnosti, mahom osuđujućega sadržaja. Riječ je o otvorenom širenju mržnju koje je i u ovako teškom slučaju ipak neprihvatljivo.