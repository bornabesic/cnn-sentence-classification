Dok je pecao iz kajaka u vodama između havajskih otoka Maui i Molokini, Patricka Brineya (57) iz američke države Washington ugrizao je morski pas zasad nepoznate vrste, priopćio je BBC. Brineya je prijatelj uspio ukrcati u turistički brod, ali je izdahnuo na putu do kopna. To je ove godine već osmi napad morskog psa blizu otoka Maui te drugi smrtonosni napad na Havajima u 2013., prva je žrtva u kolovozu bio 20-godišnji njemački turist. Posljednji napad morskog psa sa ljudskom žrtvom na tom otočju zabilježen je još 2004. Ribič Patrick koristio je, doznaje se, umjetne mamce da bi privukao ribe, kad ga je odjednom za stopalo zgrabio morski pas, a napadu je svjedočio Brineyev prijatelj iz svog kajaka. Lokalne su vlasti nakon kobne nesreće zatvorile ovu i okolne plaže, koje bi se mogle ponovno otvoriti danas. Morski pas ubio djevojčicu (15): 'Odnio je dio tijela'