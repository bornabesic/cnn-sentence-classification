Iz Agrokora su i službeno izvijestili koliki su aktualni dugovi koncerna. Agrokor je jutros poslao detaljni izvještaj Irskoj burzi i objavio pregled dugovanja sukladno Zakonu o postupku izvanredne uprave u trgovačkim društvima od sistemskog značaja za Republiku Hrvatsku.  Iako se već mjesecima zna da Agrokor duguje milijarde kuna dobavljačima i bankama, sada je prvi put od krize objavljena aktualna detaljna lista Agrokorovih dugovanja. Uz bitnu napomenu da se sljedeći izračun odnosi samo na 19 najvećih tvrtki iz Agrokorova portfelja. Takav ukupni dug iznosi čak 40,4 milijarde kuna! Agrokor financijskim vjerovnicima duguje 24,49 milijardi kuna. Osiguranim vjerovnicima duguje 2,948 milijardi kuna, a neosiguranim vjerovnicima čak 21,482 milijarde kuna.  Podsjetimo se prema podacima za devet mjeseci prošle godine predočen je iznos duga od 34,3 milijardi kuna. Revizori tek trebaju utvrditi što čini razliku u odnosu na prije poznata dugovanja. "Rupa" iznosi 3,7 milijardi kuna i tek se treba utvrditi kome se sve duguje taj iznos.  Pogledajte cijelu tablicu dugovanja:  