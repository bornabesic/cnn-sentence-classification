U nedjelju oko 19.30 sati u Kanarinskoj ulici u zagrebačkoj Dubravi u obiteljskoj kući pronađena su mrtva tijela supružnika. Dvoje supružnika pronađeno mrtvo kući u Zagrebu, policija je na očevidu već nekoliko sati. Policija s maskama na licu ušla je u kuću kako bi obavila očevid. Zasad ne otkrivaju što se točno dogodilo. Od susjeda doznajemo da su u kući živjeli supružnici stari između 40 i 50 godina. Opisuju ih kao miran i povučen par. Imali su odraslu djecu i psa. Obitelj je supružnike posljednjih dana tražila, no navodno se nisu nikome javljali. Navodno su zadnji put viđeni u četvrtak. Susjedi kažu da su u kući viđali upaljeno svjetlo te da nisu primijetili ništa sumnjivo. Danas je obitelj došla s policijom pred kuću kako bi provjerila što se događa. 