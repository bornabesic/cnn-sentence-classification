Brojke iz studenoga koje je objavio Gemius potvrdile su potpunu dominaciju portala Styria grupe. Najjači argument su rezultati iz segmenta internetskog dosega po kojem čak devet od deset svih hrvatskih internetskih korisnika posjećuje portale Styria grupe, koje predvode 24sata.hr, vecernji.hr, njuskalo.hr i poslovni.hr. U studenome su svi Styrijini portali zajedno brojili gotovo 2,1 milijun jedinstvenih korisnika, što je 87% internetskog dosega u Hrvatskoj, što dosad nikad nije zabilježeno na našem internetskom prostoru. Konkurentska medijska grupacija istodobno je ostvarila puno lošije rezultate, Styria je u studenome imala 43% jedinstvenih korisnika više od najbližih pratitelja. Najveću razliku portali iz Styria grupe ostvarili su u segmentu pristupa preko mobilnih telefona, u kojem je razlika više od 60% u korist Styrije. Internetski doseg u istoj kategoriji iznosi čak 85%, što je još jedna senzacionalna brojka dosad neviđena na hrvatskom webu. Potvrda je to kontinuiranog razvoja i uspješnog procesa digitalizacije unutar Styria grupe u Hrvatskoj te velikog truda zaposlenika koji na svim razinama kontinuirano podižu kvalitetu i inovaciju na svim portalima unutar grupe. >> Studenti Styria: SCOOL akademije rade na projektu Styria grupe >> Polaznici oduševljeni stečenim praktičnim znanjem te radom na konkretnoj poslovnoj ideji! 