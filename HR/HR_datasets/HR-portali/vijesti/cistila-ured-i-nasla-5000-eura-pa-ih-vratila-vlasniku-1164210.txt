Zvonko Miljković, poljoprivrednik iz sela Ždraljica kod Kragujevca, izgubio je torbu u kojoj su bili osobni dokumenti i pet tisuća eura. Poljoprivrednik priča kako je prodao traktor i uputio se u policijsku postaju uzeti dokumente koje je zatim ostavio u torbi s novcem. Cijelo vrijeme mislio je da je torba kod njega i tako, ništa ne sluteći, krenuo svojoj kući. - Tek kad sam došao kući, vidio sam da je nema. Vraćao sam film u glavi, ali se nisam mogao sjetiti gdje sam je izgubio - rekao je Miljković. Na svu sreću, za nekoliko trenutaka stigao je poziv iz policije. Njegovu torbu s novcima pronašla je Marina Milenković, čistačica ureda u kragujevačkoj policijskoj postaji. - Osjetila sam da u torbici ima nečega i odnijela je u dežurnu službu policije. Imala sam puno povjerenje u kolege kojima sam dala torbicu - rekla je. Marina Milenković radi 26 godina kao čistačica u tamošnjem MUP-u, ali kaže kako nikada do sad nije pronašla ništa vrijedno. - Ljudi gube stvari, zaboravljaju. Drago mi je da je vlasnik pronađen - dodaje poštena nalaznica. Zvonko dodaje kako ima sreću što je torbu našla žena koja je poštena i savjesna. - Marina je od sad moj prijatelj za sva vremena - zaključuje poljoprivrednik. >>Pogledajte koje su sve bizarne stvari Zagrepčani izgubili - od nargile do lijesa