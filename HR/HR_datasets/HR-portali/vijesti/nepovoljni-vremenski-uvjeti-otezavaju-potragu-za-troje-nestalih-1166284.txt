I dalje traje intenzivna potraga za preostalo troje nestalih sudionika pomorske nesreće u Koločepskom kanalu, izvijestili su iz Nacionalne središnjica za usklađivanje traganja i spašavanja na moru (MRCC Rijeka) i Lučke kapetanije Dubrovnik koji nastavljaju potragu. Podsjetimo, u nesreći su se sudarili brod Lučke kapetanije Dubrovnik i gumenjak s više članova posade. Prema dostupnim informacijama svi unesrećeni na gumenjaku su hrvatski državljani, a prema dostupnim informacijama riječ je o ugostiteljskim djelatnicima. U koordinaciji MRCC Rijeka i LK Dubrovnik ističe se i velik doprinos privatnih i pravnih osoba koji su se osobno i materijalno stavile na raspolaganje uključivši se u potragu.  Angažirani su brojni ljudski i tehnički resursi, a ministar Oleg Butković prethodno je kazao kako je područje pretrage veliko i opsežno, pa je potragu je uključen i helikopter.  Tijekom dosadašnjeg trajanja akcije na moru prevladavali su izrazito nepovoljni vremenski uvjeti.