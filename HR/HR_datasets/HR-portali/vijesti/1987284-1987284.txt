Džihadisti Islamske države ponovno su osvojili u ponedjeljak ključni grad na granici Sirije i Turske, priopćio je Sirijski opservatorij za ljudska prava (SOHR), samo nekoliko dana nakon što su sirijski pobunjenici preuzeli kontrolu nad tim gradom. Po SOHR-u, IS je preuzeo kontrolu nad mjestom al-Rai, sjeverno od Alepa, za koje pobunjenici kažu da je važna ruta ekstremista. Čelnik SOHR-a Rami Abdel Rahman kazao je za agenciju dpa da su pobunjenici izgubili još šest sela, čime je preokrenut trend koji je počeo prošli tjedan kada su istjerali džihadiste iz nekih mjesta. "To je veliki gubitak za pobunjenike i dokazuje da se bez potpore zračnih snaga ne mogu zadržati teritoriji", rekao je Rahman. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!