Angeli Merkel on je četvrti francuski predsjednik s kojim se susreće: Jacques Chirac bio je na zalasku, ali su dobro funkcionirali, Nicolas Sarkozy nije znao što hoće pa ga čak ni ona nije mogla smiriti, a François Hollande bio je pogrešan čovjek na pravome mjestu. Emmanuel Macron nova je nada Europe i sasvim je razumljivo da je odmah, prvi radni dan, otišao u Berlin kako bi postavio čvrste temelje dobre suradnje (zli bi jezici rekli da je prvo otišao do Merkel jer ona ima godina kao i njegova žena pa će se i na toj liniji dobro razumjeti). Ako se i ne budu dobro razumjeli, njih je dvoje dovoljno razumno i svjesni su da moraju surađivati kako bi očuvali i ojačali EU i svoje zemlje u tom okviru jer obje imaju slabih točaka. Novinari portala Politico.eu već su im dali nadimak Merkron spajajući njihova prezimena (treba se nadati da se neće razići kao Brangelina), a onda su se javili čitatelji i ponudili još dva: Marcel i Makrel. Natalie Nougayrède, ugledna komentatorica britanskoga The Guardiana i bivša izvršna urednica Le Mondea, dobro je poentirala ističući kako će sljedeće četiri godine za Merkel biti ključne za njezinu povijesnu ostavštinu. Sastanak u ponedjeljak je prikazan kao apsolutni uspjeh jer to sada treba objema stranama - oboje očekuju parlamentarni izbori. No nedvojbeno je da su čvrsto opredijeljeni da osovina Berlin-Pariz ostane pokretač reforme EU i da ta reforma vodi prema modelu 'Unije više brzina'. Ključna je uloga namijenjena zemljama članicama eurozone, njih 19, i zbog toga se većina predloženog i odnosi na te zemlje. One će predstavljati jezgru Unije, dok će ostali biti na rubu dok ne ostvare uvjete za ulazak. Što je obveza svih zemalja koje su ušle u članstvo iz 2004. godine, ali i to se sada može promijeniti. Berlin je čak pokazao određenu sklonost prema Macronovoj ideji zajedničkog proračuna i ministra financija eurozone. Za to su, jasno, potrebne promjene temeljnih dokumenata, ali s tim se Merkel suglasila i čak se otresla na članice, koje se tome protive, da se 'cijeli svijet brzo mijenja, pa mora i EU'. U toj su se izjavi odmah prepoznali Budimpešta i Varšava, a donekle i Bratislava iako je u eurozoni. Poljska i Mađarska su svakako članice koje će se u novoj raspodjeli snaga naći na rubu zbog svojih stavova prema demokratskim standardima i svog ukupnog odnosa prema EU i pitanju jednog od temeljnih standarda - solidarnosti, pa je veliko pitanje u kakvom će obliku opstati Višegradska skupina - njezino, pak, raskoljivanje bitno smanjuje skupinu destruktivaca među preostalih 27 članica Unije. Dvije se države suočavaju s nizom teških problema: Dogovoreno jedinstvo u pregovorima o Brexitu1. Dvije nepoznanice 2. Prijetnje EU Rješenje: Snažna i jedinstvena pregovaračka pozicija u kojoj Pariz i Berlin imaju vodeću ulogu bez ikakvih ustupaka Londonu Rješenje: Preliminarni dogovor je postignut, Atena je pristala na dodatne reforme, uključujući i novo smanjenje mirovina, samo je još potrebna suglasnost MMF-a Rješenje: Najsnažnija stranka su radikalno desni slobodarci. No, moguće je da na valu Nizozemske i Francuske te poraza populista mladi i popularni Sebastian Kurz iznenadi sa svojim pučanima pa da on bude u poziciji da postane kancelar i formira vladu. Ipak, dolazak radikala velika je prijetnja Rješenje: Sve se nade polažu u odluku Beppea Grilla, čelnika populističkog PoKreta 5 zvjezdica, da ne želi ni s kim koalirati te da tako oslobodi prostor Demokratskoj i ostalim strankama centra da formiraju novu vladu. Ozbiljna je prijetnja moguća vlada PoKreta i ksenofobne Sjeverne lige Rješenje: Čvrst stav 27 članica EU da je s Amerikom nužno i jedino dopušteno pregovarati kao skupina te ne dopustiti da Washington unese razdor Rješenje: Inzistirati da Moskva i Kijev ispune sve obveze u skladu sa Sporazumom iz Minska, ali nastaviti sa sankcijama nametnutima Rusiji dok taj proces ne bude završen. Nakon toga se posvetiti pitanju Krima 3. Ekonomski problemi Njemačke (prijedlozi MMF-a) 4. Ekonomski problemi Francuske (prijedlozi MMF-a) Plan reforme Europske unije kako su ga zamislili Emmanuel Macron i Angela Merkelprodubiti eurozonu i učiniti je otpornijom na krizedo daljnjeg nema izdavanja euroobveznicanovo osnivanje Europe: promjene postojećih europskih ugovora (Lisabonski sporazum)uspostava europskog obrambenog sustava koji bi funkcionirao u situacijama koje su izvan ovlasti NATO-asmanjenje birokracije u Europskoj komisiji