Aleksandar Koprenica (na fotografiji), na Zagrebačkom županijskom sudu nepravomoćno je oslobođen optužbe da je 15. ožujka 2008. godine u zagrebačkom parku Ribnjak ubio Franu Despića. Iz provedenih dokaza proizašlo je da nema dokaza da je Koprenica počinitelj. Na njegovoj odjeći nisu nađeni nikakvi biološki tragovi, a ni na nožu kojim je ubojstvo navodno počinjeno nije bilo Despićeva DNK. Riječ je inače o postupku koji je zbog nedostatka dokaza pravomoćno bio obustavljen u prosincu 2010., no u ožujku 2012. dopuštena je obnova postupka jer se pojavio novi svjedok. Frano Despić s mlađim bratom Antom Ispitana na glavnoj raspravi ta svjedokinja kazala je da sukob nije vidjela, da se ničega ne sjeća, te da nikada nije izjavila da je Koprenica počinitelj ovog kaznenog djela. Koprenica se na objavi presude nije pojavio, a objavi presude nazočila je majka ubijenog Despića, koja izrečenu presudu nije htjela komentirati.  