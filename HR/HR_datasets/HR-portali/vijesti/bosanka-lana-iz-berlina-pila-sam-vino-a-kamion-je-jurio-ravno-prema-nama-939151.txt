Foto: FaH  LANA Šefovac, Bosanka koja živi u Berlina, bila je na ulazu u berlinski Božićni sajam gdje je pila kuhano vino s obitelji kada se kamion zaletio prema njima.  "Čula sam vrlo veliku buku, a kada sam se okrenula prema tome - prvo sam vidjela drvene ploče kako lete uokolo jer je on doslovno rasturio drvene štandove. Vozio je vrlo brzo", opisuje svoja iskustva Lana za Guardian.  "Vozio je ravno prema nama, direktno u nas. Ali onda je skrenuo jer se, valjda, nije želio zabiti u naš štand nego ondje gdje ima više ljudi. Htio je pregaziti ljude. Prošao je 20 centimetara od moje majke te su i ona i moj otac pali na pod. Okrenula sam se i počela vrištati", ispričala je Lana.