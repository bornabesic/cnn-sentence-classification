Ruske se vlasti hvale velikim napretkom u tehnologiji elektroničkog ratovanja koja će Vladimiru Putinu omogućiti uništavanje stranih vojnih satelita i ''isključivanje'' neprijateljskog naoružanja, javlja britanski Mirror. Novi sustav prigušit će i onemogućiti sustav navođenja projektila zapadnih sila i drugog visokog preciznog naoružanja. Njegov tvorci tvrde da je riječ o ''revolucionarnom i novom sustavu elektroničkog ratovanja'' koji se može postaviti na sve vrste vozila – od kopnenih preko zračnih do vodenih. – Sustav će ciljati neprijateljske taktičke, dugodometne i strateške letjelice, svu elektroničku opremu te će na taj način onemogućavati elektronsku opremu stranih satelita – kazao je Juri Majevski, zamjenik šefa ruske Radio-elektroničke tehnološke grupe (KRET). Majevski je izjavio i kako novi sustav neće biti postavljen na satelite s obzirom na to da je to zabranjeno međunarodnim zakonima koje Rusija poštuje. Očekuje se da će sustav uskoro biti testiran. >> Putin zavrnuo plin jer je za Ukrajinu preskup 