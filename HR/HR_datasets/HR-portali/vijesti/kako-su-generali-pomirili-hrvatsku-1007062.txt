Gotovo dvomjesečni oštri politički sukob na relaciji Banski dvori – Pantovčak oko scenarija za proslavu jubilarne, 20. obljetnice "Oluje", uza sve negativne posljedice - a ima ih kad se takva prigoda rabi kao pogonsko gorivo za političke obračune – doveo je, u finalu, u zadnjem tjednu "boja", i do svojevrsnog političkog angažmana generala Ante Gotovine, prvi put nakon povratka. Gotovina je sudjelovao u donošenju političke odluke i rješenja koje je prikazano kao kompromisno, tako da su mediji – u sasvim shvatljivom romantizmu, jer u pitanju je nacionalni i opjevani junak, naš Ante – rado zaključili da je baš Ante, zajedno s još tri časna hrvatska generala, pomirio nepomirljive, Zorana Milanovića i Kolindu Grabar-Kitarović. O tome kako je ipak postignut kompromis postoje barem tri verzije priče. No, sigurno je: generali su odigrali svoj dio role i moguće prelomili odluku. I tako, prvi put, ušli "legalno" u svijet hrvatske politike. Do sada su i za same pokušaje ulaska bivali kažnjavani i proganjani. Osobito ako su bili još aktivni vojnici, no i kao umirovljeni su izazivali odioznost političara, jer "što generali imaju raditi u politici". >>Cijelu priču pročitajte u nedjeljnom tiskanom izdanju Večernjeg lista ili prelistajte u e-izdanju Večernjeg lista >>Generali iz Oluje pomirili premijera i predsjednicu >>Mimohod 4. kolovoza u Zagrebu, a proslava Oluje dan poslije u Kninu 