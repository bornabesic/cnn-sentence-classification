Screenshot/Youtube/Press APLIKACIJE za upoznavanje postoje od samih početaka App Storea ili Google Playa. Cilj im nije samo upoznavanje sličnih osoba, nego se pod tom definicijom kriju i one putem koji se traži isključivo seks; kratkotrajna avantura ili povremeni susreti bez obveze, svejedno. Bitno da nisu uključeni osjećaji. Jeste li zainteresirani? Stranica Marie Claire predložila je nekoliko takvih, idemo ih pregledati zajedno. Blendr Popularna među mlađom populacijom. Korisnici su joj mahom osobe u 20-im godinama i različitih interesa i zanimanja. Od vas će tražiti pristup Facebook računu, kako bi došao do podataka o lokaciji, fotkama, interesima i prijateljima; što više podataka pružite, više ćete ih dobiti zauzvrat. Temeljem tih informacija predložit će slobodne osobe u vašoj relativnoj blizini, na vama je da učinite ostalo. Aplikacija je besplatna. Tingle Ponešto slobodnija aplikacija od prethodne i konkretnija u pristupu; nije neobično, primjerice, naletjeti na profilnu sliku na kojoj se vidi erekcija u punoj veličini. Nakon što popunite profil, nećete se morati satrati tražeći srodnu dušu, nego taj posao za vas preuzima Tingle. Kad njegova funkcija RADAR procijeni kako imate dovoljno dodirnih točaka s nekom osobom u vašoj blizini, poslat će vam oboma poruku, predlažući susret. Aplikacija kao takva je besplatna, no glasovni i video pozivi se naplaćuju. Pure Ukoliko ste zagorjeli i trebate nešto odmah i nabrzaka, Pure se nameće kao rješenje problema. Nakon što se registrirate, trebate tek poslati zahtjev za susretom s muškom odnosno ženskom osobom. Ponudit će vam se nekoliko potencijalnih partnera, koji traže isto što i vi. Down Down je aplikacija za nešto odvažnije: temelji se na pretraživanju Facebook profila, prilikom čega će vam predlagati vaše prijatelje odnosno prijatelje vaših prijatelja. Priča se u principu svodi na susrete s osobama koje znate barem iz viđenja, stoga postoji ozbiljna mogućnost da vaša okolina čuje za vaše pothvate. 3Somer Svrha ove aplikacije jest pomoći vam u traženju trećeg kotača, bilo da želite treću osobu unutar vaše već postojeće veze, ili pak vi želite uskočiti nekome kao pripomoć. Prijava u aplikaciju vrši se putem Facebooka, no pritom možete zadržati privatnost jer vam 3Somer daje mogućnost mijenjanja imena. Valja vam tek izabrati princip po kojem će vaša grupa funkcionirati (2+1 ili 1+1+1), nakon čega možete krenuti u potragu za potencijalnim partnerima.