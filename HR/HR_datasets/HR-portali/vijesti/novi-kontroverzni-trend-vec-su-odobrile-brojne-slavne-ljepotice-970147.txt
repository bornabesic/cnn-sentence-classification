Foto: Instagram, REX U PRVOM redu mislimo na manekenke. Nošenje tajici u proljeće i ljeto može biti poprilično teško, no neke slavne ljepotice i blogerice ne odustaju od njihovog nošenja ni tada.   Tu, prije svega, mislimo na manekenke poput sestara Hadid, Mirande Kerr, Kendall Jenner, ali i njezine sestre Kylie, glumice Lily Collins itd., koje su samo iskočile iz zagasitijih boja, kao što su crna i siva te uskočile u jednu drugu nijansu.   Kako vas ne bismo više držali u neizvjesnosti, radi se o bež tajicama, koje je popularizirao jedan od omiljenih sportskih brendova slavnih dama, Alo Yoga, koji je upravo izbacio i svoju novu kolekciju.    Bella Hadid već ih je ponosno nosila i prošloga ljeta, a spomenuti i neki ostali brendovi odmah su pronašli prostora za zaradu, jer ono što obuku "Instagram manekenke", kako ih često nazivaju, u trenu postaje popularno.  No, ni ove tajice neće odgovarati baš svakoj građi, a često izgledaju kao da ne nosite ništa pa dobro razmislite možete li ih iskombinirati tako da izgledaju dobro, čak i ako ih želite nositi samo u teretani. Naravno, one ne moraju biti samo sportske. Kako vam se sviđaju ove tajice?