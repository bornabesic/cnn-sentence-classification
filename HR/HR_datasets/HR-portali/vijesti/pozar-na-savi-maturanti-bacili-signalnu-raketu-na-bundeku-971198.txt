MATURANTI danas još jednom norijadom obilježavaju kraj srednjoškolskog obrazovanja.  Jedan od zagrebačkih maturanata koji je sudjelovao u ovogodišnjoj norijade, bacio je signalnu raketu u osušenu travu i raslinje pored rijeke Save te izazvao požar.    Nakon podneva, povorka ovogodišnjih maturanata krenula je s Trga Josipa bana Jelačića prema Bundeku, gdje nastavljaju slavlje.     Nekoliko minuta prije 13 sati, jedan od maturanata bacio je signalnu raketu s Mosta slobode u osušenu travu i raslinje oko rijeke. Zapaljena raketa pala je 200 metara od mosta i izazvala požar. Ostatak rakete maturant je bacio u rijeku, javlja Srednja.hr.  Maturanti ne žele pričati o požaru. Na upit naše novinarke ipak su priznali kako je došlo do požara.    Vatrogasna službu stigla je nakon 20 minuta. Jedno vatrogasno vozilo s tri vatrogasca uspjelo je vatru staviti pod kontrolu, a potom ju i u potpunosti ugasiti.    Policija je trenutno na Bundeku.