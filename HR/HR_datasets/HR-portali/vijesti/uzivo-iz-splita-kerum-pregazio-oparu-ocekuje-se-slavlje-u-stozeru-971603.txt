Foto: Index ŽELJKO Kerum izborne rezultate čekao je u Lori, tamo gdje je u kampanji vrtio janjce. >> IZLAZNE ANKETE Bandić i Mrak Taritaš idu u drugi krug, u Splitu Kerum i Opara TIJEK DOGAĐAJA: 23:40 "Ima puno pametnih ljudi i ja ću pametne ljude povesti sa sobom. Ja ću povesti najpametniji tim koji će izvući Split iz situacije u kojoj je danas", rekao je Kerum.   "HDZ i SDP su dvije stranke koje drže političku ravnotežu, protiv njih nisam ništa rekao jer ja pazim na što govorim. Škorić je prošlost u HDZ-u i on sa svojim izjavama šteti HDZ-u. Radiš u županiji i ti ćeš nekome držat predike? To je izvor uhljeba", rekao je Kerum.    22:30 Kerum je rekao da je uvjeren da će u drugom krugu pobijediti. "Ja sam vodio mirnu kampanju bez blaćenja, konkurencija je krenula u tom smjeru. Ne želim to ni sada", rekao je Kerum. 22:20 U Kerumovom stožeru traje slavlje 19:40 Prema izlaznim anketama HDZ u splitskom Gradskom vijeću dobiva 10 mandata, Kerumova lista je druga s devet. Pametno je na sedam u Splitu, a SDP na bijednih pet. 19:30 "Ako gospoda želi na fin način odraditi ovih petnaest dan, možemo. Ako neće fino, možemo i drugačije", poručio je Kerum Opari. Pogledajte govor. 19:20 Pogledajte Kerumov dolazak i slavlje te izjavu medijima. 19:10 Kerum je došao u svoj stožer u Lori nešto prije 19 sati, na vrijeme kako vodi u utrci za gradonačelnika. To je dočeakano s oduševljenjem. Kerum je neposredno prije dobio rezultate na mobitel s kojima je bio zadovoljan. Vijest o vodstvu dočekana je s oduševljenjem, ali Kerum je oprezan. "Prije pet dana je bila slična anketa, još to nije gotovo. Jasno je da ja i Opara idemo u drugi krug, kampanja je bila duga i naporna, ja sam je napravio dobro. Predlažem Opari da idemo sa programima", rekao je Kerum. 19:00 U Splitu  Kerum, prema anketama, dobiva 29,91 posto, Opara 25,35 posto a Marijana Puljak 20,41. posto.