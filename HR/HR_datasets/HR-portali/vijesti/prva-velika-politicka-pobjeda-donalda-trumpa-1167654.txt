Tri i pol mjeseca nakon što je stupio u Ovalni ured, američki predsjednik Donald Trump zabilježiko je svoju prvu veliku političku pobjedu. Američki kongres ukinuo je jučer sa 217 glasova za American Health Care Act, ACTA, popularno poznat pod nazivom Obamacare. Riječl je o zakonu donesenom u vrijeme administracije Baracka Obame koji je za oko 20 milijuna Amerikanaca omogućio ulazak u sustav zdravstvene zaštite. Donaldu Trumpu ukidanje Obamacarea bilo je jedno od glavnih predizbornih obećanja jer je tvrdio kako prisilno plaćanje socijalne zaštite za radnike pretjerano opterećuje gospodarstvo i vlasnike tvrtki. Prijedlog odluke o ukidanju Obamacarea Trump je planirao poslati pred Kongres još tijekom ožujka, no u tome trenutku nije mogao osigurati većinu glasova jer su protiv ove ideje bili i poneki republikanski kongresnici. Situacija se očito promjenila, a Trump je ishodio potporu za svoje obećanje među republikancima, pa su svi kongresnici ove stranke glasovali prema Trumpovu prijedlogu. -Ovo je žalosno. Riječ je o jednom od najvećih transfera bogatstva u američkoj povijesti. Njihova želja da ukinu bogatima poreze i omoguće im još brže bogaćenje jednostavno je ogromna, ustvrdila je vođa oporbe u američkom kongresu, demokratkinja Nancy Pelosi. S druge strane, predstojnik Trumpova predsjedničkog ureda Reince Priebius nije krio zadovoljstvo, navodeći kako je ova odluka "velika pobjeda za Amerilance i poduzetničke slobode". Odluku o ukidanju Obamacarea sada bi trebao potvrditi i američki senat pred kojim će se ovaj dokument naći tijekom lipnja. Za sada još uvijek nije jasno koliko će Amerikanaca izgubiti zdravstvenu zaštitu jer nitko nije radio projekcije, no drži se kako će njijh najmanje 14 milijuna izgubiti zdravstveno osiguranje samo tijekom sljedeće godine. Prema novim pravilima o zdravstvu koja će, prilično je izvjesno, stupiti na snagu, Amerrikancima koji sa plaćanjem polica zdravstvenog osiguranja kasne više od dva mjeseca sada će naknada za osiguranje porasti za više od 30 posto. Ujedno, tvrtke koje imaju 50 ili više zaposlenika više neće morati nuditi svojim radnicima zdravstveno osiguranje, dok osiguravajuće kuće sada mogu zaračunavati starijim osiguranicima i do 5 puta više premije nego li je to bilo posljendjih godina. Jedan od rijetkih elemenata Obamacarea koji se zadržava u zakonu je zdravstveno osiguranje mladih do 26 godina koji ostaju "pokriveni" policama svojih roditelja. Ukoliko ih roditelji, naravno, imaju. Ukidanje Obamacarea ogroman je udarac nižem i srednjem sloju Amerikanaca, a stotine njih prosvjedovale su pred kongresom u trenutku dok je trajalo glasanje. Naravno, to im nije pmoglo. 