Foto: FAH BOŽO PETROV se u Saboru novinarima N1 televizije očitovao o izjavi o tome da molitelji imaju pravo moliti protiv abortusa pred bolnicom, kao što skupina seksualne manjine ima pravo na gay pride. "Ja sam lijepo rekao da mi ne smeta gay pride, zašto drugima smetaju molitelji? Moramo biti pošteni prema svim skupinama", rekao je Petrov, komentirajući najavu Bernardića da će tražiti očitovanje Petrova o tome poštuje li prava svih manjina. Podsjetimo, Petrov je prije nekoliko dana naglasio kako mu molitelji ne smetaju te da se radi o slobodi izražavanja mišljenja.  "Ne smeta mi jer je to sloboda svakog pojedinca, to je sloboda svakoga da izrazi svoje mišljenje. Srećom smo došli u 21. stoljeće gdje poštujemo demokratske slobode. Moramo biti pošteni prema svakoj skupini ljudi", rekao je tada.