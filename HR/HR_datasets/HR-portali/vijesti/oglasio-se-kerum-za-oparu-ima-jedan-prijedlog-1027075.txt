Prema rezultatima anketa na čelo Splita mogao bi se vratiti Kerum. Izborne rezultate Željko Kerum dočekuje u Lori na kojoj je ranije vrtio janjce. Prema predizbornim anketama janjci bi se mogli okrenuti i večeras jer Kerum vodi u utrci za gradonačelnika Splita.- Naime, prema anketama dobiva 29,91 posto, Opara 25,35 posto, a Puljak 20,41 posto. Kerum je rezultate dočekao s oduševljenjem, baš kao i ostali okupljeni u njegovom stožeru. No, unatoč tome ankete komentira s dozom opreza. ”Još to nije gotovo. Jasno je da ja i Opara idemo u drugi krug. Kampanja je bila duga i naporna, ja sam je napravio dobro. Predlažem Opari da idemo sa programima”, poručio je potencijalni gradonačelnik Splita. Na pitanje kako komentira optužbe da zadnjih dana kampanje uopće nije dolazio na posao, Kerum je novinarki Nove TV kazao: “Vi nas provocirate, a ja vas molim da idemo u pozitivnom smjeru “Iz iskustva, ovakvi rezultati se ne mijenjaju. Evidentno da ja i Opara idemo u drugi krug. Smatram da sam dobro odradio kampanju. Sad imamo 15 dana. Predlažem Opari da idemo s programima, a da sene ide s niskim udarcima.  HDZ nema puno veći broj vijećnika od nas. Ja sam upućivao prijateljske riječi, ali od njih ne. Gospodin Škorić je na ružan i neprihvatljiv način pričao o Kerum. Ja sam otvoren za sve članove gradskog vijeća koji žele dobro gradu Splita, bez obzira iz kojeg grada dolaze.  Vodit ću jednostavnu i konkretnu politiku, a ne elitističku. Ako kažem da ću napravit škole, ja ću ih napravit i iza toga stojim”, kazao je Željko Kerum za Novu TV.