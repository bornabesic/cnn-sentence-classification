Jedna osoba smrtno je stradala u prometnoj nesreći koja se sinoć, oko 23.10 sati, dogodila u Vinkovcima. Kako navode iz policije do nesreće je došlo kada je 48-godišnji vozač upravljajući osobnim vozilom prililikom izlaska na cestu s prednošću prolaza oduzeo prednost drugom osobnom vozilu kojim je upravljao 24-godišnjak iz Vukovara. Uslijed udara vozila 48-godišnjak je preminuo na mjestu događaja, dok su 24-godišnjak i putnici u njegovu vozilu, 34-godišnjak iz Vukovara i 30-godišnjak iz Nuštra, lakše ozlijeđeni. Očevidom je utvrđeno kako je 24-godišnjak pod utjecajem alkohola upravljao vozilom prije stjecanja prava na upravljanje vozilom.   