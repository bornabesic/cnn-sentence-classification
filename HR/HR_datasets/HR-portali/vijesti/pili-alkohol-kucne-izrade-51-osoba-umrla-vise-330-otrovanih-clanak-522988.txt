Libijsko ministarstvo zdravstva izvijestilo je o valu trovanja alkoholom kućne izrade u Tripoliju istaknuvši da je 51 osoba umrla, a više od 330 je otrovano od subote. U bolnicama je umrlo 38 osoba koje su pile alkohol koji sadrži otrovni metanol, a 13 osoba je podleglo trovanju na putu prema Tunisu, kamo su ih željele prebaciti njihove obitelji. Neki su oslijepili, a neki su upali u komu nakon otkazivanja bubrega. Među stradalima su osobe od 19 do 50 godina, najbrojniji su Alžirci i Tunižani, javlja Miami Herald. Prodaja i konzumacija alkoholnih pića zabranjena je u Libiji, ali krijumčari alkohol redovno donose na crno tržište. Ministarstvo je pozvalo građane da prestanu piti alkohol kućne izrade kako bi se spriječila daljnja trovanja i tragedije. >>'Neki diplomati u UN-u teški su pijanci i ometaju nas u poslu'