Foto: Instagram  I TOME se ne čudimo. Ako vam kažemo da s ovom japanskom metodom disanja možete riješiti problem vašeg mekanog obloženog trbuha, biste li pokušali? Jer to nije vježba, nije ni naporno, a kako smo nedavno otkrili da se masne naslage pretvaraju u ugljični dioksid te ih iz organizma izbacujemo upravo disanjem, onda nam se ova metoda zapravo čini baš dobrom. Posebno za one koji baš ne vole puno vježbati.   Tu je metodu nedavno otkrio japanski glumac Miki Ryosuke koji tvrdi kako je baš s njom uspio skinuti 13 kilograma i 12 centimetra u struku kroz nekoliko tjedana "vježbanja", a sve je zapravo počelo nakon što mu je liječnik, zbog povrede leđa, propisao ovakve vježbe disanje.  Vježba traje od 2 do 10 minuta dnevno, a Ryosuke ju je nazvao "dijetom dugog daha". Tehnika je zapravo vrlo lagana - traži tri sekunde udaha te "snažnih" 7 sekundi izdaha, a nju navodno potvrđuju i brojni europski stručnjaci koji su također shvatili da se masnoće iz tijela zaista mogu izbaciti disanjem.  Kako smo i sami već pisali - masne se naslage pod utjecajem kisika raspadaju na vodu i ugljični dioksid pa stoga što više kisika koristimo, više masnoća i spaljujemo.  >>>Svi znaju sve, ali ovo znaju tek rijetki: Gdje stvarno nestane to salo koje spalimo<<<  Kako se izvodi?    Jednu nogu zabacite iza druge, oslonite se na nju, izravnajte kralježnicu i stegnite mišiće stražnjice. Kod udaha koji treba trajati 3 sekunde podignite ruke kako bi vam u pluća ušlo što više kisika, a potom 7 sekundi izbacujte dah napevši sve mišiće u svom tijelu.  I kada samo malo bolje razmislimo - doista - ova bi tehnika trebala upaliti jer je očito da djeluje na metabolizam i jačanje mišića. A ovakvim dahom puno ćete brže svoje masne stanice pretvorene u ugljični dioksid izbaciti iz sebe.