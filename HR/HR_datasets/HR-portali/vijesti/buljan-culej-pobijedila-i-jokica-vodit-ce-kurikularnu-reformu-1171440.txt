Jasminka Buljan Culej, viša stručna savjetnica zaposlena u Ministarstvu obrazovanja pod ingerencijom ministra Pave Barišića, nova je voditeljica kurikularne reforme. Posebno stručno povjerenstvo na čelu s Dijanom Vican, novu je voditeljicu izabralo među jedanaest kandidata koji su željeli nastaviti rad na reformi obrazovanja, i to, kako neslužbeno doznajemo sa šest glasova za i pet protiv - podršku je imala i od Ministarstva. Jasminka Buljan Culej tako je “pobijedila” i Borisa Jokića, koji je započeo s kurikularnom reformom, a iza sebe je ostavila i Tanju Đaković, profesoricu matematike i fizike koja je za trajanja natječaja u akademskim kuloarima slovila kao jedan od favorita.