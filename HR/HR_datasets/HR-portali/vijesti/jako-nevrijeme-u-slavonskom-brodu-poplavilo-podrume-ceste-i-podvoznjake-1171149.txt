Olujno nebrijeme praćeno jakom kišom i vjetrom pogodilo je u subotu kasno poslijepodne šire područje grada Slavonskog Broda. Ovo je već drugi puta u samo pet dana da se Brođani bore sa velikom količinom oborina. Ponovno su poplavljeni podrumi, podvožnjaci i ceste. Problemi su bili najizraženiji u naseljima Kolonija i Budainka. Na teren su izišle sve raspoložive snage Javne vatrogasne postrojbe Grada Slavonskog Broda, kao i djelatnici gradskog vodovoda, Hrvatskih voda, cesta i Elektre. Prema izvješću Županijskog centra 112, vatrogasci su imali čak 128 intervencija ispumpavanja vode iz podruma i stanova, a zbog zaštopanih slivnika intervenirale su i ekipe Vodovoda i Cesta.