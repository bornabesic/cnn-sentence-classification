Ilustracija: HIna NAJMANJE je jedna osoba poginula, a više od od 100 je ozlijeđeno u četvrtak u sudaru dvaju vlakova blizu Johannesburga, objavio je Metrorail, operater južnoafričke željeznice.  Nesreća se dogodila kada je jedan vlak naletio i udario u stražnji dio drugog vlaka na postaji blizu glavnoga grada, a od siline udara nekoliko se vagona prevrnulo.  Metrorail je priopćio da se nesreća dogodila jer je odobreno da se dva vlaka nađu istoj pruzi nakon krađe kabela tijekom noći.   "Jedan od vozača vlakova zadobio je smrtonosne ozljede", objavio je medicinski izvor.   Sudari vlakova i izlijetanje s tračnica nisu rijetka pojava u Južnoj Africi, a uzroci su često krađa kabela za napajanje koji se izrađuju od bakra koji se dobro prodaje.