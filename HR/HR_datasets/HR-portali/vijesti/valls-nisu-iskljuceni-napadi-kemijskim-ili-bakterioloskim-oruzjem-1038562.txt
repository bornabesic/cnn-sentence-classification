Atentati "kemijskim ili bakteriološkim oružjem" nisu isključeni u Francuskoj, rekao je u četvrtak francuski premijer Manuel Valls, zatraživši u govoru pred Nacionalnom skupštinom produljenje izvanrednog stanja za tri mjeseca na čitavom francuskom teritoriju. Zatraživši od Nacionalne skupštine da se izvanredno stanje produlji do kraja veljače, Valls je ocijenio mogućim da se u Francuskoj izvrše atentati "kemijskim ili bakteriološkim oružjem". – Može postojati rizik od kemijskog ili bakteriološkog oružja – rekao je. – Danas se ništa ne smije isključiti. – Mi smo u ratu. Ne u ratu na kakav nas je povijest tragično navikla. Ne, ovo je novi rat - vanjski i unutarnji - gdje je teror prvi cilj i prvo oružje – kazao je. O produljenju izvanrednog stanja nakon što dobije potporu Nacionalne skupštine trebao bi u petak glasovati Senat prije konačnog usvajanja. Izvanredno stanje omogućuje policiji šire ovlasti, među ostalim francuski policajci dobili bi dopuštenje nositi oružje i kad nisu na dužnosti kako bi zaštitili i sebe i druge civile. Sudbina traženog Abdelahima Abauda, navodnog mozga atentata u Parizu, i dalje je u četvrtak neizvjesna, dan nakon upada policije u četvrt Saint-Denis. Među uhićenih osam osoba nisu ni Abdelhamid Abaud ni Salah Abdeslam, ključni osumnjičenici. Istražitelji sada trebaju identificirani najmanje dva tijela pronađena na mjestu napada. >> Zastrašujuće! Procurila snimka terorističkog napada u pariškom kafiću 