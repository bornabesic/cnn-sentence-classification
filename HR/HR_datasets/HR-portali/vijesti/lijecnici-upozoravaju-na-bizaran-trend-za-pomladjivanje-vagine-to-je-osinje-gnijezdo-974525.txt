Foto: Instagram NEKI portali koji se bave tradicionalnom i alternativnom medicinom proširili su bizaran trend "pomlađivanja i sužavanja vagine" koji su mnoge žene prihvatile u nadi da će im pomoći u čišćenju intimnog područja, piše Independent. Bizarni trend se sastoji u guranju hrastovih žireva u vaginu, a liječnici upozoravaju da se trend proširio i da je jako opasan.  Naime, na internetu se prodaju hrastovi žirevi koji su prepuni osinjih jajašaca, a koji žene stavljaju u vaginu kako bi je pomladile. Tvar koju proizvodi hrastov žir pomoći će brže vratiti maternicu u njezino prvotno stanje nakon porođaja, zaliječit će epiziotomiju te očistiti vaginu, tvrde prodavači ovog "lijeka". No, ginekologinja Jen Gunter upozorila je na  opasnosti korištenja žireva navodeći kako to može dovesti do infekcija, bolnog seksa, manjka zdravih bakterija i povećanog rizika za dobivanje HIV-a.  "Ovo je opasno, ne stavljajte osinja gnijezda u vaginu", poručila je liječnica.