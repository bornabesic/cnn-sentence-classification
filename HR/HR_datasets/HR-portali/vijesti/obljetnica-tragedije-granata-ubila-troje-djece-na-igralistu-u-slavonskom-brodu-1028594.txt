Nakon mjeseci provedenih u podrumu djeca su izašla na igralište. U jednom trenutku doletjela je granata. Troje djece, Dejan Mijatović (12), Sabina Hodžić (6) i Bojan Timarc (13), ubijeno je u Slavonskom Brodu 27. svibnja 1992. godine. Tragedija se dogodila na igralištu u naselju Plavo polje kada je njihove mlade živote prekinula granata ispaljena sa srpskih položaja na planini Motajnici u susjednoj Bosni i Hercegovini. Tragičnog dana djeca su se skupila na igralištu, nakon što su više mjeseci provela u podrumima tijekom bombardiranja Slavonskog Broda. Kako je taj dan bio miran i bez uzbuna, tridesetak djece skupilo se na igralištu. U jednom trenutku doletjela je granata koju je udarila u obližnje stablo i raspršila se po zaigranoj djeci. Prema izjavama svjedoka koji su dotrčali na igralište dočekao ih je pravi pokolj, a sa svih strana čuli su se jauci nesretne djece. Troje djece je poginulo, a njih desetak teško je ranjeno. Među ranjenima bila je i sestra poginulog Tomislava, Ana, koja je zadobila vanjski prijelom prstiju i potpuno joj je razneseno koljeno. Spomenimo da je u razdoblju od studenog 1991. do rujna 1992. godine u Slavonskom Brodu i okolici od granata smrtno stradalo dvadesetčetvero djece, u dobi od dvije do sedamnaest godina.