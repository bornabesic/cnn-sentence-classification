Foto: Guliver Image/Getty Images NOVAK ĐOKOVIĆ igrao je finale na Mastersu u Rimu, a slobodno vrijeme iskoristio je za odlazak na finale Kupa Italije između Lazija i Juventusa (0:2). "Bilo je fantastično iskustvo biti na toj utakmici. Posebno mi je drago jer sam bio s tatom i bratom Markom koji obožava Lazio i koji nikada nije bio na Olimpicu", rekao je Đoković za Blicsport. "Posebno me oduševila zajednička pjesma navijača Lazija i Juventusa dok je svirana himna Italije. Bio je to veličanstven trenutak. U Laziju igra Sergej Milinković Savić i sve nas je oduševio. Nije mi jasno zašto ne igra za reprezentaciju Srbije, uživao sam gledajući ga." Za koga će Đoković navijati u finalu Lige prvaka u kojem 3. lipnja u Cardiffu igraju Real Madrid i Juventus. "Tada ću biti na Roland Garrosu pa neću moći otići na utakmicu, ali navijat ću za Real. Imam i draže klubove od Reala, ali u toj utakmici navijat ću za Madriđane."    Tko je najbolji nogometaš među tenisačima? "Obožavamo sve sportove, a najčešće igramo nogomet. Rafael Nadal je najbolji nogometaš među tenisačima, ali imao je i od koga učiti, budući da je njegov stric igrao za Barcelonu. Od srpskih tenisača je najbolji Viktor Troicki, a i ja sam dobar jer mi je otac bio profesionalni nogometaš."