Najveći broj građana ove zemlje sebe ne pozicionira ni lijevo ni desno, nego u centar. Najmanje povjerenja građani imaju u političke stranke, Sabor, Vladu i pravosuđe... Pokazao je to Pilarov barometar hrvatskog društva koji su stručnjaci tog Instituta društvenih znanosti predstavili danas u Zagrebu. Također, većina građana nije upoznata sa sadržajem prijedloga tzv. kurikularne reforme, više od trećine građana smatra da nije trebalo odgađati kanonizaciju Alojzija Stepinca, više od trećine građana podržava pristupanje Srbije EU uz iste kriterije kakve je imala Hrvatska. Građani su podijeljeni oko toga treba li ukinuti županije, odnosno smanjiti njihov broj i Hrvatsku podijeliti na šire regije. Da županije treba potpuno ukinuti, smatra tek 6,5% građana.  Više od dvije trećine građana situaciju u Hrvatskoj ocjenjuje vrlo i uglavnom lošom.