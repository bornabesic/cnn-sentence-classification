Prva dama Francuske, koja ima sedmero unučadi, supruga je najmlađeg francuskog predsjednika u povijesti. Ona ima 64 a on 40 godina. Emmanuela Macrona upoznao je Brigitte Trogneux kad mu je bilo samo 15 godina. S obzirom na veliku razliku u godinama, i prije su bili zanimljivi medijima. Njezin mladoliki izgled mnogima je interesantan. Kako Brigitte nikad nije govorila o tretmanima ljepote niti je spominjala da se bavi fizičkom aktivnošću, Daily Mail je kontaktirao nekoliko stručnjaka za modu, estetsku kirurgiju i fitness da komentiraju njezin izgled. Dr. Ross Perry, osnivač klinike Cosmedics, vjeruje da je njezin izgled primarno zaslužna vitka atletska figura. Drugi stručnjaci vjeruju da je možda stavila navlake na zube, ubrizgala botoks, pa čak bila i na mini liftingu lica. Za nju vrijedi mišljenje da ima istančan modni ukus, pa tako obožava dizajnirane odjevne predmete. Omiljeni joj je kreator Louis Vuitton. - Ona ima nenapadni šik stil, o kojem većina žena može samo sanjati - rekla je osobna stilistica Chantelle Znideric. Brigitte se, kaže Znideric, odijeva mladenački, klasično i ženstveno. Njezin stil bogat je odjećom koja se često smatra mladalačkom. Kosa je svakoj ženi važan adut, a budući da je Brigitte već u sedmom desetljeću i kosa joj vjerojatno opada, stručnjaci pretpostavljaju da je ugradila ekstenzije kako bi joj kosa dobila volumen. Dobro osmišljena frizura i višeslojni pramenovi za rezultat imaju mladoliku frizuru koja pokriva vrat. - Njezina koža izgleda zategnuto i relativno bez bora oko i ispod očiju te preko čela. Moguće je da je koristila neke injekcije, botoks ili filere. Ako i jest, to je učinjeno veoma suptilno - rekao je dr. Julian de Silva, plastični kirurg. Vezano za njezinu vitku liniju, osobni trener Diego Core smatra da su za to najviše zaslužni dobri geni. - Ona je prirodno vitka zahvaljujući brzom metabolizmu. Sumnjam u to da mnogo vježba, njezin tonus mišića bi bio drugačiji da je tako. Svakako ona sigurno prakticira pilates ili lagane vježbe utezima- kaže Diego Core. Za sjajan osmjeh zaslužni su, kažu, ljuskice ili izbjeljivanje. -Čini se da su na gornjim zubima navlake jer imaju blago monotonu boju koja se vrlo malo razlikuje od ostatka zuba. Također, zubi se doimaju mladima, bez znakova dekolorizacije, struganja ili habanja, što se često događa s godinama. Očito, to su male nesavršenosti koje samo stomatolozi mogu primijetiti- rekla je stomatologinja dr. Raha Sepehrara. S dva desetljeća više životnog iskustva od supruga, čiji je lik oblikovala od njegove 15-te godine, očekuje se da će bivša učiteljica Brigitte Trogneux igrati ključnu ulogu u novoj vladi centrista. - Njezin glavni interes je reforma obrazovanja. Ona će se usredotočiti na pristup autističnoj i ugroženoj djeci - izjavio je za The Sunday Timesu Candice Nedelec, koautor biografije o ovom paru. Kada je Macron radio kao ministar financija pod Francoisom Hollande, Brigitte Trogneux bila je osoba koja je nadgledala raspored obveza svog muža, a tu je uloga nastavila igrati i nakon što je započeo s pokretom En Marche!. Također se smatra da ona ispravlja njegove govore i pomaže mu oko organizacije obveza. 