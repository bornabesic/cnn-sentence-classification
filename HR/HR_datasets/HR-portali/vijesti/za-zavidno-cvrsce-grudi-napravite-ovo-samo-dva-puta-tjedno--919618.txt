Foto: Instagram/Pinterest MNOGE žene pate za većim i čvršćim grudima, ali najčešće se mogu žaliti samo prirodi i svojoj genetici jer teško da će (osim trudnoće) nešto moći utjecati na njihovo povećanje. Nema te formule koja će veličinu A pretvoriti u veličinu B, a kamoli u veličinu C, ali, srećom, postoji način da ih barem vidno povećate - odnosno podignete. Naravno, za wow efekt može poslužiti i dobar push-up grudnjak, ali što kada ga skinete? Ako želite da i bez grudnjaka imate zavidno čvrste grudi, ah - morate prionuti vježbi. Nema vam druge. Zato vam donosimo 4 savršene vježbe za grudi, odnosno za mišiće ispod grudi koji će ih vidno podignuti i istaknuti.  Vježbe je kreirala profesionalna trenerica Jen Comas Keck, posebno za žene - naravno - a osmišljene su tako da djeluju na prsne mišiće iz svih kuteva, kako bi se grudi mogle ravnomjerno i dobro podići. Potrebno je pripaziti na odabir dovoljno teških utega kako biste se mogli gurnuti do maksimuma, te da bi mišići brže rasli. Kako savjetuje Jen Comas Keck - odaberite one utege s kojima ćete u svakoj seriji moći napraviti eventualno još samo dva dodatna ponavljanja - neka vam to bude znak da je uteg dovoljno težak da izdržite vježbu i dobijete najbolje rezultate. Vježbe radite samo dva puta tjedno. Ne zvuči loše, zar ne?  Potisak bučicama na klupi Legnite na klupu, na leđa, s rukama dignutima gore ravno i u svakoj ruci držite po jednu bučicu. Spuštajte bučice prema prsima s obje ruke - sve do prsa, a potom ih vratite u početni položaj. Napravite 10 ponavljanja i još dva dodatna kako bi provjerili jeste li uzeli dobru težinu utega. Sklekovi Nećete ih izbjeći ako želite čvrste grudi. Toga ste sigurno svjesne. Započnite vježbu na sve četiri, s dlanovima malo šire postavljenima od širine ramena i ravnim leđima koja će tvoriti ravnu liniju od nožnih prstiju do glave. Napravite sklek tako da vam prsa gotovo dotiču pod, a ruke čine kut od 45 stupnjeva u odnosu na tijelo. Napravite 10 sklekova pa 90 sekundi odmorite, a onda se vratite na prvu vježbu. Napravite opet seriju prve vježbe, pa opet seriju sklekova. Odmorite 90 sekundi i pripremite se za vježbu broj 3. Tako ćete svaku vježbu napraviti dva puta. Potisak bučicama na klupi s nagibom Slično kao i prva vježba, samo ovaj put odaberite klupu s nagibom od 15 do 30 stupnjeva, a tabane postavite čvrsto na tlo. Uzmite bučice u ruke i podignite ih iznad glave i ramena, s ravnim rukama. Polako spuštajte utege do prsiju, ali sa strane, zadržite ih malo, a onda vratite ruke u početni položaj. Napravite 10 ponavljanja te krenite na vježbu broj 4 bez odmora. Let utezima  Lezite licem prema gore na ravnu klupu s nogama postavljenima ravno na podu. Držite bučice iznad glave s laktovima blago savijenima te ih spuštaje u stranu sve dok vam laktovi ne budu u ravnini s prsima. Napravite 10 ponavljanja, odmorite 90 sekundi, a onda ponovite 3 i 4 vježbu po drugi put.