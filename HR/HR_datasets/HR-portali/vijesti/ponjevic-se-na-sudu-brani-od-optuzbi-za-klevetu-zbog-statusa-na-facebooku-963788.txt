Zbog dvije objave koje je početkom siječnja na Facebooku objavio Enimark Ponjević (46), direktor zaštitarske tvrtke General Security te glavni savjetnik u toj tvrtki, čije je usluge koristio Most, a koje su prenijeli mnogi mediji, na zagrebačkom Općinskom kaznenom sudu sudi mu se u povodu tužbe za klevetu koju je protiv njega podigao bivši ministar unutarnjih poslova Ranko Ostojić. Ostojić traži da se Ponjevića kazni sa 400 dnevnih dohodaka, a sporni su mu napisi u kojima ga se, kako tvrdi, diskreditira jer je o njemu, kao tadašnjem potpredsjedniku Vlade i ministru unutarnjih poslova, izrečen niz neistinitih tvrdnji. Na ročištu je zatraženo da se pribavi od DORH-a je li MUP koristio bilo koji oblik prisluškivanja Bože Petrova ili, pak, bilo koji drugi oblik analitičke ili neke druge obrade njegovih telefonskih poziva i brojeva. Ujedno, zatraženo je i da se od Saborskog odbora za nacionalnu sigurnost pribavi anonimna predstavka. Inače, Ostojiću su sporne Ponjevićeve tvrdnje: “Uvidom u ‘I2’, odnosno u sve dosad izlistane telefone koji se pohranjuju u tu bazu podataka i druge izvore koji se pohranju u tu bazu, napravljena je analitička obrada kontakata Bože Petrova pod nazivom Politička hobotnica Bože Petrova. Ostojić uporno kao mantru ponavlja da Petrov nije praćen, prisluškivan ni izlistavan, što je točno jer se to nigdje u predstavci ne navodi. Navodi se da je Ostojić preko Bertine naložio da djelatnici analitike MUP-a izvrše uvid kontakata u analitički software ‘I2’ za broj telefona Petrova. Ostojić priča gluposti, od žrtve traži da donese dokaze...” - Ne smatram se krivim. Svjedoci su bitni. Nikada nisam rekao da je bilo prisluškivanja, praćenja i izlistavanja poziva, već sam tražio dostavu podataka analitičke provjere kroz sustav ‘I2’, - izjasnio se sucu o krivnji Ponjević. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!