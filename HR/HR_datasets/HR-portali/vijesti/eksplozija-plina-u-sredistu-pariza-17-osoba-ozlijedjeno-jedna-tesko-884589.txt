Foto: Hina U SNAŽNOJ eksploziji plina u stambenoj zgradi u središtu Pariza oko podneva 17 osoba je ozlijeđeno, među kojima jedna teško, doznaje se od spasilačke službe i od policije.  U eksploziji su potpuno uništeni krov i gornji katovi zgrade iz koje je sukljao crni dim.  U eksploziji koja se dogodila nakon požara teško je ozlijeđen vatrogasac, ali nije u životnoj opasnosti, rekao je vatrogasni brigadir. Lakše je ozlijeđeno 16 osoba, među kojima desetorica vatrogasaca, dodao je.  Evakuirana je ugostiteljska škola u blizini mjesta eksplozije. "Ljudi su se prestrašili, mislili su da je bomba", rekao je Samir koji radi u toj školi na kojoj su pukla prozorska stakla, navodi svjedok.  Nakon džihadističkih napada 13. studenoga 2015. Pariz živi u strahu od novih napada.