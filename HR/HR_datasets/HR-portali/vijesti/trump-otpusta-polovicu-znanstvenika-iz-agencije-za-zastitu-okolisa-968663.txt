Foto: Screenshot AMERIČKA Agencija za zaštitu okoliša (EPA) odlučila je da neće produžiti ugovore polovici znanstvenika u Odboru znanstvenih savjetnika, piše The Atlantic.  Ovom odlukom bez presedana bit će uklonjeno devet od 18 članova Odbora, iako svi imaju pravo na još jedan mandat u EPA.  "Trumpiran sam i šokiran"  "Trumpiran sam. Imao sam čast služiti Odboru znanstvenika EPA, ali moj ugovor je danas prekinut", rekao je ekolog Robert Richardson.   U nedjelju je za Washington Post izjavio da je "šokiran i nikada nije čuo da netko od znanstvenika nije odradio oba mandata".  "Ovo je dio dugoročnog plana za uklanjanje znanosti iz EPA"  "Mislim da ne nagađam ako kažem da je ovo politički potez", rekla je za CNN članica Odbora EPA Courtney Flint.  Direktorica istražnog odjela Centra za znanost i demokraciju Gretchen Goldman rekla je da njezina organizacija vidi ovaj potez kao "dio dugoročnog plana za uklanjanje znanosti iz EPA".