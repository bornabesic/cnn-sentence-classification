Foto: Hina MINISTAR rada i mirovinskog sustava Tomislav Ćorić održao je treći krug pregovora sa sindikatima javnih službi, a tom prilikom je komentirao i jučerašnji prijedlog Josipa Đakića koji bi onima koji služe vojni rok dao prednost pri zapošljavanju. >> PREDNOST VOJNICIMA PRI ZAPOŠLJAVANJU Đakić tvrdi da i ministar obrane podržava njegovu ideju  Kako piše N1, ministar Ćorić je rekao: "Ja sam za tu ideju čuo sinoć i jedan od portala me kontaktirao da to komentiram. Moram priznati da sam ostao zatečen. Morao bih sve aspekte prijedloga vidjeti, ali iz inicijalne pozicije ja to ne držim dobrim." Đakić tvrdi kako ministar smatra da je njegova ideja prava  Đakić je još danas izjavio kako ima ljudi u stranci i koji razmišljaju kao on: "Čak je i sam ministar u datim momentima, sa mnom razgovarajući, kad je izašao prijedlog o služenju vojnog roka, a ja sam predložio još i ovu novelu, rekao da bi ovo bila prava ideja, jer to su najspremniji ljudi iz državne uprave, koji imaju plaću, ne moraju biti profesionalci, a obučeni su da obrane hrvatsku domovinu."  Prema prvoj reakciji ministra Ćorića, čini se kako on nije jedan od ljudi u stranci koji razmišljaju kao Đakić.