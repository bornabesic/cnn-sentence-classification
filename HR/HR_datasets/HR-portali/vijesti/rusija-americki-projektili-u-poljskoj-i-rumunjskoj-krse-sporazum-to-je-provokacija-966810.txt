Foto: FAH AMERIČKO raspoređivanje obrambenog sustava protiv balističkih projektila u Rumunjskoj i planovi da postavi još obrambenih sustava u Poljskoj krše postojeći ugovor o naoružanju, reklo je u subotu rusko ministarstvo vanjskih poslova u priopćenju.  Sjedinjene Države su aktivirale štit protiv projektila vrijedan 800 milijuna dolara u Rumunjskoj prije skoro godinu dana i planiraju izgraditi još jedno takvo postrojenje u Poljskoj smatrajući to ključnim za obranu sebe i Europe od takozvanih odmetnutih država. Kremlj je 2016. rekao kako je cilj ovih sustava oslabiti njegov vlastiti nuklearni arsenal.  Ministarstvo vanjskih poslova je u subotu reklo kako ovi planovi krše Ugovor o nuklearnim snagama srednjeg dometa (INFT) koji su 1987. potpisali Sjedinjene Države i tadašnji Sovjetski Savez u nastojanju da uklone nuklearne i konvencionalne projektile kratkog i srednjeg dometa.  "Neporeciva je činjenica da je ovo veliko kršenje obveza iz INFT-a", reklo je ministarstvo na svojoj internetskoj stranici.