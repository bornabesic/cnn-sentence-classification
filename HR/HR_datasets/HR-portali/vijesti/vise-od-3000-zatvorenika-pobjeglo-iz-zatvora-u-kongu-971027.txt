Foto: 123rf  VJERUJE se kako je više 3.000 zatvorenika pobjeglo iz glavnog zatvora u DR Kongu u središnjoj Africi, rekli su BBC-u izvori iz sigurnosnih službi ove države.   Prema službenom priopćenju vlasti, pobjeglo je 50-ak zatvorenika nakon oružanog napada na zatvor. Prema sigurnosnim službama, nekoliko desetaka ljudi je i ubijeno u napadu na zatvor Makala.   Ne Muanda Nsemi, vođa političko-religijskog kulta Bundu Dia Kongo nalazi se među odbjeglim zatvorenicima. Iz glasnogovorništva policije rekli su za lokalni radio kako su zatvorenici opasni i pozvali građane da obavijeste vlasti ukoliko ih vide. Za napad na zatvor, vlasti optužuju Nsemijeve pristaše.   Nsemi je samoprozvani prorok koji želi oživjeti staro kraljevstvo Kongo, a uz pomoć kulta kojim upravlja želi ga nanovo izgraditi na dijelovima Konga, Angole i Gabona. Prije uhićenja zbog poticanja nasilja, Nsemi je bio član parlamenta ove države.