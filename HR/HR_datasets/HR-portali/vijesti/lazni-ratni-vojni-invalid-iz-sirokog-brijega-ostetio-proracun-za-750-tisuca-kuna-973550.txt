Foto: Index  SPLITSKA policija prijavila je 47-godišnjaka iz Širokog Brijega za kaznena djela prevare i ovjeravanja neistinitog sadržaja te štetu u proračunu RH od 750 tisuća kuna.  Sumnjiče ga, naime, da je temeljem lažne dokumentacije ostvario status hrvatskog ratnog vojnog invalida i tako došao do mirovine, koju prima od 2007. godine.  Uz njega prijavljen je i 53-godišnji Boris S., bivši šef saniteta HOS-a poznat iz slučaja Dijagnoza. Njega sumnjiče za pomaganje u prevari, krivotvorenje isprave i davanje lažnog iskaza. Policija nastavlja kriminalističku obradu.