Foto: Luka Šangulin/Index ZNAMO tko je jučer privlačio poglede.  Iako kalendarski još uvijek nije stiglo najtoplije i mnogima najdraže godišnje doba, ljeto, ono je već odavno stiglo u grad.   Sve je više ljudi na kavici u gradu, odličnog su raspoloženja, a pripadnice ljepšeg spola iz ormara su već izvadile svoje najbolje ljetne komade, koji su lepršavi i šareni, kao i sandale, koje su neizostavni dio svakog ljeta.   Upravo je tako bilo i jučer na zagrebačkoj špici, na kojoj se našao i naš fotograf Luka Šangulin, čiji je objektiv uhvatio brojne ljepotice, koje su šetale istom.  No, četiri dame su se posebno istaknule među mnoštvom, genijalnim stylinzima, koje lako možete iskopirati, ako vam se sviđaju.  Dama broj 1 odlučila se za dugu, traper haljinu, koja se vezala oko struka te smeđe gladijatorice, a look je upotpunila prekrasnom torbicom na lancu.   Dama broj 2 odlučila se za puno kraću, bijelo-rozu haljinicu, koja je otkrivala ramena, a upravo su takve haljine najpoželjnije ove sezone. Njezin izbor obuće bile su nude sandalice te velika roza torba, ali i bijele naočale pa nije postojala šansa da dotična ostane neprimijećena.   Treća dama zasjala je u jednostavnoj, zelenoj haljini, s voluminoznim rukavima, koju je stisnula oko struka tankim, smeđim remenom, a "točka na i" stylingu bila je žuta torbica.   Četvrta dama svoju je haljinu ostavila kod kuće te se odlučila za prugastu košulju, koja je otkrivala ramena i traperice s dramatičnim nogavicama, koje je iskombinirala na šarene sandalice.   Ne čudi što su Hrvatice na glasu kao itekako modno osviještene.