Od cjelokupne Vlade RH, ponajprije od ministra Tome Medveda tražimo da se izjasne po ovom pitanju i javno kažu hoće li ikada ovja Zakon biti pušten u proceduru?, poručili su iz HSP-a “Povjerenstvo za branitelje” Hrvatske stranke prava uputila je pitanje vladajućima: Gdje je Zakon o hrvatskim braniteljima? kojeg su obećali. Njihovo priopćenje prenosimo u cijelosti: Hrvatska stranka prava sa zanimanjem je pratila i prati sve što se događa na braniteljskoj sceni pogotovo kada su u pitanju zakoni, pravilnici i propisi koji reguliraju bilo koje pitanje vezano za branitelje. S velikim očekivanjima smo prošle godine primili vijest plasiranu iz Ministarstva branitelja da je u izradbi novi Zakon o pravima hrvatskih branitelja i članova njihovih obitelji, da su formirane radne skupine, da se Zakon brusi, da će ovaj ili onaj tjedan na sjednicu vlade, da će do ožujka/travnja 2017. godine biti na saborskim klupama i sl. Do danas nismo dobili potvrdu da je po ovome pitanju bilo što ozbiljno učinjeno i napravljeno. U javnosti nema prijedloga Zakona. Javna rasprava o Zakonu nije otvorena, niti se zna kada će. Pitanje koje nam se nameće kao jedino logično je da je priča oko branitelja i Zakona opet bila dio predizbornog folklora. Ministar Medved u kampanji obilazi gradove i dijeli ključeve stanova (pohvalno bez obzira što je kampanja) braniteljskoj populaciji, a na pitanja o Zakonu odgovora nema. Pretpostavljamo da se pitanje Zakona o braniteljima ponovno čuva kao “teška artiljerija” za slučaj ponovnih parlamentarnih izbora kada će se opet pričati Zakonu, obećavati braniteljima “kule i gradove”, govoriti se o HDZ-ovim “braniteljskim” listama i podvaljenim “kukavičjim jajima” u svakoj od izbornih jedinica. Ako u medijima i na društvenim mrežama čitamo da svakodnevno umiru branitelji, da se ubijaju jer ne mogu više podnijeti nepravdu ni u matičnom ministarstvu ni u državi Hrvatskoj i da je njihova prosječna dob samo 51 godinu,  pitamo šta se čeka sa Zakonom o njihovim pravima koji će im bar dati moralnu satisfakciju za djela učinjena u stvaranju i obrani Domovine. Od cjelokupne Vlade RH, ponajprije od ministra Tome Medveda tražimo da se izjasne po ovom pitanju i javno kažu hoće li ikada ovja Zakon biti pušten u proceduru??? Ako hoće, kada se otvara javna rasprava o Zakonu? Kada će Zakon doći na saborske klupe? Kada će započeti njegova primjena?? Did you find apk for android? You can find new Free Android Games and apps.