POGLEDAJTE razgovor s kandidatom za zagrebačkog gradonačelnika, Ivanom Lovrinovićem. Tekstualni prijenos U politiku se uključio iz protesta jer je shvatio da ovako više ne ide u Hrvatskoj. Promjene u Hrvatskoj se najprije moraju pokrenuti u Zagrebu. Tu živi četvrtina stanovništva, tu je centar kulture, obrazovanja... Ako promijenimo Zagreb, promjene će lakše zahvatiti i ostatak zemlje. Pozivam sve da izađu na izbore, ako ne izađu na izbore, nastavit će raditi kako tko hoće. Kako ocjenjuje godine Milana Bandića? Ako 16 godina nemate svoju viziju možemo zaključiti samo da vas netko drugi gura u smjeru u kojem on želi. Jednostavno mogu reći da je vladanje Milana Bandića bilo neuspješno i da je stvorilo velike probleme za Zagreb. Zagrepčani nisu upoznati s pravim posljedicama njegove vladavine. Taj čovjek svake godine upravlja sa sedam milijardi kuna plus tri Zagrebačkog Holdinga, to je za 15 godina ogroman novac kojim se moglo napraviti jako puno. Zagrepčani nisu zaslužili mrvice koje dobivaju. Moj tim je istražio financijske izvještaje. Osnovni dug Grada Zagreba je milijardu i 750 milijuna kuna. Holding služi kao kasica prasica za financiranje velebnih projekata. Dug Holdinga je veći od 5.5 milijardi kuna. Već na temelju ovih nekoliko brojki svima je jasno, na što su upozoravali i konzultanti i držvna revizija, da je Zagreb vođen na nesistematičan način. Grad nema popisa imovine. Zagreb pred bankrotom Ako se ovakva politika nastavi, grad će propasti. Mora se napraviti financijsko i imovinsko restrukturiranje grada i ozdraviti financije grada. Što ću ja napraviti? Milijarde kredita i obveznica ću restrukturirati i tako osloboditi stotine milijuna kuna i njima financirati projekte: vrtiće, prugu od Dubeca do Sesveta, biciklističke staze... Stanovi stoje kao mrtvi kapital, treba znati stvari okrenuti u pravom smjeru. Treba biti hrabar, presjeći korupcijske hobotnice. Zagrepčani su zaslužili da se gradom upravlja kako treba, po skandinavskom modelu. Komunalni problemi Svi plaćamo, a ima dijelova grada bez osnovne infrastrukture. Svi gađani trebaju imati priliku da imaju koristi od grada. Jedan od najvećih problema  je promet u Zagrebu. Težit ću usvajanju najboljih rješenja europskih gradova, centar ću demotorizirati, poticati korištenje javnog prijevoza, proširit ću biciklisitčke staze. Maksimir su pluća grada i kad god uhvatim vremena vozim tamo bicikl. Ni najveći park u Zagrebu nije iskorišten do maksimuma. Surađivat ću sa sindikatom biciklista na promicanju zdravog života. Povezat ću i promovirati koncept intermodalnog prometa. Zagreb je loše povezan željeznicom. Vlakovi i tramvaji su spori. Ima mogućnosti da se mnogo toga napravi i prometnom sustavu koji je veliki izazov ću posvetiti veliku pažnju. Nužno je izgraditi Jarunski most, to bi rasteretilo grad. Grad je pretvoren u građevinsku firmu. Sopnica Jelkovec je Obrovac naših dana, ulupano više od dvije milijarde kuna, a stotine stanova, garaža i poslovnih prostora su prazni. Sadašnji gradonačeknik plaća najam tih prostora, praznih, 25 milijuna kuna. Sada je krenuo u projekt Podbrežje. Tom čovjeku treba stati na kraj, on će nas financijski satrti. Ti financijski promašaji se naplaćuju kroz dizanje stope prireza. Ja ne mogu shvatiti da građani godinama toleriraju ovakav način upravljanja. Populizam Bandić Hrvate iz BiH koristi samo kao glasačku mašineriju. Žao mi je što to moram ovako reći. Ta praksa se mora promijeniti.   Zamislite da vi upravljate zagrebačkim proračunom. Vi ste car ovog grada, jači ste od ministra financija. U ovoj zemlji ne funkcionira država, zato sam i osnovao stranku Promijenimo Hrvatsku. Ovo ne može, djeca nam bježe iz Hrvatske.   Protukandidatkinje Švaljek je aktivno surađivala sa sadašnjim gradonačelnikom i morala je znati da je grad u financijskim problemima. Neuvjerljivo je sada htjeti mijenjati grad, a bili ste dio sustava. Gospođa Taritaš, bojim se ako bi ona nešto gradila u Zagrebu, sudeći po kvadratima u Gunji, to bi bilo preskupo. Bila je pročelnica gradskog ureda za planiranje, upućena je bila u sve. Građani će morati otvoriti oči. Ovo nije borba za nas, ovo je borba za našu djecu. Ivan Pernar Mi smo na prošlim parlamentarnim izborima nastupili zajedno i bili smo najveće iznenađenje, napravili smo izvrstan rezultat. Sada smo to napravili jer su istraživanja pokazala da je to dobra odluka. Ovo je prilika da na izborima date glas ljudima koji su pokazali da se bore za malog čovjeka i protiv interesnih skupina.  Živi zid ima mlade ljude, aktivne, napreduju, stalno su na terenu, ne žele bježati iz zemlje, bore se na licu mjesta da promijene situaciju. Odajem im priznanje zato. Jedini su digli glas protiv nepravde u društvu. Stranka Promijenimo Hrvatsku okuplja drugačije, visokoobrazovane ljude koji su se dokazali i koje nije stvorila nijedna stranka. Drugi krug Nama je ključni cilj ući u drugi krug. Ankete nisu vjerodostojne, pogledajte nas na parlamentarnim izborima. Već sada mrsim račune protukandidatima, na terenu vidimo da svaki dan snažno rastemo i to će se vidjeti na izborima u nedjelju. Na Trešnjevci, u Dubravi, Sesvetama, centru, svagdje smo dobro primljeni. Ocjenjuje se naš rad i običnom čovjeku je bitno da se zalažemo za njega i štitimo ga. Mi smo glas ljudi i njihova ruka i želimo ih izvući iz nekog beznađa. Na početku kampanje rekao sam da ću dobro provjetriti gradsku upravu, maknuti smutljivce koji žive od nerada i stimulirati one koji dobro rade. U roku nekoliko mjeseci vidjet će se prvi znakovi poboljšanja. Javni natječaj Lijek za sadašnje stanje je javni natječaj. Dovoljno je nekoliko ljudi da stave ruku na prava mjesta. Ekipirat ćemo prave ljude. Gradska skupština Nismo razmišljali s kim bismo surađivali. Nećemo razmišljati na trgovački način. Svi koji su očekivali nešto drugo, razočarali su se. Ako dođemo u situaciju trgovanja, inzistirat ćemo na našem programu i gledati što možemo napraviti. Postoji opcija da nikoga ne podržimo i da komuniciramo s građanima kao i dosad. U slučaju da pobijedimo i tada će nas zanimati isključivo program. Mi moramo krenuti jednim novim putem koji donosi dobro ovom gradu. Volim Zagreb Volim Jarun, volim šetati, najviše uživam u Maksimiru. Dosta vremena provodim u centru grada, volim malo i pješačiti. Ponekad odem i na Bundek. Predvečer se volim voziti po cijelom gradu jer uživam u noćnoj vožnji. Drage Zagrepčanke i Zagrepčani, promijenimo Zagreb zajedno!