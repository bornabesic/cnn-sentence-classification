Napadači su se u subotu navečer zaletjeli velikom brzinom kombijem u pješake na London Bridgeu i nakon toga noževima napadali prolaznike na ulicama i posjetitelje obližnjih barova u Borough Marketu usmrtivši šest osoba i ozlijedivši najmanje 48. Naoružana policija ubila je trojicu napadača na području Borough Marketa, a britanske vlasti pozvale su stanovnike Londona na Twitteru da "bježe, sakriju se i jave" ukoliko budu žrtve nasilja. Napad se zbio uoči britanskih parlamentarnih izbora zakazanih za 8. lipnja i manje od dva tjedna nakon samoubilačkog napada na manchesterskom koncertu američke pop pjevačice Ariane Grande na kojemu su ubijene 22 osobe. Nitko još nije preuzeo odgovornost za najnoviji teroristički napad u Londonu. "Nažalost, šestoro ljudi je poginulo uz ta tri napadača. Osumnjičenima su se suprotstavili policajci, koji su ih ubili unutar osam minuta od prvog poziva. Osumnjičeni su nosili nešto što je sličilo na prsluke s eksplozivom, ali kasnije se pokazalo da su bili lažni", kazao je glavni britanski dužnosnik za borbu protiv terorizma Mark Rowley. Tri napadača imala su na sebi nešto što je nalikovalo na prsluke s eksplozivom, no kasnije se pokazalo da se radi o lažnim prslucima. BBC je prikazao fotografiju dvojice mogućih napadača koje je policija ustrijelila od kojih je jedan imao spremnik vezan na tijelo. Nekoliko sati nakon napada koji se zbio nedaleko londonske četvrti u kojoj su vladine ustanove područje je bilo blokirano i pod nadzorom naoružanih antiterorističkih snaga i policije. Londonska hitna pomoć objavila je kako je u gradske bolnice odvezeno 48 osoba. "Odveli smo 48 pacijenata u pet bolnica širom Londona i na licu mjesta pružili pomoć većem broju lakše ozlijeđenih", kazao je ravnatelj londonske hitne pomoći Peter Rhodes u priopćenju objavljenom u nedjelju. Ulazi i izlazi iz tri glavne londonske bolnice pod strogim su nadzorom zbog sigurnosti pacijenata i osoblja. Ulice oko London Bridgea i Borough Marketa, elitnih četvrti punih barova i restorana subotom navečer pune su ljudi. Londonski gradonačelnik Sadiq Khan kazao je kako se radi "kukavičkom napadu na nevine stanovnike Londona i posjetitelje našeg grada koji su uživali u subotnjoj večeri". Zatvori Slika 1/69 Objavljeno: 04.06.2017. Neil Hall / REUTERS Objavljeno: 04.06.2017. Twitter/Yatesy17 via REUTERS TV / REUTERS Objavljeno: 04.06.2017. Twitter/Yatesy17 via REUTERS TV / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah Mckay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Objavljeno: 04.06.2017. Neil Hall / REUTERS Objavljeno: 04.06.2017. Hannah McKay / REUTERS Svjedoci su opisali kako se bijeli kombi zaletio u pješake na London Bridgeu srušivši nekoliko osoba. "Izgledalo je kao da cilja na skupinu osoba. Sledio sam se i nisam znao što učiniti", kazao je Mark Roberts (53) za Reuters. Vidio je na tlu najmanje šest osoba nakon što je kombi prešao preko pločnika. "Bilo je stravično", kazao je. Vozač taksija kazao je za BBC da su trojica muškaraca izašla iz kombija s dugim noževima "i nasumično ubadala ljude duž Borough High ulice." Svjedoci su opisali kako su ljudi trčali u barove u potrazi za utočištem. "Ljudi su počeli trčati i vrištati i kombi se zabio u ogradu iza. Mi smo išli prema Borough Marketu i svi su ušli unutra (u bar). svi su u baru počeli gurati ljude s izlaza", kazao je 32-godišnji Brian za Reuters. Drugi svjedok čija je majica bila krvava opisao je scenu panike u baru. "Aktivirali su alarm. Rijeka ljudi krenula je prema izlazima za nuždu. I potom su ljudi počeli vrištat i vraćati se", kazao je 31-godišnji muškarac. "Iza ugla bio je muškarac s ubodnom ranom u vratu... U baru je bila liječnica koja mu je pomogla. Pritisnuli su ranu". BBC radio prenio je svjedoke koji su opisali da su ljudi bacali stolove i stolce na napadače kako bi se zaštitili. CNN prenosi svjedoka koji je kazao kako su dvojica muškaraca ušla u Borough Market i noževima napala dvije osobe. On je rekao da je konobarica zadobila ubodnu ranu u vrat, a muškarac je ubodem u leđa. BBC je prikazao desetke ljudi koji su bili žrtve napada i koje je s rukama na glavama u sigurnost odvela policija. - Bio sam u pubu kada je iznenada u njega utrčala jedna žena, krvarila je iz vrata i iz usta, činilo se da joj je prerezan grkljan. Ljudi su joj odmah priskočili u pomoć, a pub je zatvoren. Odmah smo uočili policiju na ulici, a ubrzo nam je rečeno da smjesta napustimo područje. Dok smo svi trčali, uočio sam kako doktori nekome daju umjetno disanje na cesti, ispričao je svjedok Alex Shellum za BBC. Britanska policija proglasila je subotnje incidente na London Bridgeu i Borough Marketu terorističkim činovima, dok je incident u Vauxhallu, koji se ranije također spominjao, bilo ranjavanje nožem koje nije povezano s incidentima na prve dvije spomenute lokacije. Zasad još nitko nije preuzeo odgovornost za napade u središtu Londona. Britanska premijerka Theresa May izjavila je u nedjelju da se incident u Londonu tretira kao potencijalni teroristički čin. Ona je za nedjelju sazvala sastanak Cobre, svog posebnog odbora za sigurnost. Islamska država koja gubi teritorij u Siriji i Iraku u subotu je preko mreže Telegram pozvala sljedbenike da izvedu napade kamionima, noževima i vatrenim oružjem protiv "križara" tijekom ramazana. Slične napade u Berlinu, Nicu, Bruxellesu i Parizu izveli su militanti u protekle dvije godine. Suspenzija kampanjeKonzervativna stranka britanske premijerke Therese May suspendirala je nacionalnu predizbornu kampanju, izjavio je premijerkin glasnogovornik nakon terorističkog napada u Londonu u kojemu je ubijeno šest osoba. "Konzervativna stranka danas ne ide u nacionalnu kampanju. Razmotrit ćemo to, kako bude dan odmicao i dok dolaze detalji o napadu", kazao je. Londonski gradonačelnik Sadiq Khan rekao je da ne bi trebalo odgoditi parlamentarne izbore u zemlji predviđene za četvrtak. Najavio je pojačanu nazočnost policije u gradu nakon smrtonosnog napada, ali je rekao da nema razloga za paniku. Pozvao je građane da ostanu mirni i oprezni. Također je rekao da je službena razina prijetnje i dalje ozbiljna što znači da je napad vrlo vjerojatan. "Jedna od stvari koje možemo napraviti kako bismo pokazali da nas to neće zastrašiti, jest izaći na izbore u četvrtak...", istaknuo je gradonačelnik. "Nisam zagovornik odgađanja izbora. Strastveno vjerujem u demokraciju, u to da trebamo glasovati... jer je glasovanje jedna od stvari koju ti teroristi mrze, oni mrze demokraciju". (Hina)