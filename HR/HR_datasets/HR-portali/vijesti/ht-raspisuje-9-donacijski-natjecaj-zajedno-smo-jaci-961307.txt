Hrvatski Telekom nastavlja s uspješnim donacijskim natječajem Zajedno smo jači, putem kojega već devetu godinu zaredom donira sredstva za projekte od posebne važnosti za zajednicu. Putem inicijative Zajedno smo jači u dosadašnjih osam godina HT je s više od sedam milijuna kuna podržao ostvarenje 220 vrijednih projekata. Potporu su dobili projekti iz područja obrazovanja djece i mladih, zdravstva, brige o starijima i nemoćnima, humanitarnog djelovanja i ekologije. Fond donacija za 2014. godinu iznosi 495.000 kuna, a namijenjen je ponovno udrugama i ustanovama koje ostvaruju inicijative važne za lokalne zajednice. Natječaj ima tri kategorije, a u svakoj se dodjeljuje ukupan iznos od 165.000 kuna, po 75, 55 i 35 tisuća kuna za prva tri rangirana projekta. Kategorije ovogodišnjeg natječaja su: Sve zainteresirane udruge i ustanove svoje projekte mogu prijaviti do zaključno nedjelje, 5. listopada 2014. godine. Natječaj se provodi u tri selekcijska kruga. U prvom krugu Stručno povjerenstvo odabire inicijalnih 36 projekata koje potom ocjenjuju svi zaposleni u HT-u. Nakon što zaposlenici u drugom krugu glasanjem odaberu 18 favorita, oni će javnosti biti predstavljeni na službenoj internetskoj stranici projekta www.zajednosmojaci.hr i na Facebook stranici. U trećem krugu će svi korisnici interneta i Facebooka od 20. listopada do 9. studenog 2014. imati priliku svojim glasovima podržati najbolje projekte. Rezultati natječaja bit će objavljeni u srijedu, 12. studenog. Za više informacija posjetite: