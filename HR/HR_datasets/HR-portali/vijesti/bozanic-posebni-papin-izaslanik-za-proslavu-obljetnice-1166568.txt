Sveti Otac papa Franjo imenovao je zagrebačkog nadbiskupa kardinala Josipa Bozanića svojim posebnim izaslanikom prigodom proslave 650. obljetnice dolaska slike Blažene Djevice Marije u Svetište Majke Božje Trsatske, priopćio je danas Tiskovni ured Zagrebačke nadbiskupije. Tu je sliku hrvatskim hodočasnicima u Loretu darovao papa Urban V. 1367. godine. Središnja proslava 650. obljetnice dolaska slike Blažene Djevice Marije u Svetište Majke Božje Trsatske održat će se 1. srpnja 2017. godine. Vijest o imenovanju objavio je danas Tiskovni ured Svete Stolice. 