Foto: GoFundMe MAMA Kimberly Smith zauvijek će biti zahvalna svom 9 godišnjem sinu i učiteljici zdravstvenog odgoja koja ga je naučila ovu važnu lekciju - kako prepoznati simptome po život opasnih situacija. Jer da on u tom trenutku nije prepoznao što se mami događa, njegova mama danas možda više ne bi bila živa!  Kada se njegova mama jedno jutro probudila, a bilo je to početkom ožujka, požalila se na bol u prsima, na trome udove i otežano disanje, no iako je predosjećala da nešto nije u redu jednostavno se nije imala vremena baviti sobom. Uz novorođenu bebicu, sina starog tek četiri tjedna i njegovog starijeg brata, nije se imala vremena baviti svojim zdravljem. Mislila je da je samo hvata nešto te je poslije legla da se odmori. No kada je njen stariji sin Camdyn došao iz škole i našao je kako se drži za svoja prsa, automatski je nazvao 911.  "Mama, nas su učili da ako se netko ovako drži za prsa i teško diše da odmah zovemo Hitnu. Ja sam ih nazvao, sada se idem obuti i idemo u bolnicu", rekao joj je njen 9 godišnji sin, ozbiljno i zabrinuto, a kada je hitna konačno stigla maleni je pripremio brata i zajedno su se uputili u bolnicu.  Srećom, mama je stigla na vrijeme. Dijagnosticirali su joj plućnu emboliju te pronašli krvne ugruške u oba plućna krila, a iako se takvo stanje najčešće veže uz genetske predispozicije, vrlo je vjerojatno da su oni nastali tijekom carskog reza kojeg je imala mjesec dana ranije.  Mama je doslovno jedva preživjela, no nažalost, kako to često biva u Americi, sada su joj na naplatu došli bolnički računi koje nema od kud podmiriti i zato se obratila za pomoć putem stranice GoFundMe gdje je opisala cijelu svoju priču.  Kimberly je naime samohrana majka i na samu pomisao da je mogla umrijeti i ostaviti svoju djecu bez majke slama joj srce. Kao vjerojatno i svakom roditelju koji će pročitati ovu priču i samo na sekundu zamisliti što se sve moglo dogoditi da njen stariji sin nije reagirao ovako.  Želim vam dati do znanja koliko je važno da naša djeca budu svjesna opasnosti. Ali, ne samo djeca - želim vam pokazati svoj primjer, što se može dogoditi, koliko su krvi ugrušci opasni i koliko je uopće opasno ne reagirati ako osjetiti simptome za koje vam se čini da nisu uobičajeni.