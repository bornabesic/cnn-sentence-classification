Ivan Pernar, saborski zastupnik Živog zida, subotu je posvetio pisanju postova o genocidu na svom Facebooku profilu.  ''Oluja je bila etničko čišćenje, to sam spreman u svakom trenutku reći, ali od strane koga? Srpskih vođa koje su odbile mirovni plan i pozvali sve Srbe da napuste Krajinu, cilj je bio da se te Srbe potom naseli na Kosovu što su izbjegli Srbi odbili. Oni koji su prihvatili, pobjegli su za Kanadu i Ameriku prvom prilikom'', zapisao je Pernar i izazvao buru reakcija i komentara, kako po portalima tako i na vlastitoj stranici. Prije toga Pernar je, također na svojoj Facebook stranici, napisao i ovo: ''Primijetio sam kod dijela Srba da se boje da će biti etiketirani kao genocidan narod ako priznaju genocid u Srebrenici. Pa eto, čitao sam knjigu 'Demonizacija Srba' od Emila Vlajkija i ta knjiga mi je otvorila oči jer mi je pokazala da su i drugi narodi u povijesti činili užasne stvari, ali ih se nije etiketiralo kao genocidne. Na kraju krajeva Amerika je u zadnjih 25 godina poubijala 100 puta više ljudi nego Srbi pa nitko ne govori da su Amerikanci genocidni. Pa ipak, radi objektivnosti osjećam potrebu spomenuti Jasenovac, je li tamo Hrvatska vlast istrebljivala židove npr., mislim da će se većina složiti da jest. Dakle, je li bilo genocida? Jest! A jesu li Hrvati genocidan narod? Mislim da nisu, da je genocidna bila grupa ljudi i oni koji su bili izmanipulirani od te politike.   A evo vam i dokaza, zamislite da hodam po Banja Luci i da svakom Srbinu koji prolazi pored mene ponudim nož i da mu kažem da me može ubiti zato jer sam Hrvat i da ga nitko za to neće kazniti ili osuditi. Mislite li da bi netko to napravio? Ako netko i bi, siguran sam da 99% njih to ne bi učinilo što znači da Srbi nisu genocidan narod'', napisao je Pernar na svojoj Facebook stranici.   >> Pernar se pohvalio posjetom Skupštini Srbije. Objavio selfie s desničarom 