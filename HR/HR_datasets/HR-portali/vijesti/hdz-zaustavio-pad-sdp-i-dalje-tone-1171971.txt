HDZ nakon 3 mjeseca pada zaustavio je taj trend i sada ima potporu 33,7 posto birača. Zato SDP već tri mjeseca pada, a svibanj završava na 21,7 posto potpore. MOST je mjesec završio na 9,2 posto i blagim rastom, a Živi zid je na 7,6 posto potpore, donosi ustraživanje, pokazalo je istraživanje Dnevnika Nove TV Crobarometar. Stranka Bandić Milan 365 trenutačno može računati na 3,3 posto, HNS na 2,8, IDS 2,6, Pametno 2,4 a HSS na 2,1 posto potpore birača. Ostale stranke su ispod 2 posto i ukupno dobivaju 7,5 posto potpore. Neodlučnih birača je 7,2 posto.  Vladine politike ne odobrava 63 posto ispitanika, a odobrava njih 27. Očekivano, politiku Banskih dvora podupiru birači HDZ-a, točnije njih 73 posto, a ne odobrava 78 posto birača MOSTA ili 89 posto birača SDP-a.  Većina ispitanika smatra da je koalicija neodrživa, točnije njih 56 posto, a da će se održati misli pak njih 32 posto, dok ne zna 12 posto ispitanika. Zanimljivo, prije 30 dana samo 24 posto ispitanika mislilo je da se koalicija neće održati do kraja mandata, a 65 posto ispitanika mislilo je da će HDZ i MOST 4 godine vladati Hrvatskom. Tada nije znalo odgovoriti na to pitanje 11 posto ispitanika.  Hrvatska već 4 mjeseca ide u lošem smjeru, u svibnju to misli 73 posto ispitanika. Da ide u dobrom smjeru misli pak njih 17 posto, a ne zna 10 posto ispitanika.  Rad Predsjednice ne odobrava 45 posto ispitanika, odobrava 44 posto ispitanika, a ne zna njih 11 posto. Zapravo trenutačno je Hrvatska podijeljena po tom pitanju.  Vodeći političari sve nepopularniji Predsjednica Kolinda Grabar - Kitarović i dalje uživa više pozitivnog dojma, točnije 54 posto, dok negativan dojam o njoj ima 36 posto. No, svibanj je 4. mjesec u kojemu ona gubi pozitivan dojam među ispitanicima.  Premijer Andrej Plenković u svibnju među ispitanicima ima 38 posto pozitivnog dojma, a negativan dojam o njemu ima 49 posto ispitanika. U 4 mjeseca s 56 posto pozitivnog dojma, svibanj je završio na 38 posto.  Predsjednik Mosta Božo Petrov također gubi pozitivan dojam i trenutačno uživa 32 posto potpore, a 54 posto ispitanika o njemu ima negativno mišljenje. Vođa oporbe Davor Bernardić ima najmanje pozitivnog dojma među ispitanicima, točnije njih 27 posto, a negativnog 52 posto.  Istraživanje je proveo Ipsos između 1. i 18. u mjesecu. Podaci se prikupljaju na uzorku od 966 punoljetna građana iz cijele Hrvatske metodom osobnog anketiranja u okviru omnibus istraživanja agencije. Uzorak je stratificiran prema regiji i veličini naselja te spolu i dobi. Za mjerenje stranačkih preferencija koristi se metoda tajnog izjašnjavanja. Maksimalna pogreška uzorka iznosi +/- 3,3%, a za rejtinge stranaka +/-3,6%.