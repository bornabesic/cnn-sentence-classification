U snimci se kaže da su neke od njih ubijene u zračnim napadima. Boko Haram oteo je više od 270 učenica škole u Chiboku na sjeveroistoku Nigerije u travnju 2014. Cilj sedmogodišnje pobune Boko Harama jest uspostava islamske države na sjeveru a od početka pobune ta je militantna skupina pobila 15.000 ljudi a razmješteno je više od dva milijuna. Više desetaka djevojčica uspjelo je pobjeći za vrijeme početne gužve, ali više od 200 još nedostaje. Uznemirujuća objava U video snimci objavljenoj na društvenoj mreži, koju je Reuters vidio danas, maskirani muškarac stoji iza desetaka djevojčica. "Želimo poslati poruku prvo roditeljima ovih djevojčica  da znaju da su njihove djevojčice još uvijek kod nas, neke od njih, te da nakon toga oni kažu nigerijskoj saveznoj vladi da odmah oslobodi našu zatvorenu braću", rekao je muškarac. "Neke djevojčice, oko četrdeset njih, s Božjom dozvolom su se udale, neke su umrle u neprijateljskom bombardiranju", rekao je. Na snimci se mogla vidjeti djevojčica lica prekrivena velom, koja u naručju drži dijete. Roditelji su optužili Boko Haram da su prisiljavali djevojčice na udaju. Na kraju snimke mogu se vidjeti neidentificirana tijela na podu. Proritet je oslobađanje djevojčica Ministar informacija Lai Mohamed rekao je da vlada uzima kao prioritet oslobođenje djevojčica. "Ovo nije prvi put da smo o tome pitanju kontaktirali, želimo biti potpuno sigurni da su oni s kojima smo u kontaktu osobe kojima se predstavljaju", rekao je. Navodi se izjava glasnogovornika vojske Rabea Abubakara koji je rekao za PR Nigeria, službenu vladinu agenciju,  da vojska oporava tvrdnju da su djevojčice ubijene u zračnim napadima. Vlasti su u svibnju rekle da je jedna djevojčica pronađena a da je predsjednik Mahamadu Buhari obećao spasiti i ostale. Boko Haram, koje je prisegnuo na odanost Islamskoj državi, kidnapirao je stotine muškaraca, žena i djece. Pod zapovjedništvom Buharija i uz pomoć nigerisjkih susjeda, vojska je uspjela osloboditi većinu teritorija koje je bio zauzeo Boko Haram, ali ekstremisti i dalje redovno izvode samoubilačke napade.