Foto i video: Index, Ivo Cagalj/PIXSELL UNATOČ prosvjedu ekstremnih vjernika i desničara, koje je policija morala izbacivati iz HNK-a, Frljićeva predstava ipak je izvedena u Splitu.  Naime, danas je već u 17 sati pred splitskim HNK-om krenuo prvi prosvjed protiv predstave Olivera Frljića "Naše nasilje i vaše nasilje".  >> Pred splitskim HNK pale su sve maske, progovorila je čista mržnja  >> VIDEO Dernek ekstremnih katolika pred kazalištem: "Frljić vodi specijalni rat protiv Hrvatske" Prosvjed je trajao oko sat vremena, a organizatori i govornici iskoristili su to vrijeme kako bi se obrušili na Frljića i Ministarstvo kulture. No, to nije bio kraj prosvjeda vezanih uz Frljićevu predstavu. Tako su se članovi HSP-a oko 18 sati postrojili ispred teatra te se činilo da misle fizički ljudima spriječiti ulazak i gledanje predstave. Ipak, oko 19 sati nekoliko HSP-ovaca je za Index kazalo kako HSP neće blokirati ulaz u kazalište, već da su HSP-ovci kupili karte za predstavu i da je idu gledati kako bi se sami uvjerili o čemu je riječ u istoj. Pred kazalištem se oko 19:20 sati pojavila specijalna policija te je došlo do verbalnog okršaja između policije i prosvjednika protiv Frljićeve predstave. Prosvjednici su policiji dobacivali: "Jeste vi Hrvati, ha?", "Jel tebe ovo ne vrijeđa?" HSP-ovci izbačeni iz kazališta, dojava o bombi Nekoliko HSP-ovaca je kupilo karte i ušlo u kazalište te je u 20 sati počelo pjevati i dobacivati u kazalištu, s ciljem prekidanja Frljićeve predstave. Policija je oko 20.20 sati počela izbacivati glasne HSP-ove bukače iz kazališta, kako bi omogućila početak predstave. Indexu je oko 20.50 sati potvrđeno kako je policija dobila dojavu o bombi u splitskom HNK-u te je izvršena pretraga prostora. Po završetku iste predstava je započela, s 30-ak minuta zakašnjenja. Oko 21.20 sati prosvjednici su se počeli razilaziti, a pola sata kasnije završila je i predstava.   Gledatelji su dobrim dijelom pozitivno reagirali na predstavu, a oni koji su ju pogledali slažu se da je nasilni prosvjed uoči nje bio potpuno nepotreban i ružan. Pogledajte snimke s prosvjeda:     Tijek događaja: 21:50 Gledatelji su nakon odgledane predstave izašli iz kazališta, a prosvjednici su se gotovo potpuno razišli. Policija je uklonila barikade.   21:25 Netko je na ulaznoj strani kazališta bacio kamen umotan u papir na izlog te se rabilo staklo. Na podu se uz komadiće stakla nalazi i razbijeno jaje. Policija ne želi komentirati navedeno. 21:20 Predstava "Naše nasilje i vaše nasilje" Olivera Frljića, koja je trebala početi večeras u splitskom HNK-u u 20 sati, počela je s 32 minute zakašnjenja, pošto je policija iz gledališta udaljila desetak ljudi, koji su držali transparente i pjevali, javlja Hina. 21:13 Prosvjednici se polako razilaze. Dio njih došao je pozdraviti "svoje suborce koji su izbačeni iz kazališta". Ostalo je 50-ak prosvjednika koji stoje na stražnjem izlazu iz kazališta.  21:00 Indexu je potvrđeno kako je policija dobila dojavu o bombi u splitskom HNK-u. U tijeku je pretraga prostora. 20:48 Policijski psi se nalaze u kazalištu i pretražuju prostor, javlja Indexov reporter. Na naše pitanje o tome jesu li dobili dojavu o bombi, policajci su nam rekli kako samo rade svoj posao. 20:37 Policija je izbacila većinu HSP-ovaca iz splitskog HNK-a. Oni pred teatrom negoduju. Žale se da im nije vraćen novac koji su platili za ulaznice. 20:33 Veći dio glasnih prosvjednika izbačen je iz kazališta. 20:22 Specijalci su počeli izbacivati glasne HSP-ovce iz kazališta, kako bi omogućili početak predstave. 20:10 HSP-ovci najavljuju kako "nitko neće gledati predstavu". 20:00 Nekoliko HSP-ovaca je kupilo karte i ušlo u kazalište. 19:55 Građani ulaze na predstavu, prosvjednici im dobacuju: "Četnička kurvetino!", "Cigani - govna, govna jugoslavenska!", "Odlazite iz hrvatskog Splita!", "Kurvo crvena", "Udbaško čeljade", "Jebem vam majku četničku". 19:50 Na predstavu je stigao i Dragan Markovina.   "Ovdje se događa pokušaj fašističkog linča", kratko je kazao pri ulasku u kazalište. 19:44 Jedna od starijih prosvjednica otvoreno poziva na nasilje. "Ne može ovo bez metaka završiti, zamotat će ga", vikala je prema policajcima. 19:34 Građanima koji ulaze na predstavu dobacuje se: "Gdje ćeš, vještice?", "Sotono!", "Cigani!" 19:28 Pred kazalištem se pojavila specijalna policija te je došlo do verbalnog okršaja između policije i prosvjednika protiv Frljićeve predstave. Prosvjednici su policiji dobacivali: "Jeste vi Hrvati, ha?", "Jel tebe ovo ne vrijeđa?" 19:25 Jedan prosvjednik pjeva: "Hoćemo Zlatka za ministra!" 19:10 Nekolicina HSP-ovaca za Index je kazala kako HSP neće blokirati ulaz u kazalište, već da su HSP-ovci kupili karte za predstavu i da je idu gledati kako bi se sami uvjerili o čemu je riječ u istoj. 19:00 Skupina od nekoliko prosvjednika praktički je opkolila SDP-ovog Bauka te ga provocira i vrijeđa. "Zašto je 'Za dom spremni!' loše? Jesi li Za dom spreman?", "Smrade", "On je za svoj džep spreman", "Jugoslavenski smrade", samo su neke od doskočica koje su mu uputili. 18:52 "Oni koji su se okupili, oni su protiv, vidjet ćemo koliko i kako će poštivati institucije hrvatske države, odnosno policiju, ukoliko dođe do reagiranja", kazao je SDP-ov Arsen Bauk za Index. 18:36 HSP-ovci su se malo pomaknuli s ulaza u kazalište te je u tijeku njihov organizacijski skup. Za 19 sati najavljuju prosvjednu akciju. 18:30 Policija se nalazi u blizini HSP-ovaca te nadzire situaciju. 18:15 Kako javljaju Indexovi reporteri s terena, članovi HSP-a su se postrojili ispred teatra te se čini da misle fizički ljudima spriječiti ulazak i gledanje predstave.