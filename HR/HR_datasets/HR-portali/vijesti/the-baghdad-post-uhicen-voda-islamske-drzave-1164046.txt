Vođa terorističke organizacije Islamske države kalif Abu Bakr al-Baghdadi navodno je uhićen u zajedničkoj akciji sirijskih i ruskih snaga, piše The Baghdad Post pozivajući se na Europski ured za sigurnost i informiranje (DESI). The Baghdad Post piše da je DESI u priopćenju za javnost napisao da se uhićenje dogodilo nakon što je su snage ISIL-a istjerane iz iračkog grada Mosula. Rusko Ministarstvo vanjskih poslova kazalo je kurdskom mediju Rudaw kako nemaju informacije da je uhićen vođa Islamske države.  - Nemamo informaciju da je uhićen Abu Bakr al-Baghdadi, kalif Islamske države - izvijestilo je rusko Ministarstvo vanjskih poslova.  Večernji list je početkom ožujka, pozivajući se na CIA-u i iračku obavještajnu službu, pisao da je al-Baghdadi pobjegao je iz Mosula u pustinju.  Ni vodeći arapski mediji danas ne potvrđuju informaciju o navodnom uhićenju vođe Islamske države.  >>Hrvatska puška slama kalifat: 'Svaki vojnik odmah se fotografira i hvali na društvenim mrežama' >>Kalif izdao kalifat i pobjegao u pustinju >>Za ISIL želimo ubijati u EU 