Aleksandar Vučić je, po svemu sudeći, u neobranom grožđu. Potpuno iste želje ima i ruski predsjednik Vladimir Putin koji vjernost Srbiji plaća izdašnim darivanjem oružja, pa tako utrka za pridobivanjem Srbije kao saveznika postaje sve žešća. Premijer Srbije Aleksandar Vučić primio je ambasadora Sjedinjenih Američkih Država koji mu je uručio čestitku američkoga predsjednika Donalda Trumpa. Trump u čestitci izražava zadovoljstvo zbog buduće suradnje te se nada normalizaciji odnosa s Kosovom i ostvarivanju zajedničkih ciljeva: “Primite moje najsrdačnije čestitke u povodu izbora za predsjednika Srbije. Izbori su održani u ključnom trenutku za Srbiju. Radujem se daljnjem jačanju suradnje između naših zemalja. Drago mi je da imamo priliku raditi na zajedničkim prioritetima, posebno na daljem jačanju bilateralnih i ekonomskih veza, unapređenju eurointegracija Srbije, normalizaciji odnosa sa Kosovom, kao i na pomirenju u regiji. Nastavit ćemo podržavati napore koje Srbija ulaže u jačanje vladavine prava, modernizaciju ekonomije i trud da ostane stup stabilnosti u regiji Zapadnog Balkana. Također, postoje i neriješena pitanja u našim bilateralnim odnosima, koja mogu biti riješena jedino uz neprekidno angažiranje srpskih lidera na najvišoj razini. Budućnost nosi i izazove i mogućnosti”, poželio je Trump. Dodao je i da će obilježavajući 135. godišnjicu bilateralnih diplomatskih odnosa tih dviju zemalja, SAD raditi na unapređenju zajedničkih ciljeva, promovirati globalnu stabilnost i biti ustrajni na postizanju mira i prosperiteta. Aleksandar Vučić je, po svemu sudeći, u neobranom grožđu. Potpuno iste želje ima i ruski predsjednik Vladimir Putin koji vjernost Srbiji plaća izdašnim darivanjem oružja, pa tako utrka za pridobivanjem Srbije kao saveznika postaje sve žešća. Jedno je sigurno, srpskom predsjedniku nikako nije lako, iako je upravo on krivac za vrlo nezahvalnu političku situaciju ove zemlje. Kad-tad doći će trenutak kada će jednom od njih morati reći – ne. 