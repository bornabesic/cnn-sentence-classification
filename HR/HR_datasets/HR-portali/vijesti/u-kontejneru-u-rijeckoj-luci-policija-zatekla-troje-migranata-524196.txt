Policijski službenici Postaje pomorske policije Rijeka, u suradnji s djelatnicima carine, sinoć su oko 19.30 sati u jednom od kontejnera na kontejnerskom terminalu Brajdica u Rijeci zatekli tri osobe. Riječ je o tri muške osobe, afganistanskog državljanstva, koji su zatečeni u kontejneru u kojem se prevozila roba iz Republike Srbije. U tijeku je utvrđivanje svih okolnosti događaja - izvijestila je PU primorsko goranska. Dvojicu 19-godišnjka i jednog 18-godišnjaka pronašli su djelatnici Riječke luke nakon što su iz kontejnera čuli glasove. Mladići su zbog iscrpljenosti i blaže dehidracije potom hitno prevezeni u KBC Rijeka gdje im je pružena pomoć.   Po završetku razgovora u policijskoj postaji imigranti su deportirani iz Republike Hrvatske. 