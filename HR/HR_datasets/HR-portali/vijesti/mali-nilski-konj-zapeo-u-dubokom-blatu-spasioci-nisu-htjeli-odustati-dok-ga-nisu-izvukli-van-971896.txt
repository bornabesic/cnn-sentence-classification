Screenshot: Facebook / The Holidog Times MALI nilski konj iz Kenije koji je izgubio mamu našao se u velikim problemima. Zapeo je u dubokom blatu i nikako nije mogao izaći vani. Ugledali su ga spasioci i odmah krenuli helikopterom kako bi mu pomogli. Spašavanje malog nilskoj konja nije bio lak zadatak. Bojao se pa je cijelo vrijeme bježao od njih i tako dodatno otežavao situaciju. Odlučili su upotrijebiti mrežu kako bi ga lakše uhvatili i izvukli van. Odmah su mu dali sredstvo za smirenje te ga prebacili u sklonište za divlje životinje. Velika beba se razbudila u skloništu i odmah dobila osvježavajuće tuširanje. Kasnije je prebačena i u vlastiti bazen u kojem uživa skoro cijeli dan. Najdraži dio dana joj je ipak kad njegovatelji dođu s velikom bocom mlijeka koje popije do posljednje kapljice. Njen novi dom joj se svidio, kao i ljudi koji svakodnevno brinu o njoj.