Foto: 123rf  TURSKE snage sigurnosti ubile su 29 militanata Radničke stranke Kurdistana (PKK) u operaciji u planinskom području istočnih pokrajina Agrija i Vana, priopćio je ured guvernera Agrija.  Turska vojska priopćila je da su tri vojnika i pripadnik lokalnih snaga poginuli u toj operaciji, koja je pokrenuta u planinskom području Tendurek uzduž granice dviju pokrajina i nedaleko od granice s Iranom.  Primirje između države i militanata propalo je u srpnju 2015. i na jugoistoku zemlje nakon toga je zabilježeno jedno od najgorih nasilja otkako je počela pobuna PKK-a 1984.  Više od 40.000 ljudi, većinom Kurda, ubijeno je u sukobu. Turska, SAD i EU smatraju PKK terorističkom organizacijom.