Arya Permana dječak je iz Indonezije koji ima samo 11 godina, a zahvaljujući 'šopanju' svojih roditelja, teži čak 192 kilograma.  Arya, iz Karawanga u zapadnoj Javi, najmlađi je pacijent koji je završio je na operaciji kojom su mu liječnici odstranili dio želuca u želji da mu spase život. Zbog pretilosti dječak je počeo imati problema s hodanjem pa je prestao ići u školu, a roditelji više nisu mogli pronaći ni odjeću za njega. Imao je ozbiljnih zdravstvenih problema, nije mogao doći do zraka, a kako se po noći ne bi ugušio spavao je s čelom naslonjenim na zid zbog čega je zaradio trajnu masnicu.  Aryu su roditelji godinama šopali hranom, u danu bi mu davali po pet velikih obroka, i tek nedavno su shvatili da dječaku treba liječnička pomoć. Njegova majka kaže da se čudila debljini svog sina jer su joj liječnici bili rekli da je 'zdrav' i da s njim 'nema problema'.   Dokumentarac o Arynom životu počinje se prikazivati od četvrtka na Channelu 5 pod nazivom 'Aryina priča: najteže dijete na svijetu'.