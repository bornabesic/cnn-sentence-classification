Screenshot: RTS U NEDJELJU ujutro u napuštenom vagonu na Željezničkoj stanici u Beogradu pronađena je mrtva 37-godišnja Ivana V. iz Zemuna.  Obdukcija njezinog tijela još nije odrađena, ali prema tragovima nađenim u vagonu Ivana je ubijena udarcima drvenim kocem koji je pronađen pored njezinog tijela. Na glavi i licu ubijene konstatirane su brojne ozljede, a pronađena je i bez donjeg dijela dojeće, zbog čega se ne isključuje mogućnost da je prethodno silovana, javlja Blic.  Na informativni razgovor za sada je privedeno nekoliko osoba koje su imale saznanja o Ivaninom životu, a među njima je i mladić koji je otkrio zločin.  On je u vagon ušao oko 10.40 sati u nedelju ujutro, zatekao je mrtvu i o tome obavijestio skretničare, a zatim otišao prije dolaska policije. Istog dana je identificiran, priveden i saslušan, ali za sada nema indicija da je on umiješan u zločin, zbog čega je i pušten.  Skretničari na Željezničkoj stanici s kojima je Ivana uspostavila kontakt po dolasku na stanicu kažu da nisu znali njezino ime, jer im se nije predstavila.