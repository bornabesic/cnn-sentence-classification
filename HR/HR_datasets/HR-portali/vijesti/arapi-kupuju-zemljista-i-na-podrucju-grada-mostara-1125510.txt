Da Arapi masovno kupuju zemljišta i nekretnine u Sarajevu, već je poznato bh. javnosti. U Sarajevu je ova pojava dosegla takve razmjere da već postoje naselja u kojima živi samo arapsko stanovništvo i na tim lokacijama zabranjen je ulazak građanima BiH, bez obzira na vjeru i naciju. Ali ova priča ima i svoj nastavak. I to u Hercegovini. Nerealni iznosi Prema informacijama koje smo dobili iz više izvora, Arapi trenutačno pokušavaju kupiti veće površine zemljišta na području Mostara. Osobito im je zanimljivo područje u južnom dijelu grada, a cijene koje nude lokalnom stanovništvu nikoga ne ostavljaju ravnodušnim. – Za kuću od 100 četvornih metara i nešto zemljišta što imam uz nju, nudili su mi 700.000 maraka. Kupci su bili arapskog podrijetla. Ponudu sam odbio iako mi je jasno kako mi nitko od domaćih ne bi ponudio toliko novca za ono što imam. – U ovom slučaju u pitanju nije samo novac nego neki osobni stavovi koje imam prema ovoj pojavi – rekao nam je jedan od naših sugovornika koji živi u južnom dijelu grada. Naravno, iz sigurnosnih razloga nije želio da mu objavimo ime i prezime. Dodaje kako nije spreman prodati svoje imanje ni u slučaju da mu ponude veću cijenu, ali još uvijek nije siguran što će učiniti njegovi susjedi. – Prema informacijama koje imam, slične ponude dobivaju i ostali u ovome dijelu grada, bez obzira na to jesu li Hrvati ili Bošnjaci. Sigurno je kako će neki prihvatiti ovakve ponude jer za taj novac mogu kupiti kuću u mnogo boljem dijelu grada, a da im pritom ostane pozamašna svota novca. S druge strane, određen broj nas nije spreman na ovakve aranžmane jer ne želimo gledati slike kakve ovih dana stižu iz Sarajeva, naglašava naš sugovornik. Poljoprivredno zemljište Arapski kupci ne traže samo kuće i građevinska zemljišta. Jedan od naših sugovornika prije nekoliko je tjedana odbio ponudu za zemljište koje se nalazi između Mostara i Čitluka, a koje se vodi kao poljoprivredno. Razlozi su isti kao i kod prethodnog sugovornika, a i on kaže kako je cijena bila mnogo veća od tržišne u Hercegovini. – Oni nisu osobno došli i dali ponudu, nego su poslali jednu osobu iz Sarajeva koja je trebala kupiti to zemljište za njih. Cijena je bila oko 40 posto veća od trenutačno realne, ali ponudu sam odbio. Svjestan sam, ako njima prodam zemljište, nitko od ljudi s ovih područja neće ga moći kupiti idućih desetljeća. Ne želim da se to dogodi u Hercegovini, objašnjava naš sugovornik. Sigurno je kako će slične ponude stizati na adrese žitelja Hercegovine i ubuduće. Samo nije jasno kada će istražne agencije ove zemlje konačno početi provjeravati kupuju li ti ljudi legalno zemljišta u Bosni i Hercegovini i što se krije u pozadini ove priče. >> Nejasno podrijetlo novca: Rasprodaja zemljišta Arapima opasnost po opstanak države? 