Foto: 123rf TATE, budite kul, vaša vas djeca trebaju jednako kao i mame! Ma to znate i sami, a znaju to i vaše supruge, ali sada imamo i mali dokaz kako tate, kada se igraju sa svojom djecom, kada su angažirani i pritom smireni i pažljivi, mogu utjecati na svoju djecu da jednoga dana jednostavno budu pametnija, s puno boljim komunikacijskim i kognitivnim vještinama. I to od prvoga dana njihova rođenja.  Zato mame ne budite posesivne, pustite očeve da se dobro priviknu na to malo biće koje je stiglo kući, a iako dio poslova sigurno neće moći odraditi kao i vi (dojenje ili briga u vrijeme dok je tata na poslu), sve osim toga moralo bi biti pola-pola.  >>>Važne stvari koje očevi kćerki moraju znati o svojim mezimicama<<< Ali kul, smireno, nježno. Tate, gradite takvu vezu sa svojim djetetom od starta.  Kaže to i studija koja je nedavno dovršena u Velikoj Britaniji, pod vodstvom tima s Imperial College London, a u kojoj su promatrali 128 očeva u njihovoj interakciji s djecom. Poanta je bila vidjeti kako se tate odnose prema djeci, kakve veze stvaraju, kako se maze, igraju, čitaju i uopće kako provode vrijeme sa svojim bebama. I to s tromjesečnim bebama, kada bi tate već trebale sve nabrojeno raditi svakodnevno.  >>>Fali li našim sinovima muška ruka?<<< Studija je rađena u dvama navratima. U prvom su promatrani očevi s tromjesečnim bebama, a u drugom su iste te bebe, ali u dobi od 24 mjeseca, podvrgnute standardnim testovima mentalnog razvoja. A rezultati su zapravo fascinantni jer su pokazali stvarno velika odstupanja, odnosno odlične rezultate upravo kod one djeca s kojima su očevi zaista provodili puno kvalitetnog vremena, koji su s puno strpljenja i jako malo nervoze zabavljali svoju djecu i brinuli se oko njih. I baš to je savršen dokaz da očevi nikako ne bi smjeli biti ili izgurani ili se sami micati od beba, jer eto, još su male i više trebaju svoju mamu.  >>>Odgovor će vas iznenaditi - tko je sretniji - očevi ili majke?<<< Stoga mladi roditelji pozor - mama je mama, mama će uvijek biti mama, ali svaka beba treba i tatu, a najbolji dokaz koliko ih djeca trebaju upravo je ova studija i njeni zaključci.  Čak i u mladoj dobi od tri mjeseca tate sa svojim krasnim pristupom mogu jako utjecati na njihov kasniji razvoj.