Svake godine milijuni turista putuju prema suncem osunčanim plažama na odmor i uživanje. No terorističke prijetnje mijenjaju navike putovanja i rijeke turista usmjeravaju prema sigurnijim destinacijama. Britanski mediji objavili su popis zemalja koje njihovi zemljaci najčešće pohode, kao i procjenu rizika od terorističkih napada. Na popisu se našla i Hrvatska… Više od 12 milijuna Britanaca posjećuje Španjolsku svake godine, a najčešća odredišta su Menorca, Ibiza, Majorca i Coste Del Sol. Unatoč terorističkim napadima koje je ova zemlja trpjela u prošlosti, novi teroristički val koji potresa ostale mediteranske zemlje, Španjolsku je zaobišao. No razina rizika u ovoj je zemlji ipak označena kao visoka jer su upravo u jednom ljetovalištu na Majorci nedavno uhićeni suradnici ISIS-a. Turisti su stoga upozoreni da se čuvaju i ne upuštaju u rizično ponašanje. Njemačka je posljednja zemlja u nizu u kojoj je razina opasnosti označena kao visoka. Svake godine, Njemačku posjeti oko dva milijuna Britanaca. No u zadnje je vrijeme povećana prisutnost policija na poznatim turističkim lokacijama i u javnom prijevozu. Iako turisti ne moraju stalno sa sobom imati putovnice, policija češće provjerava identitet ljudi, pa se zna dogoditi da vas policajac otprati do hotela ili mjesta gdje ste odsjeli ako vas zatekne bez putovnice. Nakon posljednjih terorističkih napada, razina opasnosti za ovu zemlju i dalje je visoka. U eksplozijama koje su pogodile glavni grad Bruxelles, poginule su 32 osobe, a ozlijeđeno ih je više od 300. S obzirom da je i Francuska nedavno pretrpjela terorističke napade, razina opasnosti u ovoj je zemlji ocijenjena kao visoka. Prošle godina u napadima u Parizu poginulo je 130 ljudi, a ozlijeđeno je njih 368. U vrijeme napada, u Francuskoj je već bio proglašen viši stupanj opasnosti zbog pucnjave na redakciju Charlie Hebdo. Građane Francuske i sve posjetitelje zato se upozorava da budu oprezni i imaju razumijevanja za određene smetnje u odvijanju javnog prijevoza ili promjene u prometnoj regulaciji. Popularne turističke destinacije u Italiji, označene su kao umjereno opasne. No turiste se upozorava na malu mogućnost 'domaćeg terorizma' za kojeg su odgovorni razni ekstremisti i separatističke grupa. Prošle veljače, u pucnjavi u blizini Kopenhagena ubijene su dvije osobe, a još petorica policajaca su ozlijeđeni u napadima koji se povezuju s terorizmom. Turisti se pozivaju na umjeren oprez. U Grčkoj postoji umjerena opasnost od terorističkih napada pa se turisti upozoravaju da pojačaju oprez u velikim turističkim središtima. Posljednjih se godina dogodilo nekoliko eksplozija i pucnjava u trgovačkim centrima, vladinim zgradama i institucijama. Baš kao i u slučaju Italije, Danske i Grčke, Hrvatska je označena kao umjereno opasna zemlja. To znači da ne prijeti izravna opasnost od terorističkih napada. Više od dva milijuna Britanaca svake godine posjećuje ovu zemlju koja je označena kao zemlja niskog rizika. No svejedno postoji mala opasnost od terorizma. Također, turisti se upozoravaju na opasnost od džepara i drugih kradljivaca. Britanske sigurnosne službe procjenjuju da je opasnost u Egiptu prilično visoka i to pogotovo u popularnoj turističkoj destinaciji Sharm el-Sheikh. Stranci su i u prijašnjim napadima bili meta, a i da je je prisutna opasnost od otmica, pogotovo u udaljenim predjelima. Prošle je godine, navode britanski mediji, otet jedan Hrvat, Tomislav Salopek, te nedugo zatim i ubijen. Za njegovo ubojstvo odgovornost su preuzeli teroristi. Prije šest mjeseci, avion na letu prema Rusiji srušio se na Sinaju pri čemu je poginulo svih 224 putnika i članova posade. Vlasti stoga upozoravaju da je Egipat naročito opasan, da za terorističke napade nema najave, a najaktivnija teroristička grupa u toj zemlji je Ansar Bayt al-Maqdis. U toj je zemlji trenutno na snazi stanje opće opasnosti zbog samoubilačkog napada na policijski autobus u studenom prošle godine. Osim toga, teroristi su prošlog srpnja zapucali i na hotel u Port El Kantaoui i pritom ubili 38 ljudi. Turisti se stoga pozivaju na pojačan oprez, da se drže samo provjerenih destinacija s osiguranjem, ili da uopće niti ne putuju u Tunis. Razina opasnosti u ovoj zemlji je također označena kao visoka, iako su dosad teroristi pokazali da su im meta vladine zgrade i uredi a ne turisti. Putnicima se savjetuje da izbjegavaju velike grupe ljudi poput demonstracija i raznih drugih velikih okupljanja. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!