Hrvati u Švedskoj na nož dočekali izjave Predsjednice da će im pomoći da se vrate u Hrvatsku Hrvatska predsjednica Kolinda Grabar-Kitarović poručila je u ponedjeljak Hrvatima u Švedskoj da su potrebni Hrvatskoj koja “stari i umire”, a na vlastima u Zagrebu je da osiguraju njihov povratak i kvalitetu života kakvu imaju u toj bogatoj skandinavskoj zemlji. “Vaša očekivanja su velika, u smislu izgradnje bilateralnih osnosa, prilika za suradnju s Hrvatskom, a nadam se za mnoge od vas i u smislu perspektive povratka u Hrvatsku”, rekla je predsjednica na susretu s Hrvatima u švedskoj prijestolnici. “Na nama je da osiguramo vaš povratak, integraciju u život u domovini i onu vrstu ispunjenja kakvu imate u Švedskoj”, istaknula je. A što su poručili Hrvati iz Švedske Predsjednici? Nazvali su ovo još jednim “biserom Predsjednice”. “Ta ista vlada pomogla je desecima tisuća ljudi da pobjegnu trbuhom za kruhom i još ih isto toliko želi pobjeći od tih blagosranja”, poručio je jedan Hrvat iz Švedske napominjući kako je Kolinda Grabar Kitarović došla u jednu “ekonomski, pravno i socijalno najsređeniju državu iz države u kojoj godinama caruje pljačka i korupcija i trabunja gluposti”. Zaključio je ovaj ogorčeni Hrvat kako “ne da će se vratiti u Hrvatsku već da će pomoći dovesti u Švedsku koga kod može”. Inače, kaže nam naš čitatelj iz Švedske, hrvatska predsjednica danima je predmet sprdnje u Švedskoj zbog te svoje izjave. “Šokirala nas je izjavom. Pa to su takve gluposti. Ljudi su iz zemlje otišli upravo zbog političara i njihove dugogodišnje politike koja ne mari za čovjeka”. 