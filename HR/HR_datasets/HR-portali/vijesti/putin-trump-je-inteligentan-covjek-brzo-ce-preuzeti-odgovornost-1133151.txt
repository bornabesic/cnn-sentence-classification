Predsjednik Rusije Vladimir Putin smatra da je Donald Trump inteligentna osoba i da će brzo preuzeti novu razinu odgovornosti. U intervjuu u Vladivostoku poručio je da je propao pokušaj stvaranja unipolarnog svijeta te da se iznova uspostavlja ravnoteža. - Važno je normalizirati odnose i početi razvijati bilateralne odnose na ravnopravnoj osnovi na korist objema stranama - kazao je Putin. Pohvalio je Trumpov poslovni uspjeh zbog čega vjeruje u njegov politički rad, kako izvještava RT. Mišljenja je da Trump predstavlja stajališta velikog dijela američkih građana koji su umorni od prijašnjih vlada. - On predstavlja stajališta velikog dijela društva Amerike koje je umorno od elita što su desetljećima na vlasti - rekao je u listopadu. Donald Trump 20. siječnja službeno će preuzeti titulu 45. predsjednika SAD-a na inauguraciji u Washingtonu. Kroz njegov četverogodišnji mandat pomagat će mu zamjenik predsjednika Mike Pence te vjerojatno najbogatija administracija u američkoj povijesti. >> Donald Trump okuplja najbogatiju administraciju u povijesti SAD-a ali i svijeta 