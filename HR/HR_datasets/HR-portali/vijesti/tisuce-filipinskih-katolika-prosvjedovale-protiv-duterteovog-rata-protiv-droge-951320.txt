Foto: FAH TISUĆE rimokatolika okupile su se u filipinskoj prijestolnici Manili danas na dosad najvećem skupu protiv pogubljenja po kratkom postupku i vladinog plana da ponovno uvede smrtnu kaznu za kriminalce.  Skup nazvan "Hod za život", koji je poduprijela katolička Filipinska biskupska konferencija, održava se samo nekoliko dana nakon što je Crkva pokrenula svoj najsnažniji napad na rat protiv droge predsjednika Rodriga Dutertea.  Organizatori tvrde da je u mimohodu prema parku Rizal u Manili sudjelovalo oko 50.000 ljudi  Više od 7600 ljudi je ubijeno otkako je Duterte pokrenuo svoju kampanju protiv droge prije sedam mjeseci. Oko 2500 ljudi ubijeno je u pucnjavama tijekom policijskih operacija.  Broj mrtvih i žestok obračun predsjednika Dutertea s problemom droge naišli su na oštre kritike skupina za ljudska prava i Zapada. Međutim, on je rekao da će nastaviti svoj rat protiv droge do posljednjeg dana svog mandata i da ga kritike neće u tome zaustaviti.