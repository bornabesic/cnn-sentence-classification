Split nikada dosad nije dva puta birao istog gradonačelnika, no Željko Kerum ima šansu tu tradiciju promijeniti, što ga definitivno čini jednim od dobitnika ovih izbora. Svaki izbori, pa tako i ovi neka poznata imena izbrišu s političke scene, uvedu neka potpuno nepoznata lica ili pak ponovno u fokus stave neka već pomalo zaboravljena imena. Tako je šansu da vlada Varaždinom dobio nezavisni zastupnik Ivan Čehok koji je već neko vrijeme odsutan s političke scene, a i reformist Radimir Čačić dobio je, nakon poraza na posljednjim parlamentarnim izborima, šansu za drugi krug izbora za varaždinskog župana. Ipak mora koalirati Među dobitnike treba uvrstiti i iznenađenje ovih izbora, nezavisnog zastupnika Marka Jelića koji je za dlaku već u prvom krugu pobijedio HDZ-ovku Josipu Rimac u Kninu. Tu utvrdu HDZ-a sada ima šansu preoteti bivši HDZ-ovac, koji se na posljednjim izborima 2013. godine udružio s tom strankom kao nezavisni kandidat na njihovoj listi, da bi godinu kasnije ponovno raskrstio sa svojom bivšom strankom jer mu, kako je rekao, nisu dali da iznosi svoje stavove i mišljenja. Prije izbora tvrdio je kako neće ulaziti ni u kakve predizborne ni postizborne koalicije, no ako pobijedi u drugom krugu, koalicija će mu biti potrebna kako bi imao većinu u Gradskom vijeću i neometano donosio odluke mimo HDZ-a koji je u Vijeću osvojio najviše mandata. Odmah pokraj njega kao gubitnicu ovih izbora treba izdvojiti upravo njegovu suparnicu, Josipu Rimac, bivšu gradonačelnicu Knina za koju se očekivalo, i u stranci i izvan nje, da će bez problema osvojiti Knin. Među gubitnicima se našao i njen stranački kolega Drago Prgomet koji je do posljednjeg trenutka tvrdio kako ima velike šanse da osvoji Zagreb te kako mu nimalo neće štetiti odluka sad već bivšeg stranačkog kolege Zlatka Hasanbegovića da se priključi listi nestranačke kolegice Brune Esih koja je također na listi HDZ-a ušla u Sabor. Osnivanje nove stranke Odličan rezultat Brune Esih i njene liste u odnosu na HDZ u Zagrebu nju uvrštava među dobitnike ovih izbora, a već su krenule najave i o osnivanju stranke. Među dobitnike ide nezavisni mostovac Tomislav Panenić koji je uspio ući u drugi krug izbora za vukovarsko-srijemskog župana. Bruna Esih porazila kolege Bruna Esih, nezavisna zastupnica koja je u Sabor ušla na listi HDZ-a, odlučila se kandidirati za gradonačelnicu Zagreba uz potporu Zlatka Hasanbegovića koji je zbog toga isključen iz HDZ-a, i postigla izvrstan rezultat porazivši pri tome HDZ-ova kandidata, ali i HDZ-ovu listu za Skupštinu Ivan Čehok Na izborima za gradonačelnika Varaždina osvojio je čak 41,62 posto glasova. Tim je gradom vladao u tri mandata te podnio ostavku kad je završio u Remetincu Marko Jelić Ide u drugi krug za gradonačelnika Knina, a već u prvom je krugu gotovo odnio pobjedu nad tzv. kninskom kraljicom, HDZ-ovom Josipom Rimac Tomislav Panenić Mostov ministar gospodarstva s nezavisnom listom probio se u drugi krug za Vukovarsko-srijemskog župana Radimir Čačić Nakon lošeg rezultata na parlamentarnim izborima, šef Reformista plasirao se u drugi krug za varaždinskog župana Tomislav Tomašević Njegova kandidatura za gradonačelnika Zagreba nije postigla veće rezultate, ali lista Zagreb je naš jest Marijana Puljak Kandidatkinja stranke Pametno nije se uspjela plasirati u 2. krug za gradonačelnicu Splita, ali 20,54 posto glasova je uspjeh Branko Dukić Nasljednik nepobjedivog HDZ-ova gradonačelnika Zadra Božidara Kalmete pobijedio je odmah u prvom krugu Karlo Starčević U 2. krug za gradonačelnika Gospića HSP-ov kandidat plasirao se sa samo dva posto glasova manje od kandidata HDZ-a Željko Kerum Bivši gradonačelnik Splita ima veliku šansu osvojiti još jedan mandat, nakon pauze od četiri godine. U drugom krugu sukobit će se s HDZ-ovim Androm Krstulovićem Oparom      Drago Prgomet – šefov izbor HDZ-ov Drago Prgomet dobio je tek 5,60 posto, odnosno 18.478 glasova birača za gradonačelnika Zagreba, što izgleda poražavajuće u usporedbi s rezultatom Brune Esih, kojoj je svoj glas dalo 36.211 birača. Njegova kandidatura na prijedlog šefa stranke uzburkala je vode u zagrebačkom HDZ-u, koji je imao druge planove za ove izbore Katarina Ujdur Mostova gradonačelnica Metkovića ušla je u drugi krug s prednosti, no HDZ-ovi mandati u Vijeću mogli bi je ugroziti ako pobijedi Ivan Vilibor Sinčić Čelnik Živog zida nije uspio ući u drugi krug za gradonačelnika Karlovca, a treba zabilježiti i lošiji rezultat Živog zida u RH od očekivanog Sabina Glasovac SDP je polagao velike nade da bi njihova zastupnica mogla osvojiti Zadar, no njezin ju je protivnik iz HDZ-a porazio već u prvom krugu Tatjana Šimac Bonačić SDP-ova kandidatkinja osvojila je najmanje glasova od svih sedam kandidata za gradonačelnika Dubrovnika Branko Hrg Bivši HSS-ovac koji je prešao u HDS, ušao je u drugi krug za gradonačelnika Križevaca, no njegova lista za vijeće tek je na četvrtom mjestu po broju mandata Ladislav Ilčić Čelnik Hrasta odlučio je ne podržati svog partnera HDZ u borbi za čelno mjesto u Varaždinu i onda osvojio tek 2,90% glasova Franko Vidović SDP-ov kandidat za šibensko-kninskog župana, unatoč manevrima u Šibeniku i sa svojom listom, postigao je lošiji rezultat nego što ga stranka inače ima Josipa Rimac Zvali su je “kninska kraljica”, a za dlaku se provukla u drugi krug za gradonačelnicu Knina sa svojim bivšim stranačkim kolegom. Iako ima realne šanse osvojiti mandat, iznenađenje i za stranku i javnost jest da je umalo izgubila u prvom krugu Ivo Baldasar Bivši splitski gradonačelnik i šef splitskog SDP-a u borbi za novi mandat uspio je dobiti samo 0,80 posto glasova ili, prevedeno, cijela 553 glasa. To ga čini najneuspješnijim kandidatom u Splitu na ovim izborima      Novo lice na političkoj sceni, Mostov kandidat za gradonačelnika Vinkovaca Darko Posarić uspio je, na iznenađenje svih, ući u drugi krug izbora. Protivnik mu je sadašnji gradonačelnik Ivan Bosančić (HDZ). Lista Mosta i Darka Posarića osvojila je visokih 18,71 posto glasova za Gradsko vijeće, čime će Bosančiću, uspije li u drugom krugu izboriti još jedan mandat, uvelike otežavati rad, s obzirom na to da su ostale stranke s osvojenim mandatima u vijeću SDP i HNS, pa je pitanje s kime bi Bosančić mogao osiguravati većinu koja će mu pomoći vladati Vinkovcima.