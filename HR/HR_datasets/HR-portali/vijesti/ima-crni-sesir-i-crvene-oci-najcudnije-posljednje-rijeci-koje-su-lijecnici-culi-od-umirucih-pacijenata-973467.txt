Screenshot: Youtube POSLJEDNJE riječi ne moraju uvijek biti svečani oproštaji. Jedan od korisnika Reddita zamolio je liječnike i medicinsko osoblje da podijele najčudnije posljednje riječi koje su čuli od umirućih pacijenata. Ljut do kraja Ljude na samrti obično zamišljamo kao smirene, ali neki do samog kraja ostaju ljuti i ogorčeni na svijet. Dvadesetogodišnji član bande svoju je ljutnju pred samu smrt istresao na obitelj koja se okupila oko njega. U posljednjim trenucima života majka mu je šapnula na uho da ide prema svjetlu i Isusu na što joj je on odbrusio: "Jebe mi se za Isusa." Samo trenutak kasnije je pomaknuo glavu i s prestrašenim izrazom lica vrisnuo: "Sranje! Sranje! Neeeeee!", a odmah nakon toga je preminuo. Cijela obitelj je ostala u šoku i bez riječi. Veteran Drugog svjetskog rata Neki ljudi u posljednjim trenucima izgube pojam o vremenu, počnu pričati o stvarima iz prošlosti kao da se trenutno događaju. Jedan od veterana Drugog svjetskog rata mislio je da se nalazi u logoru i počeo nacističke vojnike moliti za svoj život. "Sve je u redu, Herr Caticature. Vi ste slobodni", rekao mu je jedan od liječnika koji je znao njemački. Ova sretna slučajnost pomogla je čovjeku da mirno umre. Smisao za humor Jedan od vrlo pretilih pacijenata koji je patio o dijabetesa često se šalio na račun svog zdravstvenog stanja, ali nije se trudio promijeniti svoje navike. Nakon što su mu morali amputirati nogu, poslije operacije se nasmiješio liječniku i rekao mu: "Dobre vijesti doktore, ipak sam malo lakši." Ispostavilo se da su to bile njegove posljednje riječi jer je nekoliko minuta nakon toga preminuo od teškog srčanog udara. Puna soba ljudi Umirući je pacijent u jednom trenutku pitao medicinsku sestru: "Zašto su svi ovi ljudi u mojoj sobi?" Sestra se okrenula, ali soba je bila prazna. Kad je pogledala u pacijenta, on je već bio mrtav. Nije jasno je li halucinirao ili je možda prije same smrti doživio nekakvo spiritualno iskustvo. Iznenadna smrt Muškarac koji se oporavljao nakon srčanog udara je umro na odjelu intenzivne njege na način koji bismo prije prepoznali kao scenu iz epizode Doktora Housea. U jednom trenu se smijao i šalio, a samo nekoliko sekundi kasnije počela mu je curiti krv iz usta. "Zašto mi se ovo događa?", stigao je pitati prije nego što je umro. Umirući dječak Dva su se dječaka igrala s upaljačem pokraj potoka, upravo u trenu kad je pukla cijev naftovoda i došlo je do velikog požara. Obojica su teško opečeni i u stanju šoka dovezeni u bolnicu. "Moja mama će se ljutiti jer sam uništio novu odjeću", rekao je jedan od njih i odmah potom izdahnuo. Čovjek u crnom Starija gospođa na samrti požalila se medicinskoj sestri da vidi crnog čovjeka u prostoriji. Kad je sestra pogledala, nije bilo nikoga. "Sav je u crnom. Ima crni šešir i crvene oči", rekla je prestrašeno.  Starica je umrla iste noći, a sestri je ova soba dugo izazivala nelagodu. Tijelo se nalazi u šumi Neki pacijenti pred smrt žele olakšati savjest i priznati grijehe. "Tijelo se nalazi u šumi, pored hrasta", neprestano je ponavljao jedan umirući čovjek.  Kirurg koji ga je čuo odmah je obavijestio policiju koja je pretražila šumu u blizini pacijentove kuće, ali nikad nisu pronašli tijelo o kojem je govorio. 17 sati Jedan je stariji čovjek s dijabetesom umirao od komplikacija koje su se dogodile nakon što mu je amputirana noga. Cijela se obitelj okupila oko njegove postelje, jedino je nedostajao sin koji je u to vrijeme bio na putu. Kad je upitao za koliko vremena će mladić doći, objasnili su mu da mu treba sedamnaest sati. "Sedamnaest sati? To je dugo vremena", rekao je starac.  Nakon toga nije progovorio ni riječi dok mu sin nije stigao da se oproste. Kratko su porazgovarali, a čovjek je umro dvadeset minuta kasnije. Bill je ovdje Dok se medicinska sestra skrbila o starici koja je umirala od otkazivanja bubrega, ona ju je zaustavila u tome. "Ne moraš to više raditi, dušo. Bill je ovdje, ja moram ići", rekla je i odmah nakon toga mirno umrla. Bill je bio njen muž koji je preminuo pet godina ranije.