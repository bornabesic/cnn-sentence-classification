Osam županija, Grad Zagreb koji ima status grada i županije, 54 grada i 102 općine izabrat će u nedjelju svoje župane, gradonačelnike i načelnike te njihove zamjenike Dan prije drugoga kruga lokalnih izbora u predizbornoj šutnji protječe bez ozbiljnijih dojava o kršenju pravila kojih se mediji pridržavaju od ponoći, s petka na subotu. Izborna šutnja završava u nedjelju, 4. lipnja, u 19 sati zatvaranjem birališta. Dojava o ozbiljnijim kršenjima šutnje nema, ističu u Državnom izbornom povjerenstvu (DIP), navodeći tek primjer zaprimljene dojave jednog građanina koji je u poštanskom sandučiću pronašao promidžbeni letak. Osam županija, Grad Zagreb koji ima status grada i županije, 54 grada i 102 općine izabrat će u nedjelju svoje župane, gradonačelnike i načelnike te njihove zamjenike. Pravo glasa ima 2 milijuna 791 tisuća birača, a birat će se na oko 4.500 biračkih mjesta.