Foto: YouTube MELANIA TRUMP sa suprugom Donaldom je bila u posjetu Siciliji, gdje se pojavila u prekrasnoj cvjetnoj jakni brenda Dolce & Gabbana. Kada se u javnosti pojavila cijena te jakne, mnogima se zavrtjelo u glavi. Naime, Melania je na sebi nosila nešto više od 341.000 kuna u obliku jakne, a društvene mreže su odmah preplavili komentari na njezin modni izbor. "To je odvratno, ona je odvratna", "Dok toliko Amerikanaca gubi zdravstveno osiguranje i nema što jesti...", "To je više nego što većina Amerikanaca zaradi u jednoj godini! Odvratno!", zgražali su se. Stefano Gabbana na svom se Instagram profilu pohvalio Melanijinim modnim izborom. No, to nije sve. Ono što će vas potpuno šokirati jest činjenica da je skupocjena jakna potpuno rasprodana samo dan nakon što se Melania pokazala u njoj, piše Mashable. Tako da, ako ste baš imali tristotinjak tisuća kuna viška, morat ćete potražiti nešto drugo na što ćete ih potrošiti. Inače, Melania veoma voli brend Dolce & Gabbana, često nosi njihove kombinacije, a u jednoj od njih pozirala je i za službeni portret u Bijeloj kući.