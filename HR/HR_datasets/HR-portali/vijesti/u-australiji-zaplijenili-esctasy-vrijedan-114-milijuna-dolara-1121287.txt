Australske vlasti zaplijenili su u Sydneyu veliku količinu droge 'ecstasy' čija se vrijednost procjenjuje na 114 milijuna američkih dolara, javlja dpa. Australska savezna policija zaplijenila je sintetičku drogu MDMA (metilendioksi-metamfetamin) koja spada u psihostimulatore, a po kemijskom sastavu slična je metamfetaminu i halucinogenom meskalinu i u čistoj formi je bijeli kristalni prah. "Ovo je najveća zapljena droge u Australiji u 2016. i četvrta najveća zaplijenjena količina 'ecstasyja' u Australiji ikada", priopćio je ured ministra pravosuđa. Policija je uhitila dvojicu Poljaka od 28 i 29 godina koje sumnjiči za uvoz droge. U najnovijoj policijskoj akciji, količina zaplijenjene droge jednaka je količini od preko 4,1 milijun 'ecstasy' tableta. MDMA je uz marihuanu najčešće korištena droga u zemlji. >> Braća iz Cavtata posjetila mračni dio interneta i bitcoinima naručili 'speed' >> Pariz dobiva prvo mjesto za konzumiranje droga 