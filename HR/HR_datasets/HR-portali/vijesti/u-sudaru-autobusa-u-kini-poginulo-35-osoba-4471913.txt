Najmanje 35 osoba, uključujući dvoje djece, poginulo je u prometnoj nesreći i požaru autobusa u središnjoj Kini, objavili su državni mediji u subotu. Policija je pritvorila vozača autobusa koji je prevozio 55 ljudi u provinciji Hunan, prenosi novinska agencija Xinhua. Jedanaest osoba je hospitalizirano, od kojih četiri s teškim ozljedama. Autobus je udario u zaštitnu ogradu na autocesti, a curenje goriva izazvalo je požar, prenosi Xinhua izjave lokalnih vlasti. Državna televizija prikazala je spaljeni autobus.