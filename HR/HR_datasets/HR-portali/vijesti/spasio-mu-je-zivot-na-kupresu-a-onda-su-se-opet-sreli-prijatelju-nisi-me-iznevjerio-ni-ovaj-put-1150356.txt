Jajčanin Alija Ćosić, dobitnik najvišeg priznanja u Armiji RBiH "Zlatnog ljiljana", komandant voda 305.-705. Slavne brdske brigade, tijekom ratne operacije na Kupresu spasio je život zarobljenom srpskom vojniku Vladi Gajičiću, koji je tada izgubio oba oka. – Kad je Vlado ranjen, upotrijebio sam razum. Neki su se ljutili zbog tog čina, ali meni je svaki ranjenik isti. Nisam nikad ni razmišljao o tome  da ću jednog dana tog čovjeka ponovo sresti – rekao Ćosić za Avaz. Za vrijeme zarobljivanja, Vladin sat ostao je kod Ćosića, a Vladu su prebacili u bolnicu u Zenici. Alija je, čim je mogao, posjetio Vladu kako bi mu vratio sat, no on ga nije uzeo već mu ga je darovao jer mu je spasio život. – Čim se rat završio, Vlado je tragao za mnom. Raspitivao se za mene preko naših zajedničkih prijatelja. Prvi put smo se sreli 1996. godine u Jezeru na liniji razgraničenja. Čuli smo se svakodnevno, jedno vrijeme je zavladalo i zatišje koje nije dugo trajalo – kazao je Ćosić. Ponovno su stupili u kontakt kad je na njegovu adresu stigla pozivnica za svadbu da se ženi Vladin sin. Kad se Ćosić pojavio pred Vladinim vratima, samo je prokomentirao: "Prijatelju, nisi me iznevjerio ni ovaj put!".   Dirljivu priču ispričao je pred 400 okupljenih gostiju svadbe u Banjoj Luci. – Mnogi bi htjeli učiniti nešto takvo, samo se mnogi boje svojih. U tim dirljivim trenucima nije bilo podjela između Srba, Bošnjaka ili Hrvata – kazao je Ćosić. Video je na društvenim mrežama pregledan više od 140 tisuća puta. >> Trump hvalio sam sebe pa izgubio živce: "Zašuti! Sjedni!" 