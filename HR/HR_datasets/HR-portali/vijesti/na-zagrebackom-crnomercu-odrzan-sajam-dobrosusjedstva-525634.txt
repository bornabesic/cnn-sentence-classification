Zagrebačka pivovara još je jednom pokazala važnost dobrosusjedskih odnosa te u sklopu svog društveno odgovornog projekta „Pivovara moj susjed“ podržala Sajam dobrosusjedstva koji se ovog vikenda održao na zagrebačkom Črnomercu.  Sajam dobrosusjedstva održao se u povodu obilježavanja Međunarodnog dana susjeda kojeg u Hrvatskoj provodi Udruga Igra s ciljem povećanja kvalitete života građana u gradskoj četvrti Črnomerec promocijom i razvojem dobrosusjedskih odnosa, poticanja građana na uključivanje i volonterski rad u svrhu razvoja lokalne zajednice te druženja sa susjedima, uživanja u trenutku prijateljstva i razvoja solidarnosti. Zagrebačka pivovara ove godine je podržala ovaj projekt kroz akciju uređenja igrališta dječjeg vrtića Petar Pan u kojoj su sudjelovali i zaposlenici tvrtke. Nakon vrijednog rada s volonterima, nogometna ekipa Zagrebačke pivovare odigrala je prijateljsku utakmicu s nogometnom ekipom Črnomerec nakon koje su svi zajedno nazdravili dobrosusjedskim odnosima.   Ovo je još jedna u nizu akcija u sklopu projekta „Pivovara moj susjed“ kroz koji  Zagrebačka pivovara kontinuirano razvija partnerstvo s lokalnom zajednicom, a povodom održanog Sajma, voditeljica korporativnih komunikacija Zagrebačke pivovare Tina Puhalo Grladinović je istaknula: „U Zagrebačkoj pivovari svjesni smo koliko je važno održavati dobrosusjedske odnose te kroz društveno odgovorne projekte dati svoj doprinos unaprjeđenju života u zajednici. Bilo nam je veliko zadovoljstvo sudjelovati u volonterskoj akciji i nadamo se da smo ovom zajedničkom akcijom sa našim susjedima uljepšali djeci boravak u njihovom vrtiću." Tema: Promo sadržaj