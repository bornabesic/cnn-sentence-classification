- Razumijemo optužnicu i ne smatramo se krivima – rekli su Dario Torbić (27) i njegov otac Damir (48), kojima je na Općinskom kaznenom sudu u Zagrebu počelo suđenje zbog optužbi da su lanjskog ožujka protupravno oduzeli slobodu sestrama Dražić, Aniti i Dragani. Tužiteljstvo za Torbića mlađeg traži tri godine zatvora a za njegova oca godinu dana. Osim Torbića i Dražićevih, u sudnici će biti saslušano još nekoliko svjedoka, dok će se naknadno odlučiti o saslušavanju Darijeve majke Đurđe Torbić i Marike Tomljanović Kiprijanovski, bivše Darijeve družice te osuđivane svodnice. Srdjan Vrancic / CROPIX Razlog otmice, prema riječima sestara Dražić, bio je taj što su je Torbići željeli spriječiti da se sastane s menadžerom Marijom Mamićem i da mu ispriča o ljubavnoj aferi Daria Torbića u kojoj, navodno, namjerava preoteti suprugu njegova jednog igrača te na tome i zaraditi. - S ocem sam došao u Casper i uočio sam Anitu koju od ranije znam. Pitao sam je kad će mi vratiti posuđeni novac na što mi je rekla da bude. Priznajem da je između nas tad došlo do povišenih tonova. Anita je predložila da odemo negdje u miru porazgovarati pa smo otac i ja s Anitom i njezinom sestrom Draganom neko vrijeme pričali u autu ispred lokala nakon čega smo se razišli. Otac i ja nismo upotrijebili silu niti smo prijetili. Uvjeren sam da je Anita Dražić prijavu izkonstruirala da se materijalno okoristi. Od supruge nogometaša s kojom sam bio u ljubavnoj vezi nisam želio nikakav novac te sam joj vratio sve predmete koje je ostavila u mome stanu - ispričao je Dario Torbić u tužiteljstvu čije je tvrdnje tužiteljima ponovio i njegov otac Damir. Anita Dražić je, pak, opisala poznanstvo s Torbićima te da je Darijova majka Đurđa od nje tražila pomoć ne bi li joj sina “preusmjerila” na pravi put. Dražić se prisjetila i Marike Tomljanović Kiprijanovski, prve partnerice Darija Torbića s kojom on ima dijete. - Po mom mišljenju Đurđa i Darijova sestra su pokušavale prikazati Mariku u lošem svjetlu ne bi li dobili skrbništvo nad djetetom. Kad sam saznala da se Dariju javila žena našeg nogometaša, pitala sam Đurđu što je s njegovom drugom djevojkom Nikol, no i o njoj je govorila loše. Kad sam doznala da Dario ide u posjet nogometaševoj ženi pokušala sam ga odgovoriti od puta jer je tamo i njezin muž - objašnjavala je Anita Dražić u Državnom odvjetništvu. Srdjan Vrancic / CROPIX Dragana Dražić   Nakon toga počela je sumnjati u Torbićeve namjere s nogometaševom suprugom jer je, tvrdi, javno čula za neke Darijove 'kombinacije'. - Zvjezdan Bota mi je rekao da je došlo do posudbe 30.000 eura između Darija i nogometaša i da mu je igrač potpisao zadužnicu. Na to sam mu rekla da je to nije ništa u odnosu na ono što će se tek dogoditi jer je Dario ušao u vezu s nogometaševom ženom na što mi je Bota rekao da to ispričam menadžeru Mariju Mamiću pa smo se lani 29. ožujka sestra i ja našle s Botom u Casperu. Naišli su Torbići. Damir je stao između mene i sestre, a Dario je vikao 'Šta ti radiš? S kim ćeš pričati? Što ćeš ti kod Mamića? Nastradat ćete!' Na to je Damir rekao 'Nemojte nešto pokušat, netko će stradati' - ustvrdila je dalje Anita Dražić koju su zatim Torbići izvukli iz lokala. Nakon nje, u BMW X6 su uvukli i njezinu sestru a tom prilikom je Anita signalizirala vlasniku Robertu Novoselu da zove policiju. Damir je Aniti tijekom vožnje prijetio da će je politi solnom kiselinom, da će joj stradati dijete, a ona mu je ponavljala da cijeli grad bruji o Darijovoj vezi s nogometaševom ženom. Torbići su sestre Dražić odvezli na Sljeme gdje je Dario, navodno, Anitu primio za čeljust sve dok mu nije zazvonio telefon na koji se javio i doznao da ga u Casperu traži policija. Louis Wood Anita Dražić