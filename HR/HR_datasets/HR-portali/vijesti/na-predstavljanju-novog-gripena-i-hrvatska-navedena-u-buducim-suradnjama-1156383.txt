Na današnjoj velikoj godišnjoj konferenciji Gripena predstavljena su dva programa – Gripen serije E i serije C. Serija E se sastoji od Gripena E, F i „Maritime“, dok se C serija sastoji od Gripena C i Gripena D. Švedska i Brazil naručili su avione Gripen E. Gripen F, koji je dvosjed, će se također razviti za Brazil. Što se tiče E serije, trenutno se razvija „Maritime“ (pomorska) verzija serije E, koja će se kompletirati za nosače zrakoplova. Danas je Gripen C jedan od najnaprednijih borbenih aviona današnjice te je nedavno nadograđen sustavom MS20. On je prvi lovac s raketama Meteor koje donose novu dimenziju zrakoplovnog ratovanja. U Švedskoj se već koriste avioni s navedenom nadogradnjom, Češka trenutno čeka isporuku aviona dok je Mađarska potpisala ugovor za nadogradnju. Prva isporuka novog aviona Gripen E dogodit će se 2019. godine. Od otkrivanja novoga Gripena E, odvijale su se verifikacijske aktivnosti kao što su testiranja u simulatorima te testovi statike, testovi pogona i testovi taksiranja na pisti. GDDN, (Gripen design and development network) je suradnja sa SAAB-om i Embraerom. Nalazi se u Sao Paulu te je središte tehnologije Gripena u Brazilu. U Švedskoj je trenutno na obuci stotinu brazilskih inženjera dok ih je već trideset završilo obuku.   Danas Gripen kupuju Švedska, Velika Britanija, Brazil, Češka te Južnoafrička Republika. Šef marketinga i prodaje Gripena naglasio je kako su dobili zahtjeve za informacije o prodaji Gripena od nekoliko zemalja. Nakon uspjeha u Mađarskoj s Gripenima, naglasio je da Hrvatska treba zamijeniti svoje lovce u sljedećih nekoliko godina te da u marketinškom smislu rade vrlo naporno da se to ostvari. Uz Hrvatsku tu su Bugarska, Slovačka, zemlje Indonezije – Filipini, Malezija te Botswana. Kada ga je novinar upitao: „Glavna stavka prodaje F-35 je „stealth“ tehnologija, a što je glavna stavka prodaje Gripena“? Odgovorio je: „Stealth je zapravo prodajna riječ koja se često koristi na tržištu. Isto je kao i s ostalim tehnologijama. Ako imate određenu tehnologiju, sigurno će postojati nešto novo, nova tehnologija koja će ju neutralizirati. Gripenov novi sustav radara oduzima velik broj naprednih stavki stealth sustava. Nadalje, što se tiče stealth sustava, dolazimo do vrlo visoke cijene održavanja. Danas se može upravljati drugačije zrakoplovnim sustavima, korištenje različiti senzori, elektroničko ratovanje, te postoji različiti načini upravljanja zrakoplovnim sustavima kako bi se ostvarila slična prednost. Smatram kako nudimo kompletniji sustav i priliku da kupac može personalizirati sustav, a ne jednostavno kupiti strani avion“. Zanimljivo je kako je Richard Smith, šef marketinga i prodaje Gripena naveo i Hrvatsku u budućim suradnjama Gripena. Prošle je godine otkrivena nova verzija modela švedskog borbenog zrakoplova Gripen, piše DailyMail. Prototip aviona Gripen trebao bi biti prodan u zemlje koje još nisu odlučile kupiti kontroverzni Lockheed Martin F-35 JSF, ali i ostale koje moraju obnoviti svoju flotu. Lovac "E", 6. verzija iz obitelji Gripen itekako je bolji od prijašnjih verzija; s jačim motorom te razvijenim radarskim sustavima. Moći će "nositi" i više borbenih sredstava te pratiti nekoliko prijetnji u isto vrijeme sa zadnjom verzijom radara. Uz vođene bombe, imat će i rakete dugog dometa zrak-zrak te protubrodsko naoružanje. Koristit će top kalibra 27 mm Mauser BK27 koji se može koristiti protiv kopnenih i morskih ciljeva. Za razliku od ostalih zrakoplova, posjeduje veći spremnik za gorivo te 20 posto jači pogon. Dugačak je 15.2 metara te mu je raspon krila 8.6 metara. Tako može poletjeti s maksimalnom težinom od 16 500 kilograma. Može letjeti brzinom od 2 Macha (2 450 km/h). Zrakoplov posjeduje AESA radar, infracrveni sustav za detektiranje, EW dio i tehnologiju za prijenos podataka. Saab tvrdi da će navedeni senzori omogućiti pilotu točnu informaciju u svakom trenutku. Oko petsto ljudi uz švedskog ministra Petera Hultqvista i zapovjednika brazilskog zrakoplovstva pratilo je prvo predstavljanje aviona Gripen E 2016. godine. "Gripen E će se natjecati s avionima Rafale, Typhoon i F-35", izjavio je Francis Tusa, urednik Defence Analysisa. >> Što je za Hrvatsko ratno zrakoplovstvo bolje: Poslije MiG-a amerikanac, šveđanin, korejac? >> 'Ne bacajte više novac na MiG-ove 21, možete si priuštiti gripene'