Crna Gora potpisala je danas pristupni protokol o članstvu u NATO-u, a uime Hrvatske potpisnik je bio ministar vanjskih poslova Miro Kovač, koji je čestitao crnogorskom premijeru Mili Đukanoviću na toj, kako je rekao, dobroj vijesti za Crnu Goru, Hrvatsku i za cijelu Europu.   - To doprinosi stabilnosti i sigurnosti jugoistočne Europe. Vrlo važan dan i za Hrvatsku - rekao je Kovač. Premijer Crne Gore, čiji je teritorij NATO bombardirao prije 16 godina dok je bila dijelom Savezne Republike Jugoslavije, u svom je govoru na ceremoniji u Bruxellesu izjavio da saveznici mogu računati na Crnogorce “u bilo koje vrijeme”.   Protokol o pristupanju još treba biti ratificiran u svih 28 država NATO-a. Rusija izražava svoje protivljenje klizanju balkanske zemlje koju je smatrala svojom saveznicom prema vojnom savezu kojeg Moskva sve više tretira kao neprijatelja, no u NATO-u vide želju Crne Gore za ulaskom kao dokaz da proširenje NATO-a neće stati i da Rusija nema pravo veta na suverene odluke drugih zemalja koje žele ući u savez. Ministar Kovač na sastanku svih šefova diplomacije 28 saveznica u NATO-u po prvi je put susreo američkog državnog tajnika Johna Kerryja nakon poznatog otkazivanja planiranog susreta u Washingtonu početkom svibnja. >> Podgorica: smijenjen predsjednik parlamenta, izabrani novi ministri u vladi >> 'I u Hrvatskoj imate interesne skupine koje su zainterisirane za određene privatizacije velikih kompanija' 