Australska carina u pošiljci iz sjeverne Europe, u kojoj su trebale biti cipele, otkrila je zmije i pauke, objavila je ta služba u utorak.  U kutiji su životinje bile zapakirane pojedinačno u manje kutije i carina je prebrojila tri kraljevska pitona, dvije šiljatonose zmije, šest otrovnih ljutica, devet tarantula iz Južne Amerike i četiri azijska škorpiona, od kojih su neki uginuli tijekom transporta. Carina je otkrila životinje u Melbourneu nakon što je rendgenski pregledala kutiju označenu s "dva para cipela". Odjel za biosigurnost ministarstva poljoprivrede priopćio je kako životinje predstavljaju veliki biosigurnosni rizik zbog toga što mogu unijeti parazite i bolesti u zemlju te su sve preživjele životinje usmrćene. >> Panika u zrakoplovu: Dječak se okrenuo a onda na sjedalu ugledao... >> Najotrovnije zmije stigle u Zagreb. Pogledajte dio izložbe!