Foto: Instagram DA BISTE se svidjeli ženi sve što morate napraviti je - slušati je. Dokazala je to studija na sveučilištu u Melbourneu, piše Elite Daily. U studiji, koja je uključivala moljce, znanstvenici su otkrili da su tijekom parenja ženke otpuštale samo male količine feromona, da bi privukle samo one mužjake koji imaju dovoljno velike "antene" da ih osjete. Drugim riječima, ženke su pokušale privući samo one mužjake koji su bili sposobni shvatiti njihove znakove - slušati ih.  Profesor Mark Elgar kaže da, iako je ovu teoriju još uvijek teško potpuno primijeniti na ljudske odnose, ona potvrđuje Darwinovu teoriju da u selekciji bolje prolaze oni mužjaci koji su sposobniji primiti i odgovoriti na signale ženki.