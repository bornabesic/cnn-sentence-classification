Foto: Hina MINISTARSTVO zaštite okoliša i energetike objasnilo je za HTV razloge zbog kojih je švicarskom sudu podnesena tužba za poništenje odluke Arbitražnog suda u slučaju Ina-MOL, donesene 23. prosinca.   "Tužba za poništaj odluke Arbitražnog suda, u skladu sa švicarskim pravom, može se podnijeti samo iz proceduralnih razloga te nije moguće pobijati utvrđeno činjenično stanje ili primjenu materijalnog prava iz arbitražnog postupka. Glavni razlozi na temelju kojih Hrvatska traži poništaj su sljedeći:  • jedan od arbitražnih sudaca bio je u sukobu interesa, a što nije prijavljeno ni Hrvatskoj, ni ostalim članovima Arbitražnog suda niti Stalnom arbitražnom sudištu koje je administriralo arbitražni postupak.  • Hrvatskoj je bilo povrijeđeno pravo na saslušanje jer Arbitražni sud nije uzeo u obzir argumente Hrvatske koji se odnose na vjerodostojnost i težinu određenih dokaza na koje se Hrvatska pozivala.  • Pravo Hrvatske na saslušanje je bilo povrijeđeno i budući da je Arbitražni sud odbio izvesti određene dokaze koji su predlagani", stoji u obrazloženju.