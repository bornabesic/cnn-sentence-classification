Susannah Jean Murray, tri tjedna staru bebu iz američkog Michigana, izgrizao je i usmrtio pitbull. Roditelji su je ostavili samu u sjedalici na pet minuta u prostoriji u kojoj su bila tri pitbull.  Jedan od njih napao je djevojčicu i izgrizao ju po glavi. Iako su je brzo odvezli u bolnicu na operaciju, njene ozljede ipak su bile preteške. Preminula je sljedeće jutro, javlja MiLive.  Nakon ovog strašnog događaja, sva tri psa odveli su u azil za životinje i smjestili ih u karantenu. - Kad imate dijete staro tri tjedna ne smijete ga ostavljati samog, pogotovo ne u blizini pasa. Nije tu samo riječ o pitbullu, svaki pas može napasti, rekao je šef lokalne policije Terry Dixon.  Susjedi obitelji su zgroženi, a roditelji koji su ostavili dijete s tri Pitbull zasad nisu krivično odgovarali.