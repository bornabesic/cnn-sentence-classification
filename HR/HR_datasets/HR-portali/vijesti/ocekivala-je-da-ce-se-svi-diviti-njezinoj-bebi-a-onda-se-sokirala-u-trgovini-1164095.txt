Amerikanka Kelly Howland bila je u trgovačkom centru i u nosiljki nosila svoje novorođenče kada joj je pristupila žena za koju je mislila da će je samo srdačno pozdraviti.  Šokiralo ju je kada je shvatila da joj nepoznata žena želi prodati proizvod za mršavljenje. – Nakon što sam rodila troje djece, znam da je poprilično normalno da vam u javnosti pristupa mnogo stranaca kada nosite novorođenče – rekla je za People 29-godišnja Howland.  Rastužila se – Ne smeta mi kada prilaze jer žele vidjeti dijete. To je u redu sve dok mi, nakon nekoliko pitanja o djetetu, nije dala letak o proizvodu i pitala jesam li ranije čula za kompaniju u kojoj radi – ispričala je Howland te dodala da je znala za te proizvode i da ju je rastužila činjenica što je prodavačica baš nju izabrala za prodaju.  Umjetnica iz američke savezne države Indiana odlučila je svoju priču podijeliti na Facebooku jer smatra kako je njezino neugodno iskustvo u trgovini dio šireg društvenog problema. "Moje tijelo ne treba promjenu" – Svi znamo da ova kultura ženi koja je tek rodila stvara mnogo nesigurnosti zbog izgleda njezina tijela – napisala je Howard te dodala kako je i prodavačica sigurno znala kakav pritisak nove majke osjećaju zbog fizičkih promjena koje se dogode u trudnoći i nakon nje.  Pozvala je sve da ne pojačavaju pritisak s kojim se majke susreću nakon rođenja te da slave jedne druge zbog toga što su dale život, što je prekrasna činjenica. – Moje tijelo ne treba promjenu, već ga treba cijeniti zbog života koje je donijelo na svijet – zaključila je Howard. >>Ostavili djeci urnebesne poruke kojima se smije cijeli svijet >>Zagrepčanka izašla iz dućana, a nakon prvotnog šoka uslijedilo je još veće iznenađenje