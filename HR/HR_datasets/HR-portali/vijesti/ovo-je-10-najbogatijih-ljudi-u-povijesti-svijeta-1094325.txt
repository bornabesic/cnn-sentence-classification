Tko je najbogatiji čovjek u povijesti? Mnogi će na to pitanje odgovoriti s Bill Gates ili Warren Buffett, ali oni zapravo nisu ni blizu tom mjestu. Ovo je deset najbogatijih ljudi u povijesti svijeta prema stranici Listverse: 10. Cornelius Vanderbilt Američki industrijalac rođen je u siromašnoj obitelji 1794., ali se tijekom života nevjerojatno obogatio. Početkom 19. stoljeća širio je brodarski biznis, a do 1846. bio je milijunaš. Poslije se prebacio i na željeznicu i bio je prvi koji je ponudio prijevoz vlakom od New Yorka do Chicaga. Umro je 1877., a danas se njegovo bogatstvo procjenjuje na gotovo 165 milijardi dolara. 9. Bazilije II. Bio je bizantski vladar 49 godina. Bizantsko Carstvo tijekom njegove je vladavine bilo najveće u posljednjih pet stoljeća, a urušilo se pola stoljeća nakon njegove smrti. Njegovo bogatstvo vrijedilo bi više od 168 milijardi današnjih dolara. 8. Marko Licinije Kras Bio je rimski general i političar koji je transformirao Rimsku Republiku u Rimsko Carstvo i prikupio i veliko bogatstvo. Masno je zarađivao na preprodaji nekretnina, ali i robova. Na kraju života imao je oko 170 milijardi dolara. 7. Henry Ford Ford je transformirao proizvodnju automobila i praktički revolucionarizirao Ameriku. U dobi od 16 godina počeo je raditi kao strojarski šegrt u Detroitu, a tijekom godina koje su slijedile stvorio je diva u automobilskoj industriji nazvanog po njegovu prezimenu te uveo megapopularni automobil Model T. Ostavio je imovinu vrijednu 186 milijardi dolara. 6. Andrew W. Mellon Bio je poduzetnik, bankar, industrijalac, filantrop, kolekcionar umjetnina i ministar financija SAD-a. Do ranih 20-ih godina bio je najbogatiji čovjek u SAD-u s imovinom vrijednom 188 milijardi dolara. 5. Osman Ali Khan, Asaf Jah VII. Kao nizam od Hajderabada, Osman je 37 godina vladao tom indijskom državom. Za njegove vladavine zabilježen je snažan razvoj infrastrukture. Donirao je velike količine novca za obrazovne institucije, a kada je umro 1967. godine, imao je sedam žena, 42 konkubine i bogatstvo od gotovo 230 milijardi dolara. 4. William Henry Vanderbilt Sin Corneliusa Vanderbilta, koji ga je smatrao nekompetentnim. Završio je na farmi u Staten Islandu, čije je profite odmah počeo povećavati. Potom ga je otac pozvao da na isti način reorganizira željeznicu Long Islanda, što je s uspjehom učinio. Umro je samo osam godina poslije oca, a njegova imovina danas bi vrijedila 239 milijardi dolara. 3. Nikola II. Ruski car od 1894. godine. Godine 1917. je zbačen, a nakon početka građanskog rata ubili su ga boljševici. Tijekom 50 godina života prikupio je imovinu koja bi danas vrijedila 300 milijardi dolara. 2. Andrew Carnegie Industrijalac i željezarski tajkun bio je jedan od najbogatijih poslovnjaka 19. stoljeća te je zaslužan za uspostavljanje Sveučilišta Carnegie Mellon. Prvi posao bio mu je u tvornici, a do 1889. godine imao je najveću tvrtku za proizvodnju željeza na svijetu. Godine 1901. prodao je tvrtku za više od 200 milijuna dolara, što bi na današnjem tržištu vrijedilo oko 310 milijardi. 1. John D. Rockefeller Često ga se naziva ocem naftaškog svijeta. Počeo je kao knjigovođa sa 16 godina, a početkom 1860-ih ubacio se u naftni biznis. Do 1868. njegova je rafinerija bila najveća na svijetu, a do 1870. uspostavio je tvrtku Standard Oil. Njegovo bi bogatstvo danas vrijedilo oko 340 milijardi dolara.