Oko 300 poduzetnika okupilo se na radnom ručku na kojem je glavni govornik bio premijer Andrej Plenković a koji je sa sobom doveo pet ministara. Naravno, tema je bila Agrokor i dok su se ostali poduzetnici libili govoriti o razmjeru krize predsjednik uprave Privredne banke Zagreb Božo Prka jasno je najavio da će Agrokor za sobom povući još tvrtki u stečaj - Ovo neće stati, ovo je sustav koncentričnih krugova koji se širi. Sasvim je jasno da će nekoliko srednjih i nekoliko manje velikih tvrtki završiti u predstečajnom postupku. Kako bi se osiguralo financiranje i za njih trebalo bi institut senioriteta uvesti i u zakon o predstečajnim nagodbama - rekao je Božo Prka. Drugim riječima, jedan od najvećih bankara u državi u ime financijske industrije tražio je Vladu da svježim kreditima unutar predstečajne nagodbe osigura status najstarije tražbine koji garantira da će se ti krediti prvi vraćati. Iako mu nije obećala da će promijeniti zakon, potpredsjednica Vlade Martina Dalić priznala je da su analize Ministarstva gospodarstva pokazale da je između ostalih problema nužno riješiti i problem financiranja tvrtki u predstečajnim nagodbama. >> Croatia i Primorska banka ne mogu čekati na naplatu dugova >> Sberbank razmatra prodaju 1,1 mlrd eura dugova Agrokora: 'U razgovoru smo s kupcima' 