Optužno vijeće zagrebačkog Županijskog suda potvrdilo je optužnicu protiv Đure Gavrilovića kojeg USKOK tereti za ratno profiterstvo pri privatizaciji Gavrilovića. Iako je Gavrilovićeva obrana tražila da se optužnica odbaci pozivajući se na odluku Ustavnog suda u slučaju Ive Sanadera, sud zahtjev nije prihvatio. Naime, prema stavu suda nije zastupila apsolutna zastara pa je odlučio potvrditi optužnicu. Za Rajka Čogurića, branitelja Đure Gavrilovića, takva odluka suda je, kako je rekao, iznenađenje. Na tu odluku nema prava žalbe sve do objave presude.  Gavrilović se tereti da je tvrtku vrijednu 67 milijuna DEM platio 3 i pol milijuna DEM, a novac iskorišten za to bio je namijenjen kupnji oružja za obranu zemlje. >> Gavrilovićeva obrana zatražila odbacivanje optužnice zbog zastare >> Ministar Martinović mi je naložio: S onog računa prebaci Gavriloviću 2 milijuna DEM 