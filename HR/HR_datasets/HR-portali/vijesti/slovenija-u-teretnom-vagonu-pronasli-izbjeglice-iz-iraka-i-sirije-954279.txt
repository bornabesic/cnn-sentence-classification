Foto: Hina NA ŽELJEZNIČKOJ postaji u Sežani slovenska je policija pronašla 12 ilegalnih migranata iz Sirije i Iraka, a njih još tridesetak koji su se prilikom dolaska policije razbježali kasnije je otkriveno, objavila je u petak policijska uprava Koper.  Medicinska pomoć pružena je onim migrantima kojima je bila potrebna. Krajnji cilj - Italija  Pretpostavlja se da je skupini, u kojoj je bilo i troje djece i jedna maloljetna osoba, krajnji cilj bila Italija.  Policija nastavlja istragu o tome kako su se našli u Sloveniji i iz koje su zemlje u nju ušli, kako bi ih vratila nekoj od susjednih država temeljem postupka readmisije.