Sliku vrijednu 1,5 milijuna eura, koju je prošlog četvrtka u pariškom taksiju zaboravio trgovac umjetninama, vratio je vozač taksija, rečeno je iz policijskog izvora. Trgovac čije ime nije poznato zaboravio je platno na putu prema "kolekcionaru u trećem pariškom okrugu", objasnio je policijski izvor. Pozvao je taksi, smjestio djelo u prtljažnik i potom ga "zaboravio". Prijavio je "krađu" u subotu nakon što nije uspio ući u trag vozilu. "Taksi je pronađen, vozač je vratio sliku" policiji, objavio je policijski izvor. Djelo Lucia Fontane (1899.-1968.), talijanskog kipara i slikara, pripada seriji "Concetto spaziale". Platno je jedna od jednobojnih slika koje je umjetnik razrezao, djela nazvanih "slike s rezovima" koje mogu vrijediti nekoliko milijuna eura. Nakratko izgubljena slika procjenjuje se na 1,5 milijuna eura, po policijskom izvoru.