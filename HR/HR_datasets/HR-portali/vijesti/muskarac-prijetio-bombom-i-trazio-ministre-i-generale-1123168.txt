Djelatnici osiguranja HRT-a jutros nešto prije 10 sati proživljavali su pravu dramu nakon što je muškarac srednjih godina došao na portu broj pet te prijetio bombom. Kako neslužbeno doznajemo, muškarac je bio vidno rastrojen a od djelatnika na porti je tražio da mu zove "ministre, generale i nekog od urednika". Portiri nisu prikupili podatke muškarca nego su ga  pokušali smiriti. Na HRT-u imaju način brze dojave policiji pa su za pet minuta stigli djelatnici policije iz trnjanske postaje. Muškarac srećom nije pravio veće probleme i nije ni uspio ući na prostor HRT-a. Iz PU zagrebačke nam je potvrđeno da je muškarac sa sobom imao bombu. Muškarac je imao prijetnje privatne naravi. Na HRT-u je ukupno bio sat vremena da bi se na kraju dobrovoljno predao i policijskim službenicima dao bombu nakon čega je priveden u policijsku postaju Trnje. Sutra će policija objaviti više detalja.  Zbog trajanja očevida je neko vrijeme bio zatvoren promet Slavonskom avenijom. >>Nadzorni odbor HRT-a traži pečat ravnatelja za ovjeru svojih dopisa 