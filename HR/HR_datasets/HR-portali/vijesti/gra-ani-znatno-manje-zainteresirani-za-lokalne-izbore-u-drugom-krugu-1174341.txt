U 19 sati zatvorila su se birališta drugog kruga lokalnih izbora u Hrvatskoj. Građani su odlučili tko će ih voditi u njihovim gradovima i mjestima. Milan Bandić uspio je osvojiti novi mandat u Zagrebu te bi iduće 4 godine trebao provesti na mjestu gradonačelnika.  Željko Kerum nije uspio u povratku na čelnu funkciju u Splitu. HDZ-ovac Andro Krstulović Opara odnio je pobjedu. Ivan Vrkić pobijedio je u utrci za mjesto gradonačelnika Osijeka, a Vojko Obersnel ostaje na čelu Rijeke.   Tijek događanja: 00.13 - Čestitao bih mojem protukandidatu na novom mandatu. Znao sam da je favorit s obzirom da je Most imao samo jedan grad u županiji, a HDZ kao najjača politička snaga drži većinu, a danas je dobio i Dubrovnik - rekao je Nikola Grmoja. - Nije mi odgovarao protukandidat u Dubrovniku. Znao sam da birači koji bi mi možda dali glas neće izaći u većoj mjeri, a Most je opcija koja je gurala 'lex Vlahušić', pa je bilo iluzorno očekivati da će HNS-ovi glasači meni dati glas u većoj mjeri. Ali s obzirom da je Most treća politička snaga, koja na razini države ima 9 do 10 posto, a ja sam dobio 37 posto te imamo 11 vijećnika u Županijskoj skupštini, ovo smatram velikim uspjehom - rekao je on. 23.54 - Vidjeli smo odaziv i rezultate. HDZ je pripravan za sve scenarije. Upućujemo poruku svima koji žele za Hrvatsku suočavanje na način sa svim krupnim političkim pitanjima, pozivam ih na razgovore o političkoj stabilnosti, razvoju, demografskoj revitaliziaciji i sigurnosti te o obrazovanju naše djece - poručio je Andrej Plenković. Više pročitajte OVDJE. 23.13 - Zanimljiv slučaj dogodio se u Starom Gradu na otoku Hvaru. Tamo su Mihaela Petrić (HDZ) i Antonio Škarpa (SDP) osvojili isti broj glasova 721:721.  Više pročitajte OVDJE. 23.06 - Kako je lijepo vidjeti vas opet! Prekrasni ste. Nećemo večeras pjevati, no teško je ostati ravnodušan. Nikada nitko u povijesti ovoga grada nije, niti će ikada pobijediti 6 puta zaredom, kazao je vidno umoran no sretan Bandić i zahvalio se svim sugrađanima. I onima koji su govorili "mi ili on".  Ne, to je pogrešno. Zagrepčani nikada nisu bili isključivi!, istaknuo je gradonačelnik Bandić u svom pobjedničkom govoru, poručivši da je Zagreb pozitivan. Više pročitajte OVDJE. 22.46 - Pobijedio je Split pristojnosti i naših vrijednosti koje čuvamo promičemo i za njih se borimo. Te vrijednosti ćemo podijeliti sa svim Splićanima, i s onima koji nam nisu dali glas, kao i s onima koji su danas ostali doma. Mi smo stranka koja okuplja, koja uključuje. Uvjeren sam da će vrijednosti koje ćemo promicati biti najbolji temelj za čestiti, pošteni Split. Svima zahvaljujem, večeras slavimo, a sutra počinjemo raditi. Nema trijumfalizma, počinjemo graditi Split za sve! - poručio je Andro Krstulović Opara.  Više pročitajte OVDJE. 22.02 - Tko su pobjednici, a tko gubitnici 2. kruga lokalnih izbora pročitajte OVDJE. 21:50 – Kada se ujutro probudimo znat ćemo da nismo nigdje pogriješili. Došlo smo na prsa do pobjede, svi smo mi pobjednici. Čestitke svima na tome! Postoji jedan film koji kaže Sutra je novi dan.  – Ovo nije kraj, sutra je novi početak, zaključila je Anka Mrak Taritaš, uz gromoglasan pljesak okupljenih u stožeru. Više pročitajte OVDJE. 21.48 - Iako je Katarina Ujdur vodila tokom cijele večeri, a rezultati su ponovno kasnili, na koncu je tijesno pobjedio Dalibor Milan (HDZ). Milan je osvojio 4.576 glasova odnosno 49,83 %, a Ujdur 4.446 glasova odnosno 48,41 posto. Točnije Most je izgubio Metković za 130 glasova!  - Dobili su Metković tako što su iskorišteni građani iz BiH, rekao je razočarani Božo Petrov. Više pročitajte OVDJE. 21:47 - Obrađena su sva biračka mjesta u Zagrebu. Milan Bandić osvojio je 51,79% glasova, a Anka Mrak Taritaš 46,07%. Nevažećih je 2,14% listića. 21.42 - Ovo nije poraz! Ovo nije njihova pobjeda, ovo je krađa! Sram ih bilo od premijera Plenkovića pa nadalje! Tražim ponovno broja nje glasova i nove izbore!- komentirao je Željko Kerum pobjedu HDZ-ovca Andre Krstulovića-Opare. Više pročitajte OVDJE. 21.33 - Obrađena su sva biračka mjesta u Splitu: Andro Krstulović Opara 46,19% Željko Kerum 44,30% Nevažeći 9,51% 21.27 - Prema prvim rezultatima DIP-a, HDZ-ov kandidat Božo Galić (HDZ, HSS, HKS, HSU, BUZ) osvojio je treći mandat za župana Vukovarsko-srijemske županije s osvojenih 54,05 posto. Konkurent mu je bio Tomislav Panenić, kandidat grupe birača koji je dobio 42,67 posto od ukupnog broja glasova. Više pročitajte OVDJE. 21:13 Anka Mrak Taritaš čestitala je Bandiću na pobjedi i zaželila svima da nakon 17 godina da se u ovome mandatu konačno nešto realizira. Više pročitajte OVDJE. 21.10 - U stožeru Mosta u Metkoviću čelnik Mosta Božo Petrov u nedjelju navečer je priznao da je Most izgubio Metković. HDZ je pobijedio, no mi se ne osjećamo gubitnicima, rekao je Petrov novinarima i ustvrdio: "Nije pobijedio Metković, pobijedili su ljudi iz druge države. Ako je to način da pobijede, ja im čestitam". Mi ćemo se i dalje boriti za svoj grad, a Stipe Gabrić Jambo i Dalibor Milan pokazat će kako će oni vladati, dodao je. Na novinarski upit da Mostovi kandidati za župane u tri županije - Grmoja, Bulj i Panenić zaostaju za protivničkim kandidatima, Petrov je ustvrdio: "Koliko ja znam Miro Bulj i Blaženko Boban su u 2 posto razlike". Mario Klobučić, bivši saborski zastupnik i vijećnika Mosta u Metkoviću rekao je kako je po njihovim neslužbenim podacima HDZ-ov kandidat Milan osvojio 4575 glasova, dok je Ujdur dobila 4446 glasova, odnosno kandidat HDZ-a osvojio je 129 glasova više od Katarine Ujdur. Stožer Mosta već je poluprazan i očigledno je razočarenje rezultatima po kojima je novi gradonačelnik Metkovića HDZ-ov Dalibor Milan. 21.01 - Obrađeno je 99,51% biračkih mjesta u Zagrebu. Milan Bandić osvojio je 51,83%, a Anka Mrak Taritaš 46,03% glasova i sa sigurnošću možemo reći da je Milan Bandić pobjedio i osovjio novi gradonačelnički mandat. Andro Krstulović Opara na korak je do pobjede. On ima 46,33% osvojenih glasova nakon obrađenih 97,58% biračkih mjesta. Željko Kerum dobio je potporu 44,14% birača. Nevažećih je 9,53% glasova. 20.49 - Najnoviji podaci DIP-a: Obrađeno je 98,69% biračkih mjesta i s velikom sigurnošću se može kazati da Milan Bandić ostaje na poziciji gradonačelnika. On je osvojio 51,68% glasova, a Anka Mrak Taritaš 46,17%. U utrci za gradonačelnika Splita vodi Andro Krstulović Opara. On nakon 95,76% obrađenih biračkih mjesta ima osvojenih 46,12% glasova, a Željko Kerum 44,31%. 20.44 - Reformist Radimir Čačić novi je župan Varaždinske županije, On je osvojio više od 52% glasova i tako pobijedio SDP-ovca Predraga Štromara. Uvjerljivu pobjedu ostvario je i Ivan Čehok. On je osvojio čak 68% glasova i tako pobijedio Alena Kišića za kojeg je glasovalo 27% Varaždinaca. 20.41 - Marko Jelić gotovo sigurno je pobijedio u utrci za gradonačelnika Knina. On nakon 60% obrađenih biračkih mjesta ima 62,59% glasova. Protukandidatkinja Josipa Rimac osvojila je 35,45%. 20.32 - Privremeni rezultati DIP-a Zagreb Milan Bandić 51,43% Anka Mrak Taritaš 46,42%  Obrađeno biračkih mjesta: 88,4% Split   Željko Kerum 44,43%  Andro Krstulović Opara 45,64% Obrađeno biračkih mjesta: 79,97% 20.30 - Radimir Čačić novi je župan Varaždinske županije! Predrag Štromar (HNS), koji je nakon prvog kruga imao znatnu prednost, priznao je poraz i čestitao Čačiću na pobjedi.  - Nadam se da će nastaviti s projektima koje smo započeli i pripremili - rekao je Štromar. Novi gradonačelnik Varaždina je nezavisni Ivan Čehok, koji je odnio nadmoćnu pobjedu nad Alenom Kišićem (SDP). 20.22 - Duga je noć, nadam se da će do kraja večeri Zagreb imati gradonačelnicu, komentirala je Anka Mrak Taritaš. Kampanja je bila dosta teška i naporna, vodila sam zanimljivu kampanju, rekla je i dodala da je zadovoljna svime što je odradila. Više pročitajte OVDJE.  20.17 - Privremeni rezultati: Zagreb Milan Bandić 50,36% Anka Mrak Taritaš 47,46 %  Obrađeno biračkih mjesta: 60,46% Split   Željko Kerum 43,62%  Andro Krstulović Opara 46,15% Obrađeno biračkih mjesta: 37,98% Rijeka  Vojko Obersnel 55,76% Hrvoje Burić 42,55% Obrađeno biračkih mjesta 60,4% Osijek   Ivan Vrkić 63,24%%  Ivana Šojat 33,38%  Obrađeno biračkih mjesta: 66,67% 20.15 - U izjavi koju je dao za HRT Vojko Obersnel je izrazio nezadovoljstvo načinom na koji se HRT odnosio prema gradu koji on vodi i rekao je: - Činjenica je da je u proteklih tjedan dana HRT uvrijedio Riječane dva puta. U Otvorenom da je nazvao Rijeku nazadnim gradom u kojem od 45. upravljaju komunisti i čime bi se mogao posramiti i Lenjingrad. Vodstvo HRT mi je uskratilo pravo na ispriku i drugu grešku je napravio reporter HRT-a koji je rekao nažalost i drugi trofej odlazi u Rijeku i zato nemam namjeru više davati izjave za HRT.  Više pročitajte OVDJE. 20.05 - Prvi rezultati DIP-a Zagreb Milan Bandić 49,15% Anka Mrak Taritaš 48,52 %  Obrađeno biračkih mjesta: 32,52% Split   Željko Kerum 43,26%  Andro Krstulović Opara 45,85% Obrađeno biračkih mjesta: 36,97% Osijek   Ivan Vrkić 64,30%%  Ivana Šojat 32,28%  Obrađeno biračkih mjestA: 33,65% Rijeka  Vojko Obersnel 57,28% Hrvoje Burić 41,14% Obrađeno biračkih mjesta 36,63% 19.46 IZLAZNE ANKETE do 19h Zagreb Milan Bandić 51,06 % Anka Mrak Taritaš 48,94 % Split  Željko Kerum 50,74 % Andro Krstulović Opara 49,26% Osijek  Ivan Vrkić 65,86% Ivana Šojat 34,14% Rijeka Vojko Obersnel 58,48% Hrvoje Burić 41,52% Izlaznu anketu proveo je Ipsos, prenosi Nova TV. 19.42 - Neću proglasiti pobjedu. Moram reći da nisam pobijedio nego da sam na pravom javnom natječaju dobio posao, zahvaljujem se ponajprije mojem prijatelju Ivanu Vrdoljaku te strankama i SDP-u - rekao je Ivan Vrkić. Više pročitajte OVDJE. 19.34 - Nadam se da će u Splitu pobijediti naš kandidat Andro Krstulović Opara - rekao je Drago Prgomet te dodao da su rezultati prvih izlaznih anketa, zaključenih u 17 sati, sasvim očekivani. Nije želio otkriti za koga je glasao u Zagrebu, tek je rekao da je iskoristio svoje biračko pravo. Nije htio reći ni za koga navija u Zagrebu. Više pročitajte OVDJE. 19.30 - Bandić se očekuje u svom stožeru tijekom večeri, a nakratko se u ležernom izdanju pojavio u svom stožeru. Novinarima je u prolazu dobacio: Do ponoći ću doći, nema večeras slavlja!. Vidimo se sutra ujutro u 7... rekao je Bandić apelirajući da mora delati. 19.26 - Rezultate u Splitu komentirao je i predsjednik SDP-a Davor Bernardić. Na pitanje za koga navija u Splitu odgovorio je: - Navijam za Dinamo, a pobijedit će onaj kome Splićani i Splićanke daju povjerenje. Poručio je i da je potpuno siguran da će SDP u Splitu ponovno postati vodeća politička opcija. - Povjerenje ćemo vratiti za četiri godine - rekao je Bernardić. Više pročitajte OVDJE. 19.24 - Očekivao sam ovakav rezultat, pogotovo nakon što sam razgovarao s građanima u drugom krugu i zahvalan sam svima koji su izašli i glasali za mene, kazao je Vojko Obersnel za Novu TV. Više pročitajte OVDJE. 19.20 - Informacije koje imamo, potvrđuju da je situacija dobra u onim gradskim četvrtima koji su podržavali Mrak Taritaš, dapače tamo je i izlaznost veća dok su u četvrtima koje su tradicionalno Bandićeve izlaznos je nešto manja nego u prvom krugu, rekao je Goran Beus Richembergh nakon objave prvih izlaznih anketa. Više pročitajte OVDJE. 19.10 - Vjerujem u pobjedu, Ova kampanja, sve je djelo Željka Keruma u prvom i drugom krugu, on ju je iskreirao i u pobjedu smo sigurni - rekao je Jure Šundov, kandidat za zamjenika Željka Keruma. Više pročitajte OVDJE. 19.07 - Prema izlaznim anketama portala Dubrovački dnevnik, HDZ-ov Mato Franković osvojio je 59% glasova u utrci za gradonačelnika Dubrovnika, a Valentin Dujmović (HNS) 41%. Više pročitajte OVDJE. 19.00 - IZLAZNE ANKETE Zagreb Milan Bandić 51,43% Anka Mrak Taritaš 48,57% Split Željko Kerum 50,81% Andro Krstulović Opara 49,19% Rijeka Vojko Obersnel 60,08% Hrvoje Burić 39,92% Osijek Ivan Vrkić 66,67% Ivana Šojat 33,33% Izlaznu anketu proveo je Ipsos, prenosi Nova TV. U Zagrebu se za mjesto gradonačelnika bore Anka Mrak Taritaš i aktualni gradonačelnik Milan Bandić. Željko Kerum i Andro Krstulović Opara odlučuju tko će zamijeniti Ivu Baldasara, a gradonačelnici se biraju još i u Rijeci, Osijeku, Dubrovniku, Varaždinu... Sve o lokalnim izborima čitajte OVDJE.