Forum mladih SDP-a Hrvatske danas je u Zagrebu održao je X. Izbornu konvenciju na kojoj je za novu predsjednicu izabrana Biljana Gaća. Za potpredsjednike Foruma mladih SDP-a Hrvatske izabrani su Lara Kvesić iz Zagreba, Luka Nikpalj iz Šibenika i Hrvoje Novak iz Pregrade. - Ministar obrazovanja mora biti osoba koja cijeni znanstvena dostignuća i koja nije dokazani plagijator. HDZ-ova Vlada zaustavila je obrazovnu reformu, ali mi ćemo ih podsjećati da se ona mora nastaviti. Žele nam uvesti obvezni vojni rok, ali Forum mladih SDP-a umjesto toga predlaže uvođenje toplih obroka u sve osnovne škole u Hrvatskoj. Nastavit ćemo svoju borbu da obrazovanje zaista postane svima jednako dostupno. Sada to nije. Potaknut ćemo inicijativu i javnu raspravu da se implementira ideja o obaveznom srednjoškolskom obrazovanju, jer obrazovanje je budućnost Hrvatske - rekla je Gaća. Ponosan na moju Biljanu Gacu, novu predsjednicu FM @SDPHrvatske. "Kao prakticna vjernica sam za vjeronauk - ali ne u skoli nego u zupi!" pic.twitter.com/vjPC9yYLXX Forum mladih @SDPHrvatske će dobiti sjajnu predsjednicu. Hrabro i progresivno naprijed Biljana! #politikaHR pic.twitter.com/c9QgLEHLCC - Vi zaslužujete Hrvatsku neopterećenu prošlošću, zemlju u kojoj će se cijeniti rad i znanje. Zaslužujete kvalitetno obrazovanje i jednake prilike za uspjeh bez obzira na startne pozicije koje vam mogu dati vaši roditelji. Zaslužujete posao. Obrazovanje je temelj izgradnje dobrog društva, a ne puška koju vam nameće HDZ-ova Vlada. SDP će se boriti za povratak stabilnosti u živote mladih ljudi, za budućnost umjesto prošlosti, za kvalitetnije uvjete za život i ranije osamostaljivanje od obitelji. Hrvatska to zaslužuje, naši mladi to zaslužuju - rekao je na konvenciji predsjednik SDP-a Davor Bernardić. Biljana Gaća rođena je i živi u Vukovaru, završila je studij politologije na Fakultetu političkih znanosti u Zagrebu te je najmlađa vijećnica u Gradskom vijeću Grada Vukovara. Gaća je izazvala pozornost u javnosti kada je u Saboru dva dana mijenjala Predraga Matića, za što je ostvarila pravo na šest mjeseci pune saborske plaće i šest mjeseci pola te plaće. Gaća je obećala donirati dio plaće potrebitima, a obećanje je i ispunila te donirala Humanitarnoj udruzi Duga iz Vukovara potrebne namirnice i proizvode za svakodnevno funkcioniranjeSocijalne samoposluge. >> Nekoliko sati rada u Saboru i – pravo na 150.000 kuna >> Biljana Gaća ispunila prvi dio danoga obećanja 