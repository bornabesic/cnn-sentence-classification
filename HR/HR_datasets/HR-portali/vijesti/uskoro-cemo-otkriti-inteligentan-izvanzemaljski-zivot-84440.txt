Predsjednik britanskog Royal Societyja i Kraljevskoga astronomskog društva, dviju najstarijih znanstvenih akademija na svijetu, astrofizičar lord Martin Rees predviđa da će znanstvenici još u ovom stoljeću otkriti izvanzemaljski život te da će ta spoznaja posve preobratiti način na koji čovječanstvo samo sebe doživljava. Ustvrdio je to jučer u Londonu otvarajući međunarodnu znanstvenu konferenciju o izgledima da se otkrije izvanzemaljski život.Lord Rees podsjeća da se već 50 godina sve osjetljivijim instrumentima preslušava nebo ne bi li se čuo radiosignal inteligentnoga života, ali to što dosad nije uhvaćena uvjerljiva poruka ništa ne znači.– Tehnologija je toliko napredovala da smo prvi put pred realističnom nadom da ćemo oko Sunca otkriti planete ne veće od Zemlje i slične njoj. Na njima ćemo otkriti imaju li kontinente i oceane, kakva je atmosfera – rekao je lord Rees.– Kada nađemo izvanzemaljski život, makar on bio najjednostavniji oblik, bit će to najveće otkriće XXI. stoljeća. Vjerujem da postoji inteligentan život u oblicima koje ne možemo pojmiti. Naravno, ondje bi mogao postojati i život sa sposobnostima znatno većima od ljudskih, otprilike onako kako mi vidimo čimpanze. 