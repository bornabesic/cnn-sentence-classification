Foto: PU istarska, Duško Marušić/Pixsell VEĆ TREĆI dan traje potraga za 30-godišnjim Danijelom Brnosem koji je u nedjelju u hotelu u Vrsaru upucao svoju bivšu djevojku i njezinog novog dečka.  Policija po cijele dane dežura ispred kuće u kojoj je živio, a mjesto u kojem Brnos zivi, kao i izlaze s Istarskog ispilona i iz tunela Učka kontroliraju policajci s dugim cijevima.  Bio je željan pažnje...  U redakciju Glasa Istre javio se muškarac koji je svojevremeno služio zatvorsku kaznu u vrijeme kada je i Brnos bio iza rešetaka. Kazao je da je Brnos uvijek bio željan medijske pažnje.  "U zatvoru nam je stalno "prodavao" neke priče da bi si davao na pažnji i pravio se da je "netko". No, svakodnevno je nazivao mamu i slao pisma novinarima. Napričao nam je brdo gluposti, ali iznenadio sam se kada sam pročitao da se ovoga puta nije libio ni vatrenog oružja", kazao je bivši zatvorski cimer Danijela Brnosa.  Majka očajna  "Žao mi je šta se to desilo. Ja kao majka da se izvinjavam tom dečku i curi i neka mi se sin javi ako ikako može da znam šta je s njim, to je sve, ne mogu više", kazala je majka osumnjičenog Dolores Rajačić. Osim toga majka mu poručuje da se preda. Policija apelira na građane da bilo kakvu informaciju o njegovoj lokaciji hitno dojave.