Prije nego šro se premijer obratio javnosti, nakon što je smijenio Mostove ministre, kod njega su u Banske dvore došli Milijan Brkić, njegov stranački zamjenik i potpredsjednik Sabora, glavni tajnik HDZ-a Gordan Jandroković i Darko Horvat, potpredsjednik HDZ-a. Nakon konferencije počela je sjednica Predsjedništva HDZ-a. Ministri koji nisu u stanju dati potporu kolegi, ne mogu biti članovi moje Vlade, rekao je premijer Andrej Plenković na izvanrednoj konferenciji za novinare, istaknuvši kako je bitno da će HDZ ostvariti parlamentarnu većinu i nastaviti rad ove Vlade. "Ako kao predsjednik Vlade predložim Saboru odbacivanje inicijative oporbenih zastupnika i ako to stavim na glasovanje, očekujem kolegijalan stav političkih partnera i ministara u Vladi. Toga danas nije bilo i tada je prijeđena granica koja iz povjerenja prelazi u nepovjerenje. Tu za mene kao predsjednika Vlade više nema dilema, ministri koji nisu u stanju dati potporu kolegi ne mogu biti članovi moje vlade. To je jedini odgovoran potez", rekao je Plenković. – U svom radu svakoga dana na jednak način sam razgovarao s apsolutno svim ministrima – rekao je Plenković i dodao da misli da su odnosi u Vladi bili relativno dobri. Za današnji potez rekao je kako je to bila ''jednostavna situacija'. – To je odnos povjerenja. Ako ja kao predsjednik Vlade predložim inicijativu, onda očekujem kolegijalan stav koalicijskih partnera i ministara u Vladi. Toga danas nije bilo i pređena je granica nakon koje se iz povjerenja prelazi u nepovjerenje. I tu za mene više nema dileme – izjavio je i dodao kako u Vladi nema mjesta za ministre koji nisu u stanju dati potporu kolegi. Rekao je i kako mu Ustav omogućuje da smjeni ministre. – Nema nikakvih, pa ni pravnih dilema o tome mogu li ministri biti razriješeni. Na osnovi Ustava oni su od mene dobili povjerenje da budu članovi Vlade, a kada tog povjerenja nema ja ih mogu razriješiti. Bez bilo kakvog i bilo čijeg supotpisa. Tu je stvar jasna – izjavio je Plenković. Bitno je, istaknuo je, da će HDZ ostvariti parlamentarnu većinu i nastaviti rad ove Vlade. HDZ je bio vrlo korektan i otvoren prema Mostu, dodao je Plenković. – Ovo je situacija u kojoj ne možemo biti u istom brodu ako jedan od partnera neće pružiti ruku drugome i to sve prije rasprave o ministru Mariću, bez prigode da objasni svoje stavove – naglasio je premijer.   