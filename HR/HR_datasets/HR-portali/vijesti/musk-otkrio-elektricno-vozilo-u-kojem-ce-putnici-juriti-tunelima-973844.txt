Foto: Boring Company IAKO na djelatnost svoje tvrtke Boring Company troši zanemarivo vrijeme, upravo njeni projekti izazivaju sve veći interes.  Nakon što je predstavio ideju tunela za ultra brzi transport u urbanim središtima Musk sada otkriva i električno vozilo. Moći će prihvatiti do 10 putnika, a raspolagat će i vlastitim pogonom. Naravno, u pitanju je električni pogon, a vozilo će ga koristiti samo prije pozicioniranja na postolje, odnosno tzv. saonice koje će na šinama voziti kroz tunel.   Posebno je zanimljiv dizajn vozila koje oblikom podsjeća na čahuru. Njeno oplošje je u potpunosti transparentno, dok su tehničke karakteristike i dalje nepoznate. Podsjetimo, Muskova ideja je izgradnja oko 65 km dugog tunela ispod Los Angelesa u kojima će vozila prometovati brzinama do 200 km/h.