NATO će staviti vremensko ograničenje na govore na sastancima koji slijede s američkim predsjednikom, kako bi zadržali njegovu pozornost. Govornici će biti ograničeni na 2 do 4 minute. Veliko okupljanje NATO-a je krajem mjeseca u Bruxellesu. - Pomalo je nevjerojatno kako se pripremaju za Trumpa kao da imaju posla s djetetom s poremećajem pažnje, bez znanja o NATO-u i bez interesa za duboka politička pitanja - izjavio je anonimni izvor unutar te organizacije. Javljaju se ozbiljne sumnje oko toga kako će Trump reagirati na "važne, ali dosadne" diplomatske sastanke. - Čak i kratak NATO sastanak može za Trumpa biti previše dug, strog, formalan ili opterećen politikom - izjavio je stručnjak za NATO Jorge Benitez. Donald Trump je tijekom svoje predsjedničke kampanje kritizirao NATO, nazivajući ga "zastarjelim". Ipak čini se, otkad je ušao u Ovalni ured, omekšao je stav prema NATO-u, premda poziva članice da troše više na obranu. Samo se Engleska, Poljska, Estonija i Grčka pokoravaju se američkoj želji da 2% svojeg BDP-a troše na obranu. 