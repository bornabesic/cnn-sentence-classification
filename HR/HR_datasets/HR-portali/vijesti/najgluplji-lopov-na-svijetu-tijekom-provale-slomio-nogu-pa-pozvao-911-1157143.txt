Jedan američki lopov upropastio je vlastiti bijeg pošto je, skočivši s drugoga kata stana u koji je provalio, slomio nogu i pozvao 911, a usput ostavio tragove u snijegu, pišu američki mediji.  Dvadesetjednogodišnjeg Leoula Yosefa u krađi je zatekao vlasnik stana pa je u brzini skočio s drugoga kata i pritom slomio nogu.  Policajac okruga Fairfax Don Gatthardt novinarima je kazao da su on i kolege pratili tragove u snijegu kad su iz policijske postaje dobili obavijest da je u blizini stana muškarac koji je prijavio da je slomio nogu.  Policajci na terenu povezali su informacije, uhitili lopova sa slomljenom nogom i otpravili ga u bolnicu. Yosef će po izlasku iz bolnice biti optužen za krađu. >> Ukrao pa vratio dječja kolica, policija ga traži >> Zagrepčanin zbog krađe bicikla na stupu srama: Je li ovo doista 'najgluplji lopov na svijetu'?