Marin (45) i njegova supruga Silvana Šunjerga (46) bit će u u srijedu pokopani u obiteljskoj grobnici na mjesnom groblju u Čistoj Velikoj, a sahrana je u 17 sati. Svi Čišćani još i dalje su u velikom šoku spoznajom da je njihove uzorne i dobre sumještane ubio njihov 19-godišnji sin Tin Šunjerga. Kao što smo izvještavali  dovršenog kriminalističkog istraživanja u Odjelu općeg kriminaliteta Službe kriminalističke policije PU Šibensko-kninske, protiv 19-godišnjeg Tina Šunjerge osumnjičenog za ubojstvo oca Marina (45) i majke Silvane Šunjerga (46) u ponedjeljak navečer podignuta je kaznena prijava za dva teška ubojstva Županijskom državnom odvjetništvu za mladež. Kako navode u Policiji, osumnjičeni je 25. ožujka između 16 i 18 sati u Čistoj Velikoj, radi neslaganja roditelja oko njegova ponašanja, na okrutan i podmukao način usmrtio svoje roditelje vatrenim oružjem. Osumnjičeni je ubojstva izvršio pištoljem koji je legalno posjedovao njegov preminuli otac i koje je čuvao na zakonom propisani način. Do oružja, pak, 19-godišnjak je došao provalom u sef. Premda o sami detaljima zločina policija ne izlazi sa službenim informacijama, indicije su daje majka Silvana ubijena u automobilu u polju tri kilometara jugozapadno od Čiste Velike prema Stankovcima, nakon čega se ubojica odšetao do kuće i u garaži ubio oca Marina. Nakon svirepog ubojstva svojih roditelja, sumanuti ubojica pojavio se na rođendanskom zabavi u Gaćelezima, na kojoj je navodno bio od 19 do 20 sati. Tamo je, pak, izvadio pištolj kojim je ubio roditelje i ispalio tri metka u zrak, nakon čega navodno bio potjeran s te zabave. U nedjelju, pak, tri sata iza ponoći, sudionici rođendanske zabave sreli su Šunjerga na autobusnom kolodvoru u Vodicama i pri tome je on 18-godišnjem Lovri Tabuli kazao da je ubio roditelje. Ovaj mladi Vodičanin koji je priveden i zadržan u pritvoru zbog neprijavljivanja teškog kaznenog djela, izjavio je istražiteljima da Šunjergine riječi nije shvatio ozbiljno, jer je smatrao da takvo što se ne može dogoditi. Oko ovog nezapamćenog zločina pojavljuje se iz sata u sat i neki novi detalji. Kako nam je ispričao mještanin Čiste Velike Ante Šunjerga, Tin Šunjerga viđen u nedjelju oko šest sati ujutro po mjestu s rukama u džepovima.