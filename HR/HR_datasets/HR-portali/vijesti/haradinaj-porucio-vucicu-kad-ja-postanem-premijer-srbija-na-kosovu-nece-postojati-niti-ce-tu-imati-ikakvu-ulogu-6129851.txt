Bivši zapovjednik OVK, čelnik Alijanse za budućnost Kosova i kandidat za kosovskog premijera Ramush Haradinaj izjavio je u četvrtak da "Srbija neće postojati na Kosovu" kada on postane predsjednik kosovske vlade. "Mi nemamo projekt problema sa Srbijom, ali Srbija neće postojati na Kosovu. Znači, država Srbija neće imati nikakvu ulogu na Kosovu", rekao je Haradinaj u Peći, prenose srbijanski elektronički mediji. Srbijanski premijer i izabrani predsjednik Aleksandar Vučić izjavio je ranije da je “eventualni izbor Haradinaja za premijera Kosova problem za Srbiju”. Haradinaj je kandidat koalicije Demokratske partije Kosova, Alijanse za budućnost Kosova, Incijative za Kosovo i devet drugih manjih stranaka. Predsjednik Kosova Hashim Thaci raspisao je izvanredne parlamentarne izbore na Kosovu za 11. lipnja ove godine.