Iz Agrokora su u četvrtak izvijestili koliki su aktualni dugovi koncerna. Agrokor bankama i dobavljačima duguje 40,4 milijarde kuna.  Agrokor financijskim vjerovnicima duguje 24,49 milijardi kuna. Osiguranim vjerovnicima duguje 2,948 milijardi kuna, a neosiguranim vjerovnicima čak 21,482 milijarde kuna.  - Dugovanje po dospjelim kamatama, ostalim zajmovima, rezervacijama, odgođenoj poreznoj obvezi i ostalo ne prikazuju dugovanje cjelokupne Proširene Grupe, nego samo dugovanje najvećih 19 društava Proširene Grupe kao što je navedeno u bilješci 6. Dana 13. travnja 2017., Agrokor d.d., uz jamstvo određenih povezanih i ovisnih društava (koja su dio Proširene Grupe) uzeo je kredit  s prednosti namirenja u iznosu od 80 milijuna eura koji nije prikazan u ovom sažetku zaduženosti i koji je iskorišten za potrebe obrtnog kapitala - objavio je Agrokor.  - Gore navedeni financijski podaci nisu revidirani, izvedeni su iz internih izvještaja upravljačkog računovodstva i podliježu financijskim postupcima Proširene Grupe u pogledu zatvaranja izvještajnog razdoblja na kraju financijskog razdoblja, a isto tako podliježu reviziji u postupku izvanredne uprave u skladu s pravnim okvirom te ni na koji način ne predstavljaju priznanje ili prihvaćanje bilo kakvih zahtjeva u postupku prijave tražbina. Agrokor d.d. je 27. travnja 2017. godine objavio, da je Hrvatska Grupa, u uskoj suradnji sa svojim savjetnicima, u preliminarnim provjerama identificirala mogućnost postojanja potencijalnih nepravilnosti u svojim financijskim izvještajima. Agrokor d.d., u uskoj suradnji sa svojim savjetnicima, je nadalje identificirao mogućnost postojanja potencijalnih nepravilnosti u svojim konsolidiranom financijskim izvještajima. Ove provjere i dalje su u tijeku. Slijedom toga, Agrokor d.d. poziva  dionike da se ne pouzdaju u njegova postojeća konsolidirana financijska izvješća sve do okončanja provjera u cijelosti, a sukladno rezultatima i razjašnjenja cjelokupne situacije. Upravo iz tog razloga, Agrokor d.d. može revidirati gore navedeni sažetak konsolidirane financijske zaduženosti Proširene Grupe, kao rezultat daljnjih provjera njegove zaduženosti  kao i ostalih financijskih pokazatelja sa čijom analizom će se nastaviti. Agrokor d.d. ovime želi upozoriti vjerovnike na činjenicu da zbog moratorija određenog sukladno Zakonu o izvanrednoj upravi, izrijekom nije dopušteno poduzimanje bilo kakvih ovršnih radnji, pokretanje sudskih postupaka, korištenje pravnih lijekova i poduzimanje drugih sličnih radnji protiv Hrvatske Grupe tijekom trajanja postupka izvanredne uprave - objavio je Agrokora.  348035646-Agrokor-Ukupne-Obveze-31-03-2017 by Ivana Zivko on Scribd 