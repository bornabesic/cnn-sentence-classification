 Predsjednik hrvatske vlade Tihomir Orešković započeo je danas u Muenchenu razgovore s premijerom savezne pokrajine Bavarske Horstom Seehoferom, a kasnije ga očekuje i sastanak s predstavnicima hrvatske zajednice i predstavnicima bavarskog gospodarstva. Tihomir Orešković je, u pratnji ministra vanjskih i europskih poslova RH Mire Kovača, stigao u ured vlade savezne pokrajine Bavarske, gdje ga je dočekao Seehofer, predsjednik bavarske vlade i Kršćansko-socijalne unije (CSU), koja zajedno s Kršćansko-demokratskom unijom (CDU), kojoj je na čelu kancelarka Angela Merkel, na saveznoj razni čini Uniju CDU/CSU. Obojica premijera bi se nakon jednosatnog razgovora trebali obratiti predstavnicima medijima. Nakon toga bi se Orešković u konzulatu RH u Muenchenu trebao susresti s predstavnicima hrvatske zajednice u Bavarskoj. Posjet Bavarskoj završava radnom večerom s predstavnicima bavarskog gospodarstva, u organizaciji Odbora njemačkog gospodarstva za istočnu Europu (Ost-Ausschuss der deutschen Wirtschaft). Tihomiru Oreškoviću ovo je drugi službeni posjet Njemačkoj u svojstvu predsjednika vlade RH. >> Orešković je angažiraniji i komunikativniji nego Milanović na početku 