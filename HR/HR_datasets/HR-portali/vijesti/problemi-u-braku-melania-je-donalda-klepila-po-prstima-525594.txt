Tradicionalno, američki su se predsjednici barem trudili pokazati kako imaju sretne i stabilne brakove. Čak su i Clintonovi, unatoč njihovim brojnim problemima i prevarama naizgled imali trenutke sreće, zajedničkih osmijeha i držanja za ruku. No, čini se kako Melania i Donald nisu u stanju ni izvesti predstavu za javnost.  Od njegovog ponašanja na inauguraciji, ukočenog plesa, "ukora" koji joj je dodijeli, razdvojenog života i izvora koji tvrde da već godinama ne spavaju zajedno kao i informacija o njegovim brojnim aferama te hvaljenja s kojim je ženama sve spavao - do Twitter posta koji pljuje po njihovom braku i kojeg je nakratko lajkala čak i Prva dama, sve u njihovom braku za prosječnog čovjeka djeluje neobično, namontirano i izrazito hladno.  Sumnje da nešto ozbiljno nije u redu s njima te da je brak kompletna farsa i dalje stižu, a potvrda toga je i neobična scena koja se odigrala prilikom posjeta Izraelu. Nakon što su sišli s aviona, višekratno kritiziran Donald jer "ne čeka svoju ženu" i "ne pridržava joj vrata", odlučio je postupiti naizgled brižno te je posegnu za Melanijinom rukom dok su koračali po crvenom tepihu. No, reakcija Slovenke je bila i više nego neugodna - naizgled mu je odgurnula ruku udarcem svoje po njegovoj. Je li Melania u tom trenutku pomislila da nitko neće vidjeti što je napravila ili joj naprosto nije stalo, predmet je spekulacije, no dojam koji odaju je nedvojben - daleko su od sretnog para, tumače svjetski mediji.