Ministar obrane Damir Krstičević objavio je na svom Facebooku status u kojem je obavijestio da je premijer Andrej Plenković potpisao rješenje kojim generala Antu Gotovinu imenuje njegovim posebnim savjetnikom. U Vukovaru je imenovanje komentirao i premijer Andrej Plenković koji je rekao da mu je drago što je Gotovina spremno ponudio svoje znanje i iskustvo da pomogne. "Velika mi je čast i zadovoljstvo, dragi prijatelji, podijeliti sa vama da je na današnjoj sjednici Vlada Republike Hrvatske u Vukovaru, premijer Andrej Plenković potpisao rješenje kojim generala Antu Gotovinu imenuje posebnim savjetnikom ministra obrane RH. Iznimno mi je drago što je moj veliki prijatelj i naš heroj pristao na moj prijedlog i spomenuti angažman te sam uvjeren da će General svojim znanjima i sposobnostima značajno doprinijeti nacionalnoj sigurnosti i razvoju Oružanih snaga. Želja mi je nastaviti poticati angažiranje bivših profesionalnih vojnika i časnika koji su pomogli u stvaranju naše Domovine te zasigurno mogu značajno doprinijeti i održavanju nacionalne sigurnosti! Dobro nam došli Generale!", napisao je Krstičević u objavi. Nakon odražne sjednice Vlade u Vukovaru i potpisanih ugovora između pojedinih ministarstava i Grada Vukovara premijer Andrej Plenković je rekao kako je današnja sjednica Vlade u Vukovaru važna politička poruka. - Poslali smo poruku poštovanja prema svim hrvatskim braniteljima, obiteljima, umrlim i nestalima kao i svim Vukovarcima i svima koji dali svoj život, rekao je Plenković. Odgovarajući na upit novinara kada Vukovar može očekivati donošenje novog Zakona o Vukovaru i posebnih i povoljnih uvjeta za ulaganje premijer je rekao kako je razvoj gospodarstva i stvaranja preduvjeta za ulaganje i to ne samo u Vukovar jedan od temelja rada ove Vlade. Dodao je i kako je plan stvoriti povoljne uvjete za sve one koji žele ulagati u Vukovar, ukidanje parafiskalnih nameta kao i stvaranje povoljnije poreznog sustava, -Svi koji žele ulagati zu Vukovaru moći će na kvalitetan način iskoristiti svoje poslovne planove. Tražiti ćemo rješanja i poboljšati ulagačku klimu u Vukovaru ali i Vukovarsko-srijemskoj županiji i Hrvatskoj, istakao je Plenković. Osvrnuo se i na postavljanje umirovljenog generala Ante Gotovine za posebnog savjetnika ministra obrane Damira Krstičevića rekavši kako je do toga došlo kroz već kvalitetnu suradnju Gotovine i Krstičevića. - Tijekom razgovora general Gotovina ponudio je svoje znanje i iskustvo. Smatram kako general Gotovina može pomoći u aktivnostima ministra obrane i domovinske i nacionalne sigurnosti, rekao je Plenković napominjući da se radi o zajedničkom dogovoru njega i Krstičevića. Novinare je interesirao i način rješavanja pitanja dvojezičnosti u Vukovaru podsjećajući na njegov stav iz predizborne kampanje kako je zadovoljan sdašnjim stanjem po tom pitanju. - Na sjednici Vlade rekli smo da stvaramo tolerantno ozračje u Hrvatskoj 2016 godine. U Saboru imamo većinu u kojoj sudjeluju i manjine. Statutarna Odluka Grada Vukovara je na dnevnom redu Ustavnog suda i nakon donošenja te odluke ponašat ćemo se sukladno hrvatskom zakonodavstvu, rekao je Plenković. Premijer je po završetku sjednice Vlade i potom razgovora s županom Božom Galićem i gradonačelnikom Ivanom Penavom prisustvovao paljenju svijeća u krugu Opće županijske bolnice Vukovar. U grad heroj je u večernjim satima pristigla i predsjednica RH Kolinda Grabar Kitarović koja je također nazočila paljenju svijeća u krugu vukovarske bolnice.   