Organizacija mladih HSS-a oštro osuđuje sinoćnji napad na zagrebački noćni klub „Super Super“ gdje se održavala LGBT tematska večer, stoji u priopćenju upućenom medijima.  "Sigurni smo da je ovo posljedica zatvaranja očiju pred politikom koju provodi najekstremnija struja u Hrvatskoj. Sukladno našem Statutu zalažemo se za slobode pojedinca koje ne ugrožavaju slobode drugih pojedinaca. U klubu su stradala nečija djeca, nečiji unuci, sutra to može ili je mogao biti svatko od nas!  Očekujemo reakciju i mjere zaštite od onih kojima su u predizbornoj kampanji bila puna usta tolerancije, jednakosti i slobode", stoji u priopćenju koji potpisuje predsjednica Organizacije mladih HSS-a Marija Kukić.  >> Ozlijeđeni posjetitelj kluba Super Super: 'Nastao je pravi stampedo dok smo bježali van' >> Zagreb Pride: Pozivamo premijera da rezolutno osudi čin nasilja protiv ljudskih prava LGBTIQ osoba >> 'Ovo je pitanje društvene klime. Usmjereno je protiv svih koji su drugačiji' 