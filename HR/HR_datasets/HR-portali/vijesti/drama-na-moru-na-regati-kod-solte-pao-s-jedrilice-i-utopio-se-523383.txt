Muškarac srednjih godina smrtno je stradao danas poslijepodne u akvatoriju otoka Šolte. Prema neslužbenim informacijama, oko Šolte se vozila jedriličarska regata, a muškarac je pao s jedne od jedrilica u more.  Navodno to njegovi suputnici na brodu uopće nisu primijetili, a u moru ga je zamijetila posada gumenjaka koji je pratio regatu. Odmah su ga izvukli u gumenjak i pokušali reanimirati, ali bezuspješno. Za sada se ne zna identitet stradalog muškarca, a policija je počela očevid kako bi utvrdila sve okolnosti događaja. Neslužbeno se doznaje da se radi o privatnoj regati u kojoj sudjeluju gosti šoltanskih apartmana i hotela, te da se pretpostavlja kako je jedriličara imao srčani udar. Tijelo stradalog je prevezeno na Patologiju KBC- a Split, kako bi se utvrdio točan uzrok smrti. 