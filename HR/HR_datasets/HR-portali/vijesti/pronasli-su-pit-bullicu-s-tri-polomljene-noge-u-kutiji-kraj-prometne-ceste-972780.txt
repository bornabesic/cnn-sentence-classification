Foto: Facebook SA samo tri mjeseca Princess je ostavljena kraj prometne ceste u kutiji s krevetićem i dekicom. Pronašla ju je žena s dva mala djeteta. Primijetili su da je kujica ozlijeđena i odmah su pozvali pomoć. Vidjeli su da joj je samo jedna noga zdrava, a ostale tri bile su slomljene. Gina Kline, direktorica udruge za zaštitu životinja, javila se kada je žena pozvala pomoć i odmah se uputila na mjesto događaja. Odmah je pregledala Princess i ustanovila kako joj je samo jedna noga slomljena, a druge dvije paralizirane. Idućeg dana odveli su je u veterinarsku stanicu, gdje je operirana. Imala je slomljen lakat i rebro. Članovi udruge odlučili su je ostaviti u policijskoj postaji dok se ne oporavi, a nakon toga pronaći će joj stalni dom. Tamo su je svi zavoljeli i vrlo teško će se oprostiti od nje. Unatoč tome što je imala težak život i što je djelomično paralizirana, Princess je vrlo razigrana kujica koja obožava druge životinje i ljude. Svakoga dana ide na fizikalnu terapiju, a kada ne vježba šetanje, obožava se voziti u kolicima za bebe. Policijska postaja pokrenula je humanitarnu akciju pomoću koje će Princess biti plaćeni svi troškovi liječenja. Malena je kujica imala sreće što su je pronašli na vrijeme i sada je čeka bolji život s ljudima koji će je obožavati.