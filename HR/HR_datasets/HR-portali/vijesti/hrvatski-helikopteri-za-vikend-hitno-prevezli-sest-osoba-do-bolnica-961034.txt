Foto: FaH  TIJEKOM vikenda posade Eskadrile višenamjenskih helikoptera 91. zrakoplovne baze, stacionirane na otoku Krku, te posade Eskadrile transportnih helikoptera 93. zrakoplovne baze HRZ i PZO-a, stacionirane u Divuljama, prevezle su šest pacijenata, izvijestilo je u ponedjeljak Ministarstvo obrane (MORH).  Tijekom  petka s otoka Raba do Rijeke prevezena je jedna pacijentica te pacijent s otoka Korčule do KBC-a Split.  Također, helikopterske posade su u subotu i u nedjelju prevezle dva pacijenta s otoka Raba do Rijeke te dva pacijenta s otoka Hvara do KBC-a Split.  Ove godine prevezeno 157 pacijenata  U suradnji s Hrvatskom gorskom službom spašavanja (HGSS), u nedjelju su helikopterske posade bile angažirane i u prevoženju dvoje planinara do KBC-a Split.  Od početka ove godine helikopterima Hrvatskog ratnog zrakoplovstva i protuzračne obrane ukupno je  prevezeno 157 pacijenta i 299 pratitelja.