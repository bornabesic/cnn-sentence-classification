Foto: Instagram SVI se volimo dobro naspavati.  No, kada to ne učinimo, vidljive su doista raznolike nuspojave, i pritom ne mislimo samo na tamne krugove ispod očiju.  Jedno nedavno istraživanje potvrdilo je kako često posežemo za lošim obrocima, odnosno "brzom hranom" kada se nedovoljno naspavamo. Drugim riječima, na takve dane je vjerojatnije da ćete posegnuti za hamburgerom i pomfritom, a manje za zdravom salatom s piletinom i slično.   Rezultati istraživanja predstavljeni su na nedavno održanom godišnjem Cognitive Neuroscience Society's skupu u San Franciscu, a oni najjednostavnije glase: nedostatak sna povećava osjetljivost mozga na miris hrane.  Dakle, ne spavate li dovoljno, vaš mozak postaje osjetljiviji na sve loše stvari. "Sudionici koji su spavali samo 4 sata, pokazali su veću aktivnost mozga kao odgovor na mirise hrane, poput krumpira i krafni, u usporedbi s onima koji su spavali punih 8 sati."   Ovo je samo jedan od razloga zašto je izuzetno bitno da spavate dovoljno, što nipošto ne uključuje 5-6, već 7-8 sati sna svaku večer. A ako pazite na liniju, dovoljan je da itekako dobro razmislite o svojim noćnim aktivnostima.