Tommy Arthur (75) kojeg su nazivali Houdini smrtne kazne je smaknut iz osmog pokušaja. Smaknut je injekcijom u američkoj saveznoj državi Alabami. On je koristio sva pravna sredstva kako bi izbjegao smrtnu kaznu zadnjih 25 godina. Kent Faulk, novinar koji je svjedočio smaknuću, je rekao kako se Arthur prije smrti ispričao svojoj djeci i poručio kćeri da ju voli. Arthur je proglašen mrtvim u petak 15 minuta iza ponoći po lokalnom vremenu. Bio je osuđen na smrtnu kaznu 1983. godine za ubojstvo Troyja Wickera, muža svoje ljubavnice Judy. Judy je platila Tommyju 10.000 dolara za ubojstvo Troya kako bi dobili njegovo životno osiguranje. Judy je prvo nijekala zlodjelo, a onda je priznala i nagodila se za doživotnu kaznu s mogućnošću pomilovanja. Arthur je također osuđen na doživotnu kaznu zatvora zbog ubojstva šogorice. Dobio je doživotnu kaznu, ali je bio pušten kako bi sudjelovao u programu rehabilitacije. Tada je ubio Troyja. Arthur je priznao prvo ubojstvo, ali nikada drugo. Alabama je zadnji put smaknula osuđenika u prosincu 2016. godine, piše Mirror.