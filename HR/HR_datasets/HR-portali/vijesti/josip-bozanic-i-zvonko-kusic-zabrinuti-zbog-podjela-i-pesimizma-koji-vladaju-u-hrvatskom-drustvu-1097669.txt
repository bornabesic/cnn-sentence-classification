Zagrebački nadbiskup kardinal Josip Bozanić primio je danas u Nadbiskupskom dvoru predsjednika Hrvatske akademije znanosti i umjetnosti akademika Zvonka Kusića, priopćio je Tiskovni ured Zagrebačke nadbiskupije. Riječ je o redovitom susretu kardinala Bozanića i akademika Kusića koji su u razgovoru razmijenili mišljenja o aktualnim događajima u Hrvatskoj, Europi i svijetu. Kardinal Bozanić i akademik Kusić izrazili su zabrinutost zbog podjela i pesimizma koji vladaju u hrvatskom društvu 25 godina nakon stvaranja samostalne Hrvatske te se složili da je obnova duha zajedništva, optimizma i dijaloga uz usmjerenost svih sastavnica hrvatskog društva prema općem dobru preduvjet za izlazak iz gospodarske i društvene krize te za izgradnju bolje Hrvatske. Predsjednik HAZU izvijestio je kardinala Bozanića o djelovanju Akademije u prvoj polovici 2016. te o aktivnostima koje se planiraju do kraja godine, stoji u priopćenju. >> Bozanić: Institucija Sabora nadilazi pojedine osobe 