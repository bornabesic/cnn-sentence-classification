Regionalna turneja "Najveći tulumi na Balkanu" zamišljena je kao višesatno druženje uz pjesmu i ples jedne od najvećih zvijezda današnjice Ace Lukasa i njegovih obožavatelja. Seriju koncerata spektakularno je otvorio nastupivši pred više od 20.000 ljudi u beogradskoj Kombank Areni. Aca i njegovi gosti poput Mladena Vojčića Tife i Marije Šerifović napravili su tulum za pamćenje rasplesavši sve posjetitelje.  Sudeći prema showu koji je priredio u Beogradu i reputaciji da radi najbolje i najluđe zabave, publika i na zagrebačkom koncertu može očekivati izvrstan provod. Posebna pozornost posvetila se scenografiji pa će pjevač i njegov bend nastupiti na raskošnoj pozornici uz mnoštvo specijalnih efekata. Osim što će nastup popratiti najskuplje ozvučenje na svijetu koje će se prvi put predstaviti i u Hrvatskoj, Aca najavljuje vizualno najmoćniju scenu ikad viđenu u ovom dijelu Europe. Dvoranu će pokrivati više od 600 rasvjetnih tijela te 300 "kvadrata" LED ekrana, a glazbenici će stajati na sceni postavljenoj na osam metara visine. Pjevač i produkcijska kuća SkyMusic definitivno su se potrudili oko scenskog nastupa pa će zagrebačka publika tako imati priliku uživati u folk hitovima ispred najmodernije pozornice opremljene kao na nastupima najvećih svjetskih zvijezda. Lukasu će ovo biti prvi koncert u karijeri u Areni Zagreb pa zbog toga često i ističe kako mu taj nastup predstavlja i najveći izazov. "Kralj folka", kako ga mnogi nazivaju, na sceni je više od 20 godina, njegove hitove obožavaju sve generacije, a jedan je od rijetkih izvođača koji s lakoćom puni dvorane poput Arena ili stadiona. Specijalno za ovu prigodu Lukas će u Zagrebu imati i gosta, jednog od najpopularnijih glazbenika Sašu Matića.  "Najveći tulumi na Balkanu" turneja je koja će sasvim sigurno biti vrhunac Acine karijere, a obožavateljima je obećao večer ispunjenu hitovima, plesom i vrhunskom zabavom. Ovo će biti prvi solistički koncert Lukasa u najvećoj zagrebačkoj dvorani, a svoje ulaznice možete nabaviti u sustavu Eventim već od 99 kuna. Tema: Promo sadržaj 