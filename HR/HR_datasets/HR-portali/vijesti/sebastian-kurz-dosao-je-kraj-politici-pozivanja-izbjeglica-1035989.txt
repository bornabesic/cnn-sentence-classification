Od prvog dana otkako je postao austrijski ministar Europe, integracija i vanjskih poslova u prosincu 2013. godine, Sebastian Kurz, najmlađi šef diplomacije u povijesti Republike Austrije i Europske unije, prošao je “vatreno krštenje” na diplomatskim parketima Europe. Javnosti je za oko zapeo svojim gotovo dječačkim izgledom, ali još više čovjek i političar bez dlake na jeziku, sa snažnim osjećajem za teme koje se tiču budućnosti. Kad je riječ o njegovim godinama, ovaj 29-godišnjak istinski je rijedak slučaj u svjetskoj politici. Kurz je prethodno bio tajnik za integraciju, a nakon što su socijaldemokrati (SPÖ) i njegovi narodnjaci (ÖVP) ušli u koaliciju, postao je član austrijske vlade i ministar vanjskih poslova. Mediji ga opisuju kao zvijezdu u usponu austrijske Narodne stranke i ministra koji zagovara integraciju stranaca u Austriji, ali uz uvjet da njihova djeca moraju naučiti njemački jezik i to već u predškolskoj dobi. S tim u vezi organizirao je i besplatne tečajeve njemačkog jezika za muslimanske vjerske službenike u Austriji te istodobno pokrenuo Forum za dijalog s islamskim vjernicima. Mladi Sebastian jedan je od najpopularnijih političara u Austriji, građani ga doživljavaju simpatičnim, pristojnim i posebno talentiranim „dečkom“. Izuzetno cijene njegovo odlično snalaženje na diplomatskom terenu. Čak i oni koji su se na početku bojali da će zbog svoje mladosti i vanjskopolitičkog neiskustva svoju zemlju izvrgnuti podsmjehu. No, dogodilo se suprotno. Lider među šefovima diplomacije EU, koji u svojim javnim istupima dosljedno govori ono što misli bez obzira na reakcije, koje ponekad znaju biti i vrlo žestoke, postao je tražena osoba i medijski ljubimac, pa se na intervju s njime ponekad čeka i nekoliko mjeseci. Intervju s austrijskim ministrom Kurzom pročitajte u nedjeljnom izdanju Večernjeg lista ili prelistajte e-izdanje! Od ostalih tema izdvajamo: >> Najbolje plaćeni Hrvat 2014. zaradio 7,7 milijuna kuna >> REPORTAŽA: S Goranom Bregovićem na imanju njegova oca Franje u Čvrstecu kraj Križevaca >> HR odred za doping: Uskoro ulazimo i u teretane za rekreativce i fitness-centre >> Robert Matanić traži da mu vrate lisice, preklopni nožić i 15.000 eura >> Dr. Donald D. Hensrud: Zbog studije o štetnosti mesa ne trebamo mijenjati navike >> Potražite sportski tjednik Max! na 84 stranice za samo 5 kuna uz Večernji!