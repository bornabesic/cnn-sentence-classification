Prvi susret četvrtfinala nogometne Lige prvaka Borussia Dortmund - Monaco odgođen je nakon što su se u blizini autobusa s igračima njemačkog kluba dogodile tri eksplozije pri čemu je ozlijeđen branič Marc Bartra. Utakmica se igra u srijedu u 18:45 sati. Njemački stručnjak za terorizam Davis Lewin je poručio je kako je rano reći tko stoji iza incidenta u Dortmundu. - Vjerujem kako vi refleksno razmišljaju o terorizmu. Nogomet je u Njemačkoj vrlo popularan, igrači su poznati i napad ove vrste bio veliki uspjeh iz perspektive ekstremista. Srećom, radilo se o bombama slabe razorne moći. To zapravo ne odgovara strategiji islamista. S druge strane, ISIS je pozvao svoje simpatizere da napadaju bombama kućne radinosti. Ali kao što sam rekao prerano je reći tko stoji iza tih eksplozija. Moramo pričekati dok ne doznamo više informacija - poručio je Lewin. Momčad Monaca u čijim redovima igra hrvatski reprezentativac Danijel Subašić već je bila na stadionu kada je došlo do eksplozije. Svi igrači su bili u šoku kada su doznali za vijest o napadu na autobus s igračima Borussije. Kako bi barem malo smirio svoje igrače Leonardo Jardim je, kada se stadion ispraznio, izveo momčad na travnjak kako bi odradili lakši trening. >>Golman Borussije sjedio je uz ozlijeđenog Bartru: 'Čuo se snažan prasak. U šoku smo legli na pod. Nismo znali što će se dogoditi...'