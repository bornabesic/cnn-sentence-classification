Foto: Marko Lukunić/Pixsell  NA Indexovo pitanje kakva su jamstva dobili za 1,2 milijardi kuna koji su plasirali Agrokoru, iz Adrisa nam u četvrtak nisu htjeli odgovoriti. Ali su zato na Burzi nakon našeg teksta objavili obrazloženje za Hanfu i Hinu, u kojem su ponovili kako njihova potraživanja spadaju među najbolje osigurana i dodali kako imaju jamstva u dionicama Jamnice i Konzuma, kao i zadužnice izdane od strane Agrokora, Konzuma i Jamnice.  >>Zašto je Adris glumio banku i dao Todoriću milijardu kuna?  Nije pojašnjeno koliki dio se odnosi na zadužnice, no iz priče o Agrokorvim dobavljačima poznato je da one sada ne samo da ne vrijede ništa, nego zbog regresnog prava potencijalno predstavljaju teret za njihove vlasnike.  Što se tiče dionica Jamnice, Adrisu, koji se nakon izlaska iz duhanskog biznisa okrenuo turizmu, zdravoj hrani i osiguranju, ta bi tvrtka dobro sjela u portfelj.  Jamnica je jamčila i pravim bankama, ne samo Adrisu  No problem je što je Jamnica već izdala vrlo visoka jamstva prema bankama. U studenom prošle godine Jamnica je preuzela jamstva za Agrokorove kredite teške čak 840 milijuna eura, a nakon toga jamčila je i za HBOR-ov kredit od oko 50 milijuna eura, i posljednji kredit Agrokoru od 80 milijuna eura. Tome treba dodati da je početkom 2016. jamčila i za kredit Sberbanke Agrokoru u visini 350 milijuna eura.  Ono što nazivaju "najbolje osiguranim jamstvima" značilo bi nešto Jamnica nije davala brojna jamstva i drugima. A i pitanje je zna li se konačni popis izdanih jamstava, jer u slučaju Ledo vidjelo se da je stvarna brojka procurila tek nakon glavne skušptine.  Uostalom, odobri li vladama bankama roll up model, u kojemu su one prve u redu naplate s potencijalno cijelim iznosom, jasno je da svi drugi mogu zaboraviti na svoja jamstva.