Oko 15:15 grom je udario u prostoriju tvrđave Klis što je uzrokovalo požar. Četiri vatrogasna vozila s 13 vatrogasaca iz DVD Klis i DVD Solin gasili su ga više od tri sata. Nitko nije ozlijeđen.  - Prostorija je izgorjela u potpunosti  - rekli su nam iz DVD Klis.  Prostor unutar tvrđave  služio je kao izložbeno mjesto za 40 slika čija je vrijednost otprilike 10.000 kuna. U njoj je bio drveni stol koji vrijedi oko tisuću kuna, jednako kao i zmaj turističke agencije,  koji je također izgorio. Općina će sutra rano ujutro osigurati područje zaštitnim trakama. Vatrogasci su nam rekli kako je taj dio već godinama opasnost za mještane zbog mogućeg urušavanja.