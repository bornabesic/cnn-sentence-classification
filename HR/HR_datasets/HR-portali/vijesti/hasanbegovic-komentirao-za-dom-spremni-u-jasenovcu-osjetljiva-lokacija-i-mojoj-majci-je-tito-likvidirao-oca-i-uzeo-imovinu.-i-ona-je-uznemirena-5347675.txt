Zlatko Hasanbegović komentirao je za N1 televiziju postavljanje ploče s natpisom "Za dom spremni" u Jasenovcu.'Pitanje tog postavljanja ima poseban kontekst vezan za grb HOS-a. To je službeni grb udruge, koja je registirana u Registru udruga, tako da je je to pitanje odnosa prema grbu HOS-a koji nije zabranjanjen'.Smatra kako nije problematično što je pozdrav istaknut u Jasenovcu.'Ne, ne, to je u gradu Jasenovcu, nije u blizini koncentracijskog logora. Bi li bio problem da je grb HOS-a postavljen u Gradu Zagebu, načelno sad govorim, a postavljen je u Kustošiji. Je li problem da on bude u Krapini?Gledajte, mi isto imamo Trg maršala Tita u gradu Zagrebu, imamo i spomenik HOS-u na Kustošiji. Pogledajte u Registar udruga i grb te udruge. Ako je nešto leglizirano na taj način...'Hasanbegović nije direktno odgovorio smatra li da se radi o posebno osjetljivoj lokaciji za postavljanje takvog natpisa.'Ja živim u Frankopanskoj ulici, pored Trga maršala Tita i moja majka je uznemirena, jer joj je on likvidirao oca i oduzeo imovinu, puno ljudi je uznemireno u Hrvatskoj', kaže Hasanbegović.Smatra da je ključno potaknuti civiliziranu raspravu da se izbjegnu problemi u budućnosti. 'Ja ukazujem samo na jednu činjenicu, da treba ustanoviti što je s činjenicom da je grb legaliziran. To je spomen obilježje poginulim pripadnicima HOS-a imenom i prezimenom koliko sam primijetio. Osobno ne znam, vidio sam to preko portala. U svakom slučaju treba uvažavati osjećaje ljudi, odnosno potomaka žrtava'.Mišljenja je kako ovakve stvari ne pridonose radikalizaciji društva i poticanju na nasilje.'Nasilje i radikalizacija, o čemu govorimo? Govorite mi o ekscesima pojedinačnim, zločinima ljudi, o čem govorimo? Meni se neopravdano pripisuje odgovornost za desnu radikalizaciju, bez utemeljenja u bilo kojoj mojoj izjavi i javnoj komunikaciji. Zašto bih ja bio posebno relevantan sugovornik u raspravi o radikalizaciji društva?Ja sam povjesničar i sve što sam govorio govorio sam kao povjesničar potpuno jasno i to bih i danas potpisao'.Nije znao da su u HDZ-u postavili i načelnicu za Jasenovac, koja je dala pristanak na postavljanje ploče.'Nisam znao za načelnicu, to nisam znao. Možda je moja stranka u ovom trenutku dala komentar na taj događaj, ja ne znam. Pitanje je procedure. Vi imate primjer u Sloveniji, kada je prije dvije-tri godine u blizini Kočevskog Roga, gdje su masovno likvidirani ljudi, udruge slovenskih antifašista postavile ploču Ivanu Mačeku, šefu OZNA-e. To je bilo prije godinu-dvije i povela se rasprava, čak je i slovenska država preko vojske bila zastupljena na tom mjestu. Općenito za takve stvari treba imati osjećaj, ali on ne može biti jednostran. Ne može Zoran Pusić biti moralni arbitar. To su teška pitnaja, načelno su postojali razni argumenti - trebamo li raspraviti da su pod hrvatskim grbom likvidirani ljudi, treba li sve te simbole maknuti? Vodila se rasprava i o tome što je Lijepa naša je bila himna u NDH, vodila se debata i oko kune', zaključio je za N1 Hasanbegović. Načelnica Općine Jasenovac Marija Mačković (HDZ) izjavila je u ponedjeljak kako ne vidi ništa sporno u tome što je prije mjesec dana u središtu Jasenovca sudjelovala u otkrivanju spomen ploče u počast jedanaestorici poginulih pripadnika HOS-a, na kojoj uklesan stoji i ustaški pozdrav "Za dom spremni".    "Istina, bila sam na svečanosti otkrivanja spomen ploče i u tome ne vidim ništa sporno. Ploču nije podigla država, nego hrvatski branitelji HOS-a, službeno priznate udruge branitelja", kratko je je izjavila Marija Mačković.    Naime, predstavnici Udruge branitelja HOS-a su 5. studenoga na zgradi dječjeg vrtića na Trgu kralja Petra Svačića u središtu Jasenovca otkrili spomen ploču u počast jedanaestorici poginulih pripadnika HOS-a na tom području u Domovinskom ratu.    Na spomen ploči stoji "Neovisnost i suverenost Republike Hrvatske životima su izborili i bojovnici Hrvatskih obrambenih snaga - HOS-a, 1. satnije 'Ante Paradžik'". Uz imena poginulih HOS-ovaca na ploči piše kako je podižu HOS Jasenovac i Udruga branitelja HOS-a grada Zagreba, a na grbu HOS-a uz ostalo stoji i ustaški pozdrav "Za dom spremni".    Među sudionicima otkrivanja spomen ploče uz pripadnike HOS-a bili su i predstavnici Grada Novske te načelnica Općine Jasenovac Marija Mačković, koja je uz prigodne riječi položila i vijenac uz spomen ploču.    Zbog ustaškog pozdrava na ploči u Jasenovcu u nedjelju je reagirao srbijanski ministar rada i socijalne skrbi Aleksandar Vulin, koji je pozvao EU da reagira na "bujanje fašizma u Hrvatskoj", ističući da postavljanje takve ploče u Jasenovcu, gdje je tijekom Drugog svjetskog rata bio ustaški koncentracijski logor, više nije pitanje samo za Hrvatsku i Srbiju, već zahtijeva međunarodno reagiranje.    "Upozoravamo i hrvatsku javnost i čitav svijet da se fašizam u Hrvatskoj ponovo budi", poručio je Vulin    Iz HOS-a poručuju kako je "Za dom spremni" stari hrvatski pozdrav pod kojim su se u Domovinskom ratu borili protiv velikosrpskog agresora na Hrvatsku.    Primorsko-goranski župan Zlatko Komadina u ponedjeljak je postavljanje ploče s ustaškim sadržajem u Jasenovcu ocijenio apsolutno neprimjerenim, ističući kako bi MUP trebao reagirati i tu ploču ukloniti.