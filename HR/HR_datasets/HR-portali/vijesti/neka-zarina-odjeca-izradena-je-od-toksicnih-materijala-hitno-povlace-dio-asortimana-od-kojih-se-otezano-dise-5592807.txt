Španjolski odjevni div Zara bio je prisiljen zaustaviti prodaju određenih majica u svojim ruskim poslovnicama zbog straha ruske vlade da bi mogle biti napravljene od opasnih materijala pod kojima se teško diše - prenosi Slobodna Dalmacija. Inditex, vlasnik Zare i Pull&Beara, dobio je ozbiljno upozorenje od strane ruske agencije za sigurnost kupaca Roskachestvo u lipnju 2016. da majice predstavljaju 'prijetnju' kupcima, prenosi Slobodna Dalmacija pozivajući se na portal liječnik.hr. 'Materijal od kojeg su majice napravljene jedva dopuštaju da bilo kakav zrak prolazi njome', ustvrdili su iz ruske neprofitne vladine organizacije Roskachestvo te nadodali kako tri majice nisu ispunile zahtjeve Customs Union što se tiče prozračnosti materijala, što ih čini nesigurnima. Dućani su povukli majice iz prodaje nakon sastanka s ruskim Ministarstvom industrije i trgovine, kako je pojašnjeno, 'sve dok se situacija u potpunosti ne razjasni'. Inditex posluje u 485 trgovina u Rusiji od siječnja 2016. U svijetu, njihove su marke Massimo Duti, Bershka, Stradivarius, Oysho i Zara Home.