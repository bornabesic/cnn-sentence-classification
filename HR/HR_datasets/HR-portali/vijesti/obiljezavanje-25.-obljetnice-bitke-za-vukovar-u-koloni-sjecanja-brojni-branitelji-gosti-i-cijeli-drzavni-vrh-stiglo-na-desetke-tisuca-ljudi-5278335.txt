NOVO 14:20 - Zagrebački nadbiskup kardinal Josip Bozanić služeći misu na vukovarskom Memorijalnom groblju žrtava iz Domovinskog rata za ubijene i nestale hrvatske branitelje i civile, istaknuo je da su događaji prije 25 godina ispunjeni neizrecivom tajnom zla, u opsadi Vukovara neprijatelj hrvatske države izvršio je najstrašnije razaranje u Europi nakon Drugog svjetskog rata, a danas okupljeni na važan spomendan za hrvatsku državu, okupljeni su u narodnom zajedništvu. Uz hrvatske branitelje, branitelje Vukovare, članove obitelji poginulih i stradalih u ratu protiv Hrvatske, misi su nazočili i hrvatski državni vrh, predsjednik Vlade RH Andrej Plenković, izaslanik predsjednika Sabora potpredsjednik Gordan Jandroković, članovi Vlade, saborski zastupnici, predstavnici Hrvatske vojske i policije, hrvatski biskupi i apostolski nuncij u Hrvatskoj mons. Alessandro D'Errico. Kardinal Bozanić istaknuo je da na današnji dan obilježavanja 25. obljetnice žrtve Vukovara i svatko na svoj način proživljava i bol i ponos, ljubav prema domovini i pitanja o budućnosti, svoju vjeru i pouzdanje u Boga. "Naš hod u procesiji kroz Vukovar u mislima je spajao slike života prije razaranja Grada, slike gaženja ljudskosti te izrugivanje pravde tijekom i nakon rata, slike ljudi koji su sačuvali lice Vukovara i onda kada su i suze od boli presušile. Taj je naš hod spojio sve hrvatske krajeve i ljude diljem domovine i svijeta, branitelja i novi naraštaj kojemu prenosimo vrijednost spomena", rekao je Bozanić. Naglasio je kako je danas okupljanje  u Vukovaru, na važan spomendan za hrvatsku državu i okupljanje u narodnom zajedništvu u ovoj učionici Života. Dodao je kako je neznatna bila pomoć ljudi koji su mogli zaustaviti uništavanja Vukovara i Hrvatske te da je "hrvatski  pogled često morao gledati ljudsko nemilosrđe". No, kazao je Bozanić, to "uči o dvije vrijednosti koje su najveća utjeha: Božje milosrđe i Njegovo ime. To je središnji oslonac koji ne smijemo previdjeti, okruženi imenima naše braće i sestara, na grobovima onih koji su svjedočeći milosrđe bili izloženi nemilosrđu prije dvadeset i pet godina". Zatvori Slika 1/22 Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX Objavljeno: 18.11.2016. Vlado Kos / CROPIX -------------------------------------- NOVO 13:30 - U spomen na poginule hrvatske branitelje i civile u obrani Vukovara 1991. godine vijence podno središnjeg spomen-obilježja na Memorijalnom groblju žrtvama iz Domovinskog rata  položila su i svijeće zapalila državna i druga izaslanstva. Počast poginulima u agresiji bivše JNA i srpskih parapostrojbi na Vukovar polaganjem vijenca i paljenjem svijeće odala je  predsjednica RH Kolinda Grabar Kitarović uz koju su se nalazili supruga te sinovi poginulog generala Blage Zadre te Željka Jurić Mitrović sa kćeri. U ime Hrvatskog sabora vijenac je položio predsjednik Božo Petrov, u ime Vlade premijer Andrej Plenković. Počast poginulim braniteljima i civilima Vukovara odali su i vukovarski branitelji predvođeni posebnim zapovjednikom obrane Brankom Borkovićem te povjerenikom Vlade za Vukovar  s početka 90- tih Marinom Vidićem Bilim. Vijenac je položilo te svijeću zapalilo i izaslanstvo grada Vukovara predvođeno gradonačelnikom Ivanom Penavom. Nakon državnih, braniteljskog te izaslanstva grada Vukovara vijence su položila i brojna druga izaslanstva među kojima i Vukovarsko-srijemske županije predvođeno županom Božom Galičem i predsjednikom Hrvatske zajednice županija Goran Paukom. Molitvu na groblju za sve poginule i nestale molio je đakovački i osječki nadbiskup msgr. Đuro Hranić, dok će misu zadušnicu na groblju predvoditi zagrebački nadbiskup kardinal Josip Bozanić. Po dolasku na Memorijalno groblje žrtava iz Domovinskog rata državna izaslanstva položila su ruže na grob generala Blage Zadre koji je pokopan na tom groblju, a potom su ruže položene i uz svaki od 938 bijelih križeva kao simbol žrtava ekshumiranih iz masovne grobnice otkrivene na tome mjestu. Po neslužbenim procjenama obilježavanju 25. obljetnice vukocarske tragedije u Domovinskom ratu pridtužilo se oko 100 tisuća domoljuba iz domovine i svijeta koji još uvijek se kreću u Koloni sjećanja na putu od bolnice do 5,5 kilometara udaljenog Memorijalnog groblja do kojega je kolona sjećanja krenula nešto poslije 10 sati. -------------------------------------- 13:00 - Predstavnici Hrvatskog novinarskog društva (HND) položili su u petak vijenac, zapalili sijeće i odali počast novinarima, snimateljima i tehničarima poginulima u Domovinskom ratu kod spomen ploče postavljene na Novinarskom domu. Predsjednik HND-a Saša Leković podsjetio je da je HND spomen ploču postavio 1994. godine, a lani je odlučeno da se pale svijeće i polaže vijenac 18. studenoga, na dan okupacije Vukovara, i na taj način iskaže poštovanje svim poginulim braniteljima i civilima u Domovinskom ratu. "Pozivamo sve medijske kuće i lokalne vlasti u mjestima gdje su živjeli i radili naši kolege koji su poginuli u ratu, koje to još nisu učinile, da postave spomen obilježja u njihovu  čast ili da nekim javnim prostorima daju njihovo ime", rekao je Leković. -------------------------------------- 12:30 - Hrvatska predsjednica Kolinda Grabar-Kitarović u Koloni sjećanja na žrtvu Vukovara u petak hoda držeći za ruku kćer Željke Jurić, Vukovarke koja je ostala u sjećanju kao uplakana djevojčica u plavom kaputiću u koloni prognanika koji nakon sloma obrane grada 1991. napuštaju Vukovar. -------------------------------------- 12:00 - "Cijeli hrvatski narod sjeća se danas žrtve Vukovara i odaje poštovanje žrtvama strašnog genocida, stradanja hrvatskog naroda u Vukovaru", poručio je u petak ministar hrvatskih branitelja Tomislav Medved, hodajući u Koloni sjećanja na obilježavanju Dana sjećanja na žrtvu Vukovara 1991. godine. Istaknuo je kako je dolaskom gotovo 100 tisuća ljudi danas u Vukovar da bi se poklonili i odali poštivanje njegovoj žrtvi još jednom poslana poruka da i 25 godina poslije zločina, hrabrost i otpor Vukovaraca ostaju u kolektivnoj svijesti hrvatskog naroda. "Na svima nama je da na idealizmu za koji su ljudi ginuli, gradimo moderno hrvatsko društvo, a Domovinski rat i stradalnici su temelj suverene Hrvatske i to hrvatski narod pamti", rekao je ministar hrvatskih branitelja Tomo Medved. Predsjednik Hrvatske akademije znanosti i umjetnosti (HAZU) Zvonko Kusić u petak je, na Dan sjećanja na žrtvu Vukovara, poručio kako je obveza sadašnjeg i budućih hrvatskih naraštaja čuvati uspomenu na vukovarsku tragediju 1991., te se s posebnim poštovanjem i senzibilitetom odnositi prema tom gradu heroju. Žrtva koju je podnio grad Vukovar i njegovi stanovnici, naglašava, trajno je utkana u hrvatski nacionalni identitet kao simbol hrvatskog junaštva, otpora, požrtvovnosti, domoljublja i jedinstva. "Tragedija Vukovara, tog Sigeta novog doba, prerasla je u pobjedu. Hrvatski narod treba trajno pamtiti da bez onih koji su u najtežim trenucima novije hrvatske povijesti bili spremni žrtvovati vlastiti život ne bi bilo niti suvremene Hrvatske", navodi Kusić. -------------------------------------- NOVO 11:25 - Deseci tisuća ljudi iz cijele Hrvatske i inozemstva prolazi u petak Vukovarom u Koloni sjećanja od Bolnice do Memorijalnog groblja žrtava iz Domovinskog rata, u hodnji dugoj 5,5 kilometara. Velik broj ljudi nalazi se duž gradskih ulica, čekajući da se pridruže koloni koja je krenula iz dvorišta vukovarske olnice kroz Gundulićevu i Bolničku ulicu do Županijske, Strossmayerove i Ulice bana Jelačića, kojom će doći do Memorijalnog groblja žrtava iz Domovinskog rata. Brojni sudionici ogrnuti su hrvatskim državnim zastavama. Po transparentima koje nose vidi se da dolaze iz cijele Hrvatske, a velik broj njih došao je iz susjedne BiH. Kolonu sjećanja predvode hrvatski branitelji te obitelji poginulih i nestalih branitelja, iza kojih hodaju pripadnici Oružanih snaga RH noseći 164 zastave svih ratnih postrojbi u RH. "Čovjek ostane bez teksta. Naprosto naviru sjećanja na sve ono što je ovaj grad proživio i još uvijek proživljava. Vukovar kakav je sad ne može živjeti i od Vlade očekuje konkretnu pomoć", kazao je zapovjednik obrane Vukovara 1991. Branko Borković, koji se u Koloni sjećanja nalazi sa suborcima. Dok kolona prolazi ulicama grada, sa župne crkve Sv. Filipa i Jakova odzvanjaju zvona, a duž prometnica kroz koje kolona prolazi zapaljeno je na tisuće crvenih lampiona. -------------------------------------- 11:20 - Predsjednik Hrvatskoga sabora Božo Petrov i premijer Andrej Plenković u petak su u Vukovaru poručili kako je žrtva toga grada u Domovinskome ratu poticaj za djelovanje u budućnosti kako bi se njegovim stanovnicima ponudila pomoć i podrška te osigurao gospodarski i socijalni boljitak, a grad obnovio. Više pročitajte OVDJE. -------------------------------------- 10:52 - Nakon komemorativnog programa "Vukovar mjesto posebnog pijeteta", iz dvorišta vukovarske Opće bolnice u petak je krenula Kolona sjećanja na žrtvu grada heroja, koju ove godine predvode branitelji Vukovara i članovi obitelji poginulih, ubijenih i nasilno odvedenih hrvatskih branitelja. Kolona sjećanja kretat će se gradskim ulicama na putu dugom oko 5,5 kilometara do Memorijalnog groblja žrtava iz Domovinskog rata, gdje će državna i druga izaslanstva položiti vijence i zapaliti svijeće u spomen na ubijene, poginule i nestale hrvatske branitelje i civile u agresiji bivše JNA i srpskih paravojnih postrojbi na Vukovar. Kolonu predvode hrvatski branitelji, ispred kojih su stijegovi Republike Hrvatske, Vukovarsko-srijemske županije, Grada Vukovara i legendarne 204. vukovarske brigade. Koloni sjećanja priključili su se, uz vukovarskog gradonačelnika Ivana Penavu, i predsjednica Republike Kolinda Grabar-Kitarović, predsjednik Hrvatskog sabora Božo Petrov, premijer Andrej Plenković, zagrebački nadbiskup kardinal Josip Bozanić. Među brojnim građanima kolonu čine i strani veleposlanici akreditirani u Hrvatskoj, zatim predstavnici svećenstva, hrvatskih županija, gradova i općina, a uz brojne hrvatske zastave u koloni se vijore i zastave povijesnih vojnih postrojbi. Vlado Kos / Hanza Media   -------------------------------------- 10:24 - Stjegonoše su stale na čelo Kolone sjećanja koju će od bolnice povesti prema Ovčari. -------------------------------------- 10:06 - Komemorativnim programom pod nazivom "Vukovar mjesto posebnog pijeteta", u dvorištu Opće bolnice u Vukovaru u petak je počelo obilježavanje Dana sjećanja na žrtvu Vukovara 1991., i 25. obljetnicu stradanja toga grada u velikosrpskoj agresiji i napadima Jugoslavenske vojske u Domovinskom ratu. Programu je nazočan velik broj građana i domoljuba iz svih krajeva Hrvatske i inozemstva, te hrvatski državni vrh, predsjednica Republike Kolinda Grabar Kitarović, predsjednici Hrvatskog sabora i Vlade Božo Petrov i Andrej Plenković. ministri u Vlade, mnogi saborski zastupnici, stranački čelnici, predstavnici Katoličke crkve predvođeni zagrebačkim nadbiskupom i metropolitom, kardinalom Josipom Bozanićem, koji će u 13 sati na memorijalnom groblju žrtava iz Domovinskog rata predvoditi svetu misu, te ostali državni i drugi dužnosnici. Vlado Kos / Hanza Media   Nakon prigodnog programa u dvorištu bolnice u kojem sudjeluje Klapa Hrvatske ratne mornarice (HRM) "Sv. Juraj", glumac Darko Milas te vukovarski branitelj Branko Čulić, sudionici obilježavanja Dana sjećanja na žrtvu Vukovara 1991. uputit će se u Koloni sjećanja - križnom putu gradskim ulicama do Memorijalnog groblja žrtava iz Domovinskog rata. Ondje će državna i druga izaslanstva položiti vijence i zapaliti svijeće u spomen na ubijene, poginule i nestale hrvatske branitelje i civile u agresiji bivše JNA i srpskih paravojnih postrojbi na Vukovar. Kolonu sjećanja ove će godine predvoditi branitelji Vukovara i članovi obitelji poginulih, ubijenih i nasilno odvedenih hrvatskih branitelja Vukovara.Komemorativna događanja u Vukovaru prati više od 1600 akreditiranih novinara, a gradske vlasti današnji su dan proglasile neradnim za tvrtke i ustanove u vlasništvu grada. Vlado Kos / CROPIX   Bitka za Vukovar u kojoj je, prema podatcima vukovarskih gradskih vlasti poginulo i ubijeno 4.000 ljudi,, počela je 25. kolovoza, kada su jugoslavenska vojska i srpske paravojne postrojbe krenule u opći tenkovsko-pješački napad na hrvatski grad Vukovar. Oko 1800 hrvatskih branitelja, među kojima je bio veliki broj dragovoljaca iz cijele Hrvatske, uspjelo je Vukovar braniti gotovo puna tri mjeseca. Obrana grada slomljena je 18. studenoga 1991. Iz vukovarske Ratne bolnice jugoslavenska vojska izvela je ranjenike, branitelje i civile, koji su ubijeni na Ovčari u noći od 20. na 21. studenoga 1991. Iz masovne grobnice na Ovčari ekshumirano je 200 osoba, a  još se traga za posmrtnim ostatcima 76 osoba. Najmlađa žrtva imala je 16, najstarija 84 godine, a među žrtvama je bila i Ružica Markobaši koja je ubijena u sedmom mjesecu trudnoće. Vlado Kos / CROPIX   Nakon okupacije Vukovara u koncentracijske logore u Srbiji odvedeno je nekoliko tisuća zarobljenih hrvatskih branitelja i civila, dok je iz grada prognano oko 22.000 Hrvata i ostalih nesrba. Na popisu zatočenih i nestalih iz Domovinskog rata s vukovarskog područja nalazi se još 309 osoba. -------------------------------------- NOVO 9:10 Dolazak branitelja ispred vukovarske bolnice očekuje se u 9.30 sati. Kolona sjećanja koju će predvoditi hrvatski branitelji Vukovara i članovi njihovih obitelji u 10:30 sati krenut će ulicama grada do Memorijalnog groblja žrtava Domovinskog rata -------------------------------------- Pod geslom "Vukovar-mjesto posebnog pijeteta" u petak će se obilježiti 25. obljetnica bitke za Vukovar i okupacije tog grada, a središnji događaj bit će tradicionalna Kolona sjećanja kojom se odaje počast svim žrtvama Vukovara, a u kojoj će sudjelovati brojni branitelji i gosti te državni vrh. Tromjesečni otpor branitelja Vukovara agresorskoj JNA i srpskim paravojnim jedinicama prestao je 18. studenog 1991. godine. Bitka za Vukovar je, prema mišljenju vojnih stručnjaka, najveća i najkrvavija bitka u Domovinskom ratu. To je bila 87-dnevna opsada koja je završena porazom branitelja, uz velike gubitke napadača, te velikim razaranjem Vukovara i brojnim ubojstvima i progonom hrvatskog stanovništva. U bitki je poginulo između 2900 i 3600 ljudi, branitelja i civila. Kolona sjećanja iz vukovarske bolnice ove godine ide starom trasom, odnosno Županijskom ulicom, prolazi kroz središte Vukovara preko mosta Jean-Michel Nicoliera, te se nastavlja Radićevom ulicom i Ulicom bana Josipa Jelačića sve do Memorijalnog groblja žrtava iz Domovinskog rata, gdje će državna i druga izaslanstva položiti vijence i zapaliti svijeće. Povorku će predvoditi svi vukovarski branitelji, a ne samo pripadnici 204. vukovarske brigade, objavili su organizatori,  jer grad su branili brojni branitelji, pripadnici 204. brigade, ali i dragovoljci HOS-a, MUP-a i drugih postrojbi. Vukovarski gradonačelnik Ivan Penava pozvao je sve domoljube da dođu u grad heroj i dostojanstveno odaju počast vukovarskim žrtvama. Očekuje se 30-tak raznih komemorativnih programa kojima se  želi u prigodi 25. obljetnice posebnu pozornost pridati obiteljima zatočenih i nestalih, kao i braniteljima Vukovara. Za braniteljske udruge koje su prijavile dolazak svojih članova u Vukovar preko Ministarstva branitelja organiziran je poseban vlak koji kreće sa zagrebačkog glavnog kolodvora. Počast žrtvama Vukovara odat će se na Memorijalnom groblju žrtava iz Domovinskog rata, a na njemu su, po posljednjim podacima, pokopana 423 hrvatska branitelja, 310 civilnih žrtava rata, 163 umrla hrvatska ratna vojna invalida, dva umrla hrvatska branitelja te 57 članova obitelji poginulih hrvatskih branitelja. Iz masovne grobnice na Memorijalnom groblju 1998. ekshumirani su posmrtni ostaci 938 žrtava agresije na Vukovar, a na tom je mjestu postavljeno 938 bijelih mramornih križeva. Po podacima Udruge roditelja i obitelji zarobljenih i nasilno odvedenih hrvatskih branitelja "Vukovarske majke", još se traga za 291 nestalih Vukovaraca. Vlada je u četvrtak u Vukovaru održala sjednicu koja je gotovo u potpunosti bila posvećena Vukovaru i obilježavanju 25. obljetnice pada grada. Na njoj su potpisani razni sporazumi vezanih uz obnovu komunalne infrastrukture, a jedan od njih je i sufinanciranje obnove vukovarskog Vodotornja s 18 milijuna kuna. Vlada je također osnovala Povjerenstvo za proglašenje Grada Vukovara mjestom posebnog pijeteta, čime bi se uvažila i potvrdila posebnost Vukovara u novijoj hrvatskoj povijesti. Odalo bi se priznanje podnesenim žrtvama stanovnika i branitelja Vukovara iz svih krajeva Hrvatske i inozemstva na području vukovarskog Podunavlja tijekom Domovinskog rata, a ujedno bi se u budućnosti izbjegla bilo kakva politizacija koja dodatno opterećuje stradalnike i branitelje. U subotu, 19. studenog, odaje se počast žrtvama Borova naselja, a u nedjelju, 20. studenog, prisjeća se žrtava srpskih koncentracijskih logora i žrtava masovne grobnice na Ovčari, mjestu gdje su 1996. ekshumirani posmrtni ostaci 200 osoba koje su nakon sloma obrane Vukovara pripadnici JNA i srpskih paravojnih postrojba odveli iz vukovarske bolnice i pogubili na Ovčari.