Za opoziv Zdravka Marića sutra će glasati i Marin Škibola, nezavisni saborski zastupnik iz Kluba Promijenimo Hrvatsku. Škibola je potvrdio da će doći sutra u Sabor kada će biti na redu glasanje za opoziv ministra Zdravka Marića. - Hoću, naravno - odgovorio je Škibola za Dnevnik.hr na pitanje hoće li glasati za opoziv ministra Marića. Nakon toga je dodao: 'Sve ćete vidjeti sutra'. Za opoziv će glas dati i Ivan Lovrinović, dok će Ivica Mišić, treći zastupnik kluba 'Promijenimo Hrvatsku' biti protiv smjene Marića. 