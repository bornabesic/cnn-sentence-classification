Šest, sedam zastupnika je raspravljano na način da treba glasati protiv Bože Petrova, i da Most niti može sada biti naš partner za bilo kakvo preslagivanje, čak i da je ono teoretski moguće, a niti smatramo da je on moguć koalicijski partner nakon izbora, jer je to jedna stranka koja nije mogla s Milanovićem, ne može sada s Plenkovićem. Dakle, oni naprosto ne mogu ni sa kime, jer oni su jedini ti koji su ispravni, a svi drugi su lopovi i kriminalci, rekla je za Dnevnik.hr u utorak Milanka Opačić (SDP) i tako odgovorila na pitanje  koliko je zastupnica i zastupnika SDP-a spremno glasati za smjenu Bože Petrova.  - Mi smo imali tri koalicijska partnera s kojima smo četiri godine rješavali probleme. S kim je god Most ušao u koaliciju to nije dugo trajalo, prema tome, ići s takvim ljudima u koaliciju naprosto nije produktivno za SDP - rekla je Opačić.  