Simone Gately (35) iz Halifaxa u Engleskoj našla se na meti optužbi da nije rodila svojih petero djece i to zbog jednog jedinog razloga - zato što je iznimno zgodna. Majke na Instagramu, naime, ne vjeruju da žena može tako izgledati nakon što rodi petero djece i to u samo šest godina.  Naime, 35-godišnjakinja je svoju djecu, Summer (10), Chester (8), Blossom (7), India (6) i Minnie (3) rodila u razdoblju od 2006. do 2012. godine. Simone je osobna trenerica i blogerica te ne može vjerovati s kakvim se optužbama suočava.  Predbacuju joj tako zbog njezine besprijekorne linije i tvrde kako ona nije rodila svoju djecu te da je vjerojatno imala surogat majku jer nije moguće da žena nakon pet trudnoća i poroda tako izgleda.  No, ona je živi dokaz da je ipak moguće.  – Vježbala sam tijekom i nakon trudnoće i iz prve ruke znam kako je teško boriti se s kilogramima tijekom trudnoće. Nakon svakog djeteta izgubila sam sve kilograme koje bi dobila 10 do 12 tjedana nakon poroda i to samo šetnjama i zdravom prehranom – kaže ona.  Iako je mnogi optužuju kako je zapravo imala surogat majku, posvojila ili se čak podvrgnula operaciji trbuha, ona tvrdi kako je njezin izgled samo rezultat napornog rada.  – Žene ne bi trebale osjećati pritisak odmah se vratiti u formu nakon poroda jer je najbitnije prvo se uhodati u majčinstvo. Ja sam kao i svaka druga normalna mama koja radi i vodi svoju djecu na 30 aktivnosti tjedno bez ičije pomoći – kaže ona.  >> Djevojčica se pohvalila pronađenom narukvicom – ali što je to?! >> Trudnica sasvim iskreno o tome kakav je zapravo seks kada je žena u 'blaženom stanju'