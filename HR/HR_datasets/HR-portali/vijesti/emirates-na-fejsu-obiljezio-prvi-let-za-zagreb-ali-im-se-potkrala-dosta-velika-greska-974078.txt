Foto: Facebook IZ MEĐUNARODNE zračne luke u Dubaiju jutros je poletio prvi let Emiratesa prema Zagrebu, a Hrvatska je tako postala 39. europska destinacija ovog zračnog prijevoznika. Let prema Zagrebu aviokompanija je obilježila i na svom službenom Facebook profilu promijenivši naslovnu fotku na kojoj je pisalo: "Zdravo, Hrvatska! Sada svakodnevno letimo za Zagreb." I sve bi to bilo super da na fotki koju su stavili na naslovnicu nije - Split.  Fotka je lajkana više od tisuću puta, a iako su neki u komentarima upozorili da je u pitanju Split, iz kompanije još nisu primijetili grešku.