Foto: Facebook/Sarah Tough DVADESETPETOGODIŠNJA Sarah Tough bila je dovoljno hrabra i odlučila se suočiti s grupom tinejdžera koji su mučili mladunče tuljana. Sarah je toga dana šetala svoga psa po plaži te je uočila taj strašni čin. Približila im se kako bi ih otjerala, a umjesto toga dobila je udarac. Jedan od tinejdžera udario ju je šakom u nos i raskrvario joj septum, a ostatak grupice smijao se i bodrio svog prijatelja. Rekla im je da će pozvati policiju, a nakon što je njezina kujica ugrizla jednog od njih, razbježali su se. Pomoć je došla vrlo brzo i uspjeli su malenom tuljanu spasiti život.