Šokantan, ali ne i neočekivan epilog uslijedio je nakon što je Ivanka Dujmić iz Vinkovaca za emisiju Provjereno progovorila o strahotama koje proživljava na poslu. Ivanki, koja je inače trgovkinja u poznatom slavonskom trgovačkim lancu Boso, danas je uručen otkaz zbog, kako se navodi, zatvaranja poslovnice Lapovci 4 i negativnog poslovanja firme, piše Dnevnik.hr. Otkaz je stigao nakon što je Ivanka otvoreno progovorila o strahotama koje doživljava na radnom mjestu.  Priznala je da ih direktor kažnjava po 200 do 300 kuna za sve i svašta, a robnu marku tvrtke ne mogu vraćati na skladište ako je ne prodaju ili joj istekne rok, pa su je prisiljeni kupovati. Osim toga, svaki mjesec moraju potrošiti određeni iznos u trgovini, i to onaj koji je direktor odredio. Osim šokantnih ispovijesti radnika, informacije o mobingu potvrđuju i brojni dokumenti koji su procurili u javnost. Ipak, mnogi zaposlenici o svemu što doživljavaju na radnom mjestu još uvijek šute od straha da ne ugroze svoju egzistenciju. >>Mobbing cvate u krizi: Lani u Hrvatskoj pet presuda 