Zatvorenik L. L. koji je do neki dan izdržavao kaznu u Kaznionici u Valturi uhićen je za vrijeme slobodnih vikenda jer je ponovo počinio kazneno djelo te je odveden u osječki zatvor na izdržavanje kazne, priopćili su iz Uprave za zatvorski sustav. Njegov "kolega“ iz kaznionice u Valturi M. D. je pak u petak zbog lošeg zdravstvenog stanja u ranim jutarnjim satima prebačen u Opću bolnicu Pula na odjel nefrologije, da bi je već poslijepodne, oko 16.30 sati, samoinicijativno napustio. Nije stigao daleko, pronašli su ga u blizini bolnice, a medicinari Hitne pomoći vratili su ga u bolnički krevet, odnosno na preglede.