Frances Halbeck (12) suspendirana je iz škole zbog igračaka koje je prodavala. Ravnatelj luteranske škole Trinity iz Wisconsina suspendirao ju je jer je mislio kako su vrećice punjene vodom koje je prodavala zapravo igračke za seks. Djevojčica je samo htjela zaraditi kako bi novac dala u humanitarne svrhe pa je prodavala vodene zmije, no u njezinoj školi igračke su zamijenili s onima za seks. Zabranjeno joj je pohađati nastavu tri dana kada je školska administracija saznala što prodaje. Djevojčica je dobila dopuštenje od razrednice da prodaje vodene zmije, no njezin je ravnatelj mislio kako je riječ o nečemu sasvim drugom. Djevojčica je objasnila kako je jednu igračku naplaćivala 1 dolar, a prihod je išao autističnoj djeci. – One vas jednostavno smiruju kada ih držite. Kada ih pritisnete, hladne su i katkada ih je teško držati – kaže 12-godišnjakinja. No, njezin ravnatelj pozvao ju je na razgovor i suspendirao. – Bilo je jako glasno u njegovom uredu i ljudi su sve mogli čuti. Svi su buljili u mene kada sam izišla – rekla je. >> Suspendirali dječake jer su se olovkama igrali pucnjave