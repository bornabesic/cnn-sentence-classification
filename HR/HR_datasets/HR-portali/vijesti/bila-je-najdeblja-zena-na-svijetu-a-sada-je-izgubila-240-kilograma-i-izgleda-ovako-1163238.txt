Egipćanka Eman Ahmed (36) sa svojih 500 kilograma bila je najteža žena na svijetu. Kranom su je morali iznijeti iz njezina stana kojem su rušili zidove kako bi je prevezli u bolnicu u Indiji, gdje se doslovno prepolovila. Nešto manje od dva mjeseca nakon što je stigla u bolnicu u Mumbaiju, 36-godišnjakinja izgubila je čak 240 kilograma i napokon može sjediti, što je do prije nekoliko tjedana bilo nemoguće. Liječnici su otkrili kako Eman pati od rijetkog genetskog poremećaja zbog kojega je stalno gladna. – Inače se mršavljenje ne događa tako brzo, no za njezin gubitak kilograma zaslužna je stroga dijeta na kojoj je bila nakon operacije – rekao je liječnik Dr. Kamlesh Bohra. On i njegov tim Eman su uklonili čak tri četvrtine želuca zbog čega se sad puno brže osjeća sitom. Prije operacije, Egipćanka je imala moždani udar i nekoliko napadaja, zbog čega joj je paralizirana desna strana tijela. Liječnici kažu kako mora još dosta smršavjeti kako bi joj mogli napraviti CT mozga jer trenutačno zbog svoje težine ne stane u uređaj. Inače, Eman je odmah po rođenju dijagnosticirana elefantijaza, parazitarna bolest zbog koje se deblja. Već s 11 godina bila je toliko teška da se više nije mogla kretati pa je 25 godina provela prikovana za krevet.   >> Najdeblja žena na svijetu u pet dana izgubila 30 kilograma >> Imao je 180 kilograma i izgledao ovako, a sada svojom pojavom sve obara s nogu 