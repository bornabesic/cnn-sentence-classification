Preminuli su napadač i žrtva iz jučerašnjeg napada u švicarskom vlaku, prenosi BBC. Policija je rekla da još uvijek nema indikacija da je riječ o politički ili teroristički motiviranom napadu. 34-godišnja žena koju je napadač ozlijedio nožem preminula je u bolnici. Danas je preminuo i napadač, 27-godišnji Švicarac koji je zapalio vlak i ubadao putnike, pri čemu je ozlijeđeno još petero ljudi. Dvoje od njih, uključujući i šestogodišnje dijete, u teškom su stanju. >> Napad u Švicarskoj: Naoružani muškarac ozlijedio šest osoba