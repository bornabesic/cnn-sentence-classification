Njemački demokršćanski ministar unutarnjih poslova Thomas de Maizière predstavio je 10 teza o tome što su temelji Njemačke i koje bi vrijednosti trebali poštovati svi koji dolaze u najmoćniju državu Europske unije ako se žele integrirati u njemačko društvo. 1. Tipično ponašanje “Pružamo ruku kad se pozdravljamo. Mi smo otvoreno društvo koje pokazuje svoje lice. Mi nismo burka”, kaže Thomas de Maizière. 2. Odgoj i obrazovanje “Obrazovanje i odgoj doživljavamo kao vrijednost, a ne samo kao instrument za uspjeh.” 3. Svijest o djelovanju “Djelovanje i kvaliteta dovode do blagostanja. Svijest o djelovanju učinila je našu zemlju jakom”. 4. Povijesna ostavština “Njemačka povijest sa svim svojim usponima i padovima pripada temeljima njemačke kulture i određuje suvremenu Njemačku”, kaže ministar De Maizière. 5. Njemačka kultura “Bach i Goethe bili su Nijemci, a pripadaju cijelom svijetu”, piše ministar te dodaje: “Samorazumljivo je da svira glazba na političkom skupu ili školskoj proslavi”. 6. Religija “Naša domovina određena je kršćanstvom. Osnova za međureligijski mir jest to da je vladavina prava iznad religijskih pravila.” 7. Civilna kultura “Naše društvo temelji se na konsenzusu. Većinski princip pripada zaštiti manjina.” 8. Domoljublje “Pravi domoljub voli svoju zemlju, a ne mrzi druge. I mi Nijemci to možemo”, piše De Maizière. 9. Dio Zapada “Njemačka je određena zapadnim vrijednostima.” 10. Kolektivna memorija “Nijemci imaju zajedničku kolektivnu memoriju”, zaključuje ministar Thomas de Maizière.          