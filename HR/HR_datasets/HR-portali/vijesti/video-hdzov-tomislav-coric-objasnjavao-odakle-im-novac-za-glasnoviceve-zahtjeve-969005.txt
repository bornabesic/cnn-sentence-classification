Foto, Video: Index TOMISLAV Ćorić upravo je počeo konferenciju. On je rekao kako je ugovor o povratku duga pripadnicima HVO-a donesen još ranije. "HZMO je još u travnju objavio da će se u svibnju dio sredstava u vrijednosti od 80 milijuna kuna isplatiti pripadnicima HVO-a", rekao je Ćorić. "Bilo kakva insinucija o Plenkoviću i ministrima je neosnovana", kaže Ćorić. "Ja za ideju da se izjednače mirovine pripadnika HV-a i HVO-a nisam čuo", rekao je Ćorić. Dodao je da su sve mirovine za pripadnike HVO-a i članove njihovih obitelji.   "Pitanje vještačenja invaliditeta je pitanje koje treba postaviti prema institucijama koje to rade", rekao je Ćorić. "Prosječan iznos mirovine koja se već isplaćuje, ako se ne varam jer ne znam točno, za ovih 6815 je oko 2800 kuna. On se kontinuirano isplaćuje već godinama. Ovi iznosi o kojima govorimo, odnosno isplate koje će se isplatiti, jesu iznosi za 2007. i naredne godine, a koji su se akumulirali jer zahtjevi nisu bili rješavani", završio je presicu Ćorić.