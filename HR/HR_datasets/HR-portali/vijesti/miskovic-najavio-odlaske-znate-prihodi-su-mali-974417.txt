Foto: Luka Stanzl/Pixsell ONO što najviše zanima navijače Rijeke je igrački kadar s kojim će momčad Matjaža Keka ući u sljedeću sezoni i kvalifikacije Lige prvaka. "Ima zainteresiranih za naše igrače", otkrio je predsjednik Rijeke Damir Mišković i najavio odlaske s Rujevice. "Definitivno je to dobra stvar za Rijeku. Jedino tako možemo funkcionirati. Znate, prihodi su jako mali, od sponzora i televizije ne dobijemo toliko novca, ali tako je to u hrvatskom nogometu. Klub od transfera ide naprijed i od toga živimo. Nadam se da će biti dobre prodaje jer jedino tako možemo napuniti naš budžet", priznao je Mišković u razgovoru za HRT. Budućnost Rijeke? "Moramo napraviti petogodišnji plan, imam ga u svojoj glavi. Mislim da će Rijeka biti stabilna, nećemo divljati bez obzira uđemo li u Ligu prvaka ili Europsku ligu. Ako bude više novca, uložit ćemo u infrastrukturu, ali nećemo povećavati budžet osnovni igrački budžet jer nemamo siguran dotok novaca tako da je bolje investirati u infrastrukturu."