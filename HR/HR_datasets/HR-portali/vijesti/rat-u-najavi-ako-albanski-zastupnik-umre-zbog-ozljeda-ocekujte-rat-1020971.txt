I dok jedni upućuju poruke želja za brzim oporavkom, drugi su na društvenim mrežama zaprijetili državnim udarom ako albanski zastupnik slučajno premine zbog ozljeda Lider Alijanse za Albance Zijadin Sela najteže je povrijeđen kada su prosvjednici kasno u četvrtak upali u zgradu makedonskog parlamenta nakon što su socijaldemokrati i albanske stranke glasali za izbor Talata Xaferija, etničkog Albanca iz Demokratske unije Albanaca, za novog predsjednika Sobranja, piše Aljazeera Balkans. Makedonski mediji pišu da je razjarena gomila u napadu koristila stolce i tvrde predmete, a na fotografijama koje kruže društvenim mrežama vidi se Sela kako leži na podu Sobranja krvave glave. Pojavile su se informacije da se Sela bori za život, no kasnije je stigla vijest da je teže povrijeđen, ali izvan životne opasnosti. I dok jedni upućuju poruke želja za brzim oporavkom, drugi su na društvenim mrežama zaprijetili državnim udarom ako albanski zastupnik slučajno premine zbog ozljeda. “Očekujemo građanski rat ukoliko Sela umre”, objavio je jedan korisnik Twittera na albanskom, a među komentarima stoji i da su u vrijeme napada na Selu “makedonski fašisti uzvikivali ‘prokleti Albanci”, piše Aljazeera Balkans. 