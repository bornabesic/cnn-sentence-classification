Foto: Twitter PADDY MACKESSY, 11-godišnji navijač Liverpoola, s majkom je otišao na utakmicu svog kluba protiv Middlesbrougha. Radovao se jer je Liverpool pobjedom 3:0 izborio Ligu prvaka, a onda je uslijedilo još veće iznenađenje. Paddy i njegova majka posjetili su Liverpoolovu trgovinu sa sportskom opremom kako bi dječak pogledao kakve se sve kopačke nude. A dok je razgledao, iza njega se pojavio nogometaš Georginio Wijnaldum. "Sviđaju li ti se te kopačke koje gledaš? Zašto ih ne kupiš? Koji broj nosiš?", upitao je Liverpoolov veznjak dječaka i ubrzo dobio odgovor da su mu preskupe.  Kada su Paddy i majka izašli iz trgovine, trgovac je potrčao za njima i zamolio ih da se vrate jer je Wijnaldum kupio kopačke od 300 funti dječaku s kojim se i slikao. Potez koji je osvojio sve u Velikoj Britaniji...