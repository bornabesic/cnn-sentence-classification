Većina kontinentalnih Slovenaca dočekat će Novu godinu u toplini svojih domova ili uz prigodne koncerte i kuhano vino na gradskim trgovima, no neki će dolazak 2017. proslaviti skokovima u ne baš toplo Jadransko more. Na središnjoj plaži u Portorožu u nedjelju u 14 sati održat će se 13. put tradicionalno prvo kupanje u godini, a pod  nazivom "Novogodišnji skok u more" organizira ga udruga "Slovenc" iz Ljubljane, u suradnji s Lions klubom i lokalnom turističkom zajednicom. Želja za jačanjem imuniteta Tradicija u Sloveniji datira iz 2005., prema uzoru na slične običaje zimskog kupanja u hladnoj vodi jezera i mora na samu Novu godinu koji se održavaju u nekim europskim državama, posebno na sjeveru. Uz zabavu i veselo druženje prisutno na takvim manifestacijama, motiv zimskih kupača navodno je i želja za jačanjem tjelesnog imuniteta. Lani je s portoroškog mola u Piranski zaljev skočilo 445 hrabrih ljudi, a među njima je bilo dosta gostiju iz susjednih zemalja i turista. Najmlađemu je bilo sedam godina, a najstarijemu 86. Organizatori se boje da će sudionika i kupača ove godine možda biti manje jer je temperatura mora znatno hladnija nego lani. > > Kupanje usred listopada uobičajena je pojava u Nacionalnom parku Krka