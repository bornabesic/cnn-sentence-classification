Stotine ljudi nazočilo je jučerašnjem pogrebu nepoznate djevojčice, čije je tijelo pronađeno napušteno u Oxfordu u Engleskoj. Beba je pronađena u veljači, a policija unatoč višemjesečnim naporima nije uspjela pronaći obitelj. Djevojčicu su nazvali Raihana, što u prijevodu znači rajski cvijet. Kako nije otkrivena obitelj bebe, građani su pozvani da dođu na otvoreni pogreb i odaju joj počast. Pozivu su se odazvale stotine ljudi, piše BBC. – Ovo jadno dijete rođeno je samo i ostavljeno je samo – rekla je jedna žena koja je doputovala iz Londona. Inspektor Jim Holmes rekao je da se plašio kako nitko neće doći na pogreb, ali su na kraju doputovali ljudi iz cijele zemlje. – Preplavljeni smo odgovorima. Ovo je dirnulo u srce ovu zajednicu i cijelu zemlju – rekao je Holmes, dodajući da će policija nastaviti potragu za bebinom majkom. >> Kineska obitelj otrovala se ugljičnim monoksidom, beba umrla >> Otac mu je ubrizgao HIV-om zaraženu krv kad je bio beba, a danas je zdrav kao dren