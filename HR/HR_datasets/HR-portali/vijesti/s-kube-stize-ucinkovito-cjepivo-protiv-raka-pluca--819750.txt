Ilustracija: NIH/Flickr   NORMALIZACIJA odnosa između Kube i Sjedinjenih Država predstavlja dobru vijest u borbi protiv raka pluća, javlja Wired.   Kuba je razvila Cimavax, učinkovito cjepivo protiv zloćudne bolesti koje će napokon bez restrikcija moći poručiti američki i svjetski znanstvenici.   Cimavax se pokazao izrazito uspješnim u zaustavljanju rasta tumora, postoji već 25 godina, a na Kubi se besplatno primjenjuje od 2011. godine.    Izvršna direktorica Instituta Roswell Park Candace Johnson kaže da se nada kako će klinička ispitivanja u Sjedinjenim Državama započeti tijekom godine i u razgovoru za Wired ističe da je biotehnološka industrija Kube izrazito uspješna usprkos, ili možda zahvaljujući dugogodišnjem embargu.   "Oni su morali postići više s manje (resursa), zbog toga su morali biti inovativni u pristupu problemima. Njihova zajednica za imunologiju postoji već 40 godina," rekla je Johnson.  Američki istraživači nisu uzbuđeni samo zbog potencijala Cimavaxa, već i zbog drugih tretmana za rak koje su razvili kubanski stručnjaci, piše Wired.