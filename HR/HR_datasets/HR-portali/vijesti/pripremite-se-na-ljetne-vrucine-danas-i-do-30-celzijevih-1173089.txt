Pretežno sunčano, vrlo toplo, u unutrašnjosti ponegdje i vruće, prognozira za utorak Državni hidrometeorološki zavod (DHMZ). Uz umjeren razvoj oblaka u najzapadnijim kopnenim krajevima mala je mogućnost poslijepodnevnih lokalnih pljuskova i grmljavine. Vjetar uglavnom slab, na Jadranu do umjeren jugoistočni i jugozapadni. Najviša dnevna temperatura zraka uglavnom između 25 i 30 Celzijevih stupnjeva.