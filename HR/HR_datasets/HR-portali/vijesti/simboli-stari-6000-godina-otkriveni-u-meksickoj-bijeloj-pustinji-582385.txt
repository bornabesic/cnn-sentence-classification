Jedna od najvećih pretpovijesnih 'zbirki' umjetničkih djela urezanih u kamenje otkrivena je u Meksiku, u Bijeloj pustinji Coahuila. Arheolozi vjeruju da se radi o umjetničkim djelima nomadskih plemena koja su nastanjivala to područje prije nekih 6.000 godina, javlja Reuters. Radi se o otprilike 8.000 slikarija koje prikazuju koncentrične krugove i linije ucrtanih u 500-tinjak stijena i kamenja. Znanstvenici vjeruju da djela na razne načine prikazuju kampove tih lovaca i sakupljača, ali da predstavljaju i jezik simbola klanova koji su se u to vrijeme kretali tim prostorima. Arheolozi vjeruju da će im otkriće ovih prikaza životinja i lovačkih te sakupljačkih navika drevnih stanovnika tog područja pružiti novi i bolji uvid u životni stil tih zajednica i otkriti način kojim su se služili da bi odijelili područje i utvrđivali granice plemenskih posjeda. Prema slikarijama na stijenama, znanstvenci su zaključili da je njihovim autorima posebno važna životinja bio bjelorepi jelen, koji je bio i dio rituala povezanih s lovom. >>Arheolozi na čelu sa Slovencem pronašli drevni grad Maja! 