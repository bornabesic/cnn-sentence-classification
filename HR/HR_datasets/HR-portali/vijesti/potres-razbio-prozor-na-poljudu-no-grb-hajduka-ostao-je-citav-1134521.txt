Jak potres magnitude 4,6 po Richteru s epicentrom u podmorju kod Splita zatresao je u petak nešto prije 14 sati splitsko područje, a osim u Splitu osjetio se i u Sinju, Omišu te na otoku Braču i Omišu. Seizmološka služba RH priopćila je kako je potres zabilježen u 13.56 sati s epicentrom u podmorju kod Splita. Magnituda potresa iznosila je 4,6 prema Richteru, a intenzitet u epicentru VI stupnja Mercalli-Cancani-Siebergove ljestvice. Prema dostupnim informacijama, potres se osjetio na području središnje Dalmacije. Doznaje se kako je epicentar potresa bio kod Slatina na otoku Čiovu. Prema fotografijama koje kruže društvenim mrežama, u Splitu je došlo do pucanja ceste, a padale su i stvari s polica u stanovima i dućanima. Potres je napravio i štetu na Poljudu gdje je stradao prozor. Zanimljivo je da je do razbijenog prozora drugi prozor na kojem se nalazi grb Hajduka. Taj prozor nije razbijen. – Hajdukov grb ni potres ne može uništiti – napisao je jedan od korisnika na Facebook stranici Hajdučke vijesti gdje je objavljena fotografija. >> Snažan potres pogodio područje kod Splita, prestrašeni ljudi bježali iz zgrada: 'Nikad nisam osjetio potres kao ovaj' 