Preliminarna analiza o vinjetama, koju je ministar pomorstva, prometa i infrastrukture Oleg Butković naručio prošli tjedan, govori u prilog uvođenju tog sustava naplate cestarina na hrvatskim autocestama, doznaje Večernji list. Ipak, do konačne odluke hoće li se vinjete u Hrvatskoj uvesti ili ne trebat će pričekati još neko vrijeme, dok se ne izradi detaljna studija o tom sustavu naplate cestarine. Pritom će se prvenstveno voditi računa o tome kako bi vinjete utjecale na prihod eod cestarine, koji ne bi smjeli biti manji nego što su sad. Bude li se Vlada RH na kraju odlučila za uvođenje vinjeta, to ipak ne bi značilo da će se naplatne kućice maknuti s autocesta jer bi i u Hrvatskoj vjerojatno bio uveden slovenski i austrijski model prema kojem se vinjetama naplaćuje cestarina samo za osobna vozila, dok za kamione vrijedi naplata po prijeđenom kilometru, kao što je to sad slučaj sa svim vozilima u Hrvatskoj. Vinjete bi se na autoceste kojima upravljaju Hrvatske autoceste i Autocesta Rijeka – Zagreb mogle uvesti odmah kad se donese odluka o tome, dok je vrlo neizvjesno hoće li na promjenu sustava naplate cestarine pristati koncesionari na Istarskom ipsilonu i autocesti Zagreb – Macelj, francuski Bouygues i austrijski Strabag.  >>Oleg Butković naručio analizu o 'naljepnicama'. Godišnja vinjeta 150 eura? >>Oleg Butković otkrio koji će mu biti prvi potezi u 'ministarstvu neba i zemlje'