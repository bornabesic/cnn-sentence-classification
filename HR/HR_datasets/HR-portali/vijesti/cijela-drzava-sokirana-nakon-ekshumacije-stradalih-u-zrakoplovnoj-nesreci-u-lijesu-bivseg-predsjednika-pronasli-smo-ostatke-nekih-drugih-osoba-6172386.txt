Poljske vlasti ponovno su pokrenule istragu o padu zrakoplova u Smolensku 2010. godine u kojem je poginuo bivši predsjednik Lech Kaczynski i još 95 osoba.Poljsko tužiteljstvo objavilo je da je otvoreno 12 lijesova, a nakon provedenih testova, gotovo svi su ostali u šoku. Naime, dijelovi tijela poginulih su potpuno razbacani, tako da su u lijesu poginulog predsjednika Kaczynskog pronašli ostatke još dvije osobe. Ali, to nije bilo sve. General Marek Pasionek kaže da su tijela u dva lijesa bila zamijenjena, te da su u čak devet lijesova pronađeni razbacani ostaci više osoba.Najveći horor su ipak doživjeli kada su otvorili lijes episkopa Mirona Chodakowskog. Gornji dio tijela bio je zaista njegov, ali donji je pripadao pokojnom generalu Tadeuszu Ploskom. U lijesu generala Bronislawa Kwiatkowskog pronađeno je 14 dijelova tijela sedam različitih osoba, a u jednom grobu zajedno su pokopani katolički i pravoslavni svećenik.Ovakvo otkriće potpuno je razbjesnilo vlasti u Poljskoj, državi koja je ionako duboko podijeljena oko uzroka nesreće u Rusiji. I dok umjerenija struja tvrdi da je avion pao zbog greške pilota, ona konzervativnija, koja je uostalom na vlasti danas, pokrenula je potpuno novu istragu da se utvrdi što se dogodilo. Šef vladajuće stranke Jaroslaw Kaczynski, inače brat blizanac poginulog predsjednika, preuzeo je kontrolu nad istragom navodeći da prijašnja istraga nije vođena kako spada.Prst krivnje uperen je prema Rusima koji su, kako navode u Poljskoj, aljkavo odradili posao, bez poštovanja elementarnog dostojanstva prema poginulim osobama.- Posao je urađen, najblaže rečeno, aljkavo. Rusi nisu pokazali ni minimum poštovanja, štoviše, njihov pristup prema poginulim osobama bio je grozan - rekla je Magdalena Merta, udovica Tomasza Merte, bivšeg ministra kultura koji je stradao u Smolensku.Iz Rusije su odbili komentirati optužbe iz Varšave.