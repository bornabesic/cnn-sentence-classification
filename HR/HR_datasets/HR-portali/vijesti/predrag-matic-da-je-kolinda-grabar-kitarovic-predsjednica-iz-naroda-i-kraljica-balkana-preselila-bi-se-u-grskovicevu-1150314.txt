SDP-ov Predrag Matić nije iznenađen viješću da se predsjednica RH Kolinda Grabar-Kitarović ipak ne može preseliti s Pantovčaka jer nema drugog odgovarajućeg prostora za to. - Kada je prije dvije godine gospođa s tisuću glasova prednosti pobijedila na predsjedničkim izborima, najmanje tih tisuću je glasalo za nju upravo zato što je rekla da će se preseliti s Pantovčaka. Ako uzmete vaše zapise u arhivama, vidjet ćete da sam ja prvi dan rekao da nema šanse da ona ode s Pantovčaka, a kad ste vidjeli tamo da je okrenula stol i okrečila jednu prostoriju, znate da je, što bi mi u narodu rekli, ne bi ni vilama više mogli otjerati s Pantovčaka. Dakle, žao mi je što će sad ostati izolirana gore, da je to predsjednica iz naroda i kraljica Balkana, preselila bi se u Grškovićevu, po mome je to sasvim dovoljno za ured jedne skromne žene, predsjednice jedne države koja je skromna i kojoj više odgovara da bude u Grškovićevoj nego na Pantovčaku – ironičan je Predrag Matić. Drži kako je i povjerenstvo koje je osnovano kako bi utvrdilo je li selidba moguća bilo samo opravdanje. - Jasno je od prvog dana da se neće preseliti, vjerojatno su postojali naivci koji su vjerovali da hoće. Jer poznata je ona stara - Kada nešto ne želiš riješiti, osnuj Povjerenstvo – zaključio je Matić.  >> Stručnjaci negativno o preseljenju u Visoku ulicu: Kolinda Grabar-Kitarović ostaje na Pantovčaku! >> Ured predsjednika: Kolinda Grabar-Kitarović ne može u Visoku 