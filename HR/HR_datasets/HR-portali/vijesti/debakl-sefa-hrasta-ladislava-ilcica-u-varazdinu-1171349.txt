Predsjednik Hrasta Ladislav Ilčić osvojio je samo 571 glas ili 2,90 posto na izborima za gradonačelnika Varaždina, a lista Hrasta - Pokreta za uspješnu Hrvatsku dobila je tek nešto više od toga, 3,31 posto. Ilčić je kandidaturu najavio u ožujku, kad je davao ostavku na mjesto savjetnika potpredsjednika Vlade i ministra vanjskih i europskih poslova Davora Ive Stiera. Usput je prozvao HDZ-ova kandidata Damira Habijana zbog "nekršćanskog" načina života. Potop je doživio i Živi zid sa svojim kandidatom Rajkom Dondurom koji je dobio samo 2,18 posto glasova.