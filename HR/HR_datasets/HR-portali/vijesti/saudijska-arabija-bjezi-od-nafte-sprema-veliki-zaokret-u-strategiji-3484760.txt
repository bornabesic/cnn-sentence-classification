Petnaestogodišnji plan uključuje privatizaciju državne imovine, diverzifikaciju, povećanje poreza i stvaranje fonda vrijednog 2 bilijuna dolara. Saudijska Arabija je odobrila vrlo ambiciozan plan za restrukturiranje gospodarstva koje je trenutno ovisno o nafti. Najznačajnija privatizacija bi trebali biti ona državne kompanije Aramco, a njegov IPO bi trebao biti najveći na svijetu. Kralj Salman bin Abdulaziz najavio je u ponedjeljak na televiziji u kratkom obraćanju javnosti  podršku svog kabineta za plan Saudi Vision 2030. Kralj je pozvao i na zajednički rad kako bi se rezultati vidjeli što prije, a burza u Ryadu bilježi snažan rast. Salman je na tron došao početkom prošle godine, a njegov dosadašnji mandat je obilježen prijeporima s Iranom, prijetnjama Islamske države, ratom u Siriji i Jemenu te slabljenju veza s dugogodišnjim partnerom SAD-om. Njegov sin Mohammed bin Salman objavio je detalje plana, a najvažnija stavka je svakako fond vrijedan 2 bilijuna dolara koji tek treba stvoriti. National Transformation Programme je program strateških ekonomskih reformi koje treba provesti u državi. Potvrdio je da će prodati najviše 5% naftne tvrtke Aramco preko IPO-a. Procjenjuje se da je Aramco najvrijednija kompanija na svijetu. Za televiziju al-Arabiya je rekao da je nafta bila opasna ovisnost te da ta Saudijska Arabija može živjeti bez nafte 2020. godine. Kralj i njegov sin žele od Saudijske Arabije stvoriti najveće gospodarstvo svijeta koje će se oslanjati na investicije, a ne na energiju odnosno naftu. Fond će uključivati trenutnu imovinu vrijednu 600 milijardi dolara, državne nekretnine te zaradu koju će ostvariti prodajom malog dijela Aramco-a. Osnovati će se i kompanija koja će biti zadužena za vojne poslove. O ekonomskim reformama se već neko vrijeme govori, no kako je Saudijska Arabija prošle godine zabilježila deficit od gotovo 100 milijardi dolara, vremena je sve manje. Ranije ovog mjeseca SA je uzela kredit od 10 milijardi dolara prvi put nakon 1991. godine. Nova ekonomska strategija rezultat je rada nekoliko konzultantskih tvrtki koje su ove godine u ime naknada dobile 1.25 milijardi dolara. Bin Salman je najavio da će reforme eliminirati probleme nezaposlenosti i stambenog pitanja, a da će pomoć dobiti oni kojima je ona zaista potrebna. Prošlog tjedna, ministar za vodu i struju je smijenjen zbog najava kako će povećati cijenu energenata što je izazvalo lavinu kritika s obzirom da su Saudijci navikli na jeftin benzin, vodu i energente. Više od polovice stanovništva je mlađe od 25 godina pa je kreiranje novih poslova jedan od ključnih ali i jedan od najtežih zadataka. Novi sustav za dobivanje zelene karte je najavljen u roku 5 godina.  Taj sistem će dozvoliti stranim Arapima i Muslimanima da žive i rade u SA na duže vrijeme.  John Sfakianakis , direktor ekonomije u Gulf Research Centre u Rijadu, za The Guardian je rekao da građani podupiru plan princa Mohammeda bin Salmana koji ima tek 30 godina. Izjavio je i da je sada pravo vrijeme za velike ekonomske promjene koje se nisu dogodile od 1932. godine. Ovakvu dinamiku i posvećenost, kakvu ima princ i njegov tim, nije vidio dugo vremena, a za ekonomiju je nužno da se sada reformira. Ipak, nije poznato hoće li reforme dovesti i do društvenih promjena koje suvremeni svijet nalaže. Na primjer dozvola ženama da voze automobile ili stajanje na kraj uskraćivanju ljudskih prava što privlači puno više pažnje u inozemstvu nego u samom kraljevstvu. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!