Foto: Obiteljske fotografije, Video. Index SINOĆ je u Zagrebu ubijena 18-godišnja Kristina Krupljan. Osumnjičeni za ubojstvo je njen bivši dečko, 19-godišnji David Komšić. On ju je u njenom automobilu na parkiralištu ispred zgrade u kojoj živi izbo nožem. Umrla je na mjestu. > Osumnjičeni za ubojstvo Kristine sin je poznatog ugostitelja, prošle godine pregazio je oca osmero djece > UBOJSTVO U ZAGREBU U autu na parkingu ubijena 18-godišnja Kristina, uhićen bivši dečko  > VIDEO Majka ubijene Kristine optužuje njenog bivšeg dečka: Misli da može sve jer mu tata ima novca > Otac ubijene: Njen bivši se na policiji svima smijao u facu i govorio da mu nitko ništa ne može USKORO DONOSIMO VIŠE INFORMACIJA Kako doznaje Index, osumnjičeni za ubojstvo 18-godišnje Kristine, od 2015. godine imao je zabranu prilaska!   Njezina majka za Index kaže kako ju je cijelo vrijeme napadao i prijetio joj, a policija nije ništa poduzimala. "Prvi put ju je istukao kod crkve, drugi put joj je uzeo mobitel, treći put joj je razbio auto. I četvrti put ju je ubio", rekla nam je. Kristinu je David 27. studenoga 2016. godine, doznajemo, fizički napao. Prema dokumentaciji koju posjedujemo, nju je dok je vozila automobil, put prepriječio drugi automobil. "Poznata osoba je tada razbila vozačevo staklo te je uz pomoć još jedne osobe fizički napala", stoji u dokumentaciji koji smo pročitali. Majka je Indexovoj novinarki pokazala sudsko rješenje kojim se Davidu Komšiću zabranjuje prilazak Kristini. Rješenje datira od svibnja 2015. godine!   U njemu stoji i da će tada maloljetni David završiti u zatvoru ako se ne bude pridržavao mjera opreza. Prema rješenju on je imao zabranu posjećivanja Kristininog prebivališta i boravišta, zabranu približavanja i uspostavljanja izravne ili neizravne veze, nije joj se smio približiti na razdaljinu bližu od 300 metara te je kontaktirati .