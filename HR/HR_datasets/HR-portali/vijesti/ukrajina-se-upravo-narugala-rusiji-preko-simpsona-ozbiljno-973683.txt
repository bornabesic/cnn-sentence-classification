Foto: Twitter UKRAJINA se narugala Rusiji na društvenim mrežama, koristeći Simpsone. Ne, nije šala i nije parodija, već stvarni događaj. Dvije zemlje su se prepirale putem svojih službenih Twitter profila oko porijekla Ane Jaroslavne, povijesne ličnosti iz 11. stoljeća koja je rođena na području oko Kijeva i kasnije postala francuska kraljica.  Nju je Putin nedavno, kada se sastao s francuskim predsjednikom Macronom, "pripisao" Rusiji, što je Ukrajina odlučila razriješiti putem Twittera.  Rusija im je na to odgovorila da su oni "ponosni na zajedničku prošlost" te da bi ih "povijesno nasljeđe trebalo spajati, a ne razdvajati". Na to su od Ukrajine dobili scenu iz Simpsona uz opis: "Vi se zaista ne mijenjate, zar ne?"