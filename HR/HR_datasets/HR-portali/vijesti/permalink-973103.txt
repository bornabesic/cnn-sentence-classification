Screenshot: Facebook NAKON što je na Indexu objavljen članak pod naslovom "Pogledajte objavu trogirskog HDZ-ovca, najavljuje kidanje glava", stiglo je reagiranje Stjepana Lučina, koje objavljujemo u cijelosti u skladu sa Zakonom o medijima. "Vezano za predmetnu, nedavnu objavu, koja je dobila neočekivan publicitet, želim dati pojašnjenje.  Dakle, fotografija sa integriranim tekstom je samo prenesena sa FB grupe Hrvatska Politička Desnica, a komentar koji je dodan jest figurativan i metaforički, a uz to ima i  emoticone na kraju, što govori o tonu istog. Ukoliko je nekoga ovakva objava povrijedila, ovim se zelim ispričati, a istodobno i ponoviti da rečena objava nema nikakve veze sa stvarnim životom, stavovima koje zastupam ili političkom opcijom kojoj pripadam, ali činjenica jest da se dogodila, u nezgodnom vremenu, te da je stavljena u negativan kontekst.  Poštujem sve osobe različite političke orjentacije. Poštujem sve građane Trogira, i u ovom trenutku želim sve najbolje za rodni grad.  Nemam ništa protiv članova SDP-a i njihove koalicije. Želim da svi građani Trogira daju svoj doprinos boljitku ovog grada".