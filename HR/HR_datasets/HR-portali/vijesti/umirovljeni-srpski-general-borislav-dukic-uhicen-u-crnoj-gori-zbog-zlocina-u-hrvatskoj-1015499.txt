Crnogorska policija jučer je na temelju hrvatske tjeralice privela državljanina Srbije B. Đ. (66), traženog zbog zločina protiv čovječnosti. Al Jazeera Balkans piše da je riječ o umirovljenom srpskom generalu Borislavu Đukiću. Za njim je zagrebački Interpol raspisao međunarodnu tjeralicu radi osiguranja njegova prisustva u kaznenom postupku zbog zločina protiv čovječnosti počinjenog u Hrvatskoj u razdoblju od kolovoza 1991. do kraja 1993. godine. Đukić je priveden sucu za istragu Višeg suda u Podgorici koji mu je nakon saslušanja odredio ekstradicijski pritvor, priopćio je danas crnogorski MUP. Al Jazeera Balkans navodi da je Đukić kao zapovjednik 21. brigade 9. kninskog korpusa JNA, tada u činu pukovnika, optužen za rušenje brane na Peruči. >> 'To što Šešelj poziva na naš linč ništa je prema zločinima koje je počinio u Hrvatskoj' >> Kapetana Dragana branit će Darko Stanić