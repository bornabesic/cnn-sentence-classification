Dok se u Crikvenici odvija SDP-ova stranačka klauzura, u Golubinjaku u Gorskom kotaru okupilo se stotinjak suradnika Zlatka Komadine, kojima je on zahvalio što su s njim sudjelovali u unutarstranačkoj kampanji za predsjednika i stranačka tijela. Okupljene, među kojima su, kako izvještava Novi list, bili i Davor Bernardić i Tonino Picula, ali i Aleksandra Kolarić i brojni drugi koji su sudjelovali u kampanji, šokirala je vijest o odluci stranačkog vrha da raspusti splitski ogranak SDP-a te su se počeli razmatrati mogući potezi. Jedan je mogući scenarij, prema pisanju Novog lista, osnivanje frakcije unutar SDP-a, drugi izlazak iz stranke i osnivanje novog SDP-a, a treći je totalna pasivizacija i totalni poraz oponentske struje.