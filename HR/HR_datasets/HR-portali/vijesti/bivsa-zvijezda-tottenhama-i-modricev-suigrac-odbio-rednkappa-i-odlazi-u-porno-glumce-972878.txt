Foto: Guliver Image/Getty Images PRIJE deset godina bio je velika zvijezda Premiershipa, a danas prekida nogometnu karijeru radi one u porno industriji.  33-godišnji kamerunski nogometaš Benoit Assou-Ekotto bio je lijevi bočni Tottenhama dok su u Spursima igrali Modrić, Kranjčar i Ćorluka. Profesionalnu karijeru započeo je prije 13 godina kad je potpisao ugovor s Lensom, a igrao je i za QPR, Saint Etienne te Metz. Za reprezentaciju Kameruna igrao je 24 puta. Legendarni Harry Redknapp danas je trener Birminghama, kojeg je jedva spasio od ispadanja u treću ligu i priznao je kako bi rado doveo Kamerunca u svoju momčad. ''Koja je šansa da ga dovedem u Birmingham? Gotovo nikakva! Dobar je to igrač, baš mi takav bek fali, da bar mogu izvući još godinu dana prije nego odustane od nogometa. Pričali smo, rekao mi je da želi biti pornoglumac'', rekao je Redknapp.  Assou-Ekotto prve nogometne korake napravio je Lensu, koji mu je bio i prvi seniorski klub. Potom je prešao u Tottenham, gdje je bio od 2006. do 2015. Nakon posudbe u QPR vraća se u Francusku i nakon sezone u Saint-Etienneu prošle godine odlazi u Metz, za koji je odigrao svega 15 utakmica.