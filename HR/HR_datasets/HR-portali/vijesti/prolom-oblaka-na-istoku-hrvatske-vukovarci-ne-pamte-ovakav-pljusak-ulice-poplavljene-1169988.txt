Vukovar i istok Hrvatske danas je, oko 18 sati, zahvatio pravi prolom oblaka. U nekih 20-ak minuta pljuska, kakvoga niti najstariji Vukovarci ne pamte, kiša je rezultirala pravim potopom na ulicama grada. U nekim dijelovima zabilježen je i slab led. Kiša se slijevala ulicama grada, a u nižim dijelovima stvoreni su u svega par minuta pravi mali bazeni. Na nekim ulicama bilo je i 20-ak centimetara vode. Sličan pljusak zabilježen je i Vinkovcima gdje je prava bujica od kiše nosila kante za smeće pa i neke kapije. Iz Centra 112 još nema obavijesti je li igdje zabilježena veća materijalna šteta i problemi uzrokovani kišom.