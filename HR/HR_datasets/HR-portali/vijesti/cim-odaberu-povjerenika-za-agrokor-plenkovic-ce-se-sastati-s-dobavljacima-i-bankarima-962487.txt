Foto: Hina, Željko Lukunić/Pixsell DANAS se u 8,30 sati održala sjednica Vlade na kojoj je predložen izvanredni povjerenik, sukladno odredbama Zakona o postupku izvanredne uprave u trgovačkim društvima od sistemskog značaja za Republiku Hrvatsku.  IZ MINUTE U MINUTU 19:00 Premijer Plenković tvrdi da se Ivica Todorić u drami oko Agrokora ponio "vrlo odgovorno". >>>  17:50 Index je obišao nekoliko zagrebačkih Konzuma kako bi provjerio stanje u tom trgovačkom lancu. Police su poluprazne. >>>   16:30 Ramljak je potvrdio da je preuzeo upravljanje Agrokorom, pa dodao kako će priliku za iznošenje svog plana restrukturiranja dobiti i Antonio Alvarez III. >>>   15:25 Objavljeno je tko će u vjerovničkom vijeću Agrokora sjediti kao predstavnici dobavljača. >>>  14:20 Indexov kolumnist Goran Vojković zatražio je ocjenu ustavnosti Lexa Todorić >>> 13:30 Ramljak: Ja preuzimam upravu Agrokora, stari članovi više ne moraju dolaziti na posao >>> 12:00 Dobavljači će opet slati robu Agrokoru. >>> 11:20 Agrokor i sve tvrtke u njegovom vlasništvu su deblokirane. Dobavljači su i dalje u blokadi. >>> 10:56 Kada sastanak s dobavljačima završi, opet će održati press konferencija. 10:53 Ekspresna odluka Trgovačkog suda o Agrokoru. Zabranjene ovrhe nad kompanijom. >>> 10:00 Započeo je sastanak s dobavljačima. 9:45 Doznajte tko je Ante Ramljak. >>> 9:30 Plenković i Ramljak se obratili javnosti. >>> 8:51 Odluka o povjereniku je donesena većinom glasova, a time je sjednica zaključena. 8:50 "Ovo je potez koji će dovesti do smirivanja situacije. Ovo nije spašavanje bilo čije kože nego cijelog gospodarstva, onih najmanjih ljudi. Ovo je formalni korak koji ukazuje da smo usmjereni na rješavanje problema", rekao je Ante Šprlje. 8:45 "Isplate dobavljačima, posebno onim najmanjima, biti će prioritet povjerenika. Vjerujem da će se rasapored plaćanja dobavljačima napraviti već ovaj tjedan. Što se tiče zaposlenika, redovitost njihovih primanja je također na vrhu prioriteta", rekla je Martina Dalić. 8:40 Plenković je na samom početku sjednice rekao kako je povjerenik za Agrokor Ante Ramljak. Nakon što ga je predstavio i nahvalio, Plenković je rekao kako danas vlada preuzima odgovornost. "Osigurali smo da ne dođe do nepoželjnog efekta i lančane reakcije te panike na financijskom tržištu, a zahvaljujući strpljenju dobavljača osigurali smo opskrbu Agrokora, a sada donosimo političku odluku kada ćemo taj plimni val spustiti na razinu, možda ne na razinu bonace, ali jednog popodnevnog maestrala", slikovit je bio Plenković. "Naš cilj od ovog trenutka je rješavanje problema", rekao je Plenković. Dodao je da će se radnicima osigurati plaće, a kako će se platiti i dobavljačima. "Doći će do deblokade računa, a sve će to pratiti vladin povjerenik", rekao je Plenković. Ministri dolaze na sjednicu. Plenković se kasnije sastaje s dobavljačima Nakon što je u petak Trgovački sud u Zagrebu obavijestio Vladu i Ministarstvo gospodarstva, poduzetništva i obrta o zahtjevu koncerna Agrokor za pokretanje postupka izvanredne uprave nad navedenim dužnikom i nad svim njegovim ovisnim i povezanim društvima, Vlada će, na prijedlog Ministarstva gospodarstva, poduzetništva i obrta, danas donijeti odluku o prijedlogu za imenovanje izvanrednog povjerenika te takvu odluku bez odgađanja dostaviti sudu. Nakon sjednice vlade Plenković će se sastati s dobavljačima koncerna Agrokor i Koordinacijskim odborom banaka kreditora Agrokor. Kako su priopćili iz vlade,  predsjednik Vlade Republike Hrvatske Andrej Plenković sastat će se s ključnim dobavljačima koncerna Agrokor u 10.00 sati u Banskim dvorima, a u  12.00 sati u Banskim dvorima sastat će se s Koordinacijskim odborom banaka kreditora Agrokora.   Uz predsjednika Vlade bit će potpredsjednica i ministrica gospodarstva, poduzetništva i obrta Martina Dalić te ministar poljoprivrede Tomislav Tolušić. TIJEK DOGAĐAJA OKO AGROKORA PRATITE NA INDEXU