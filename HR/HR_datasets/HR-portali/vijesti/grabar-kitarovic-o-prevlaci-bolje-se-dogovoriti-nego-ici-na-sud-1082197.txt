Hrvatska predsjednica Kolinda Grabar-Kitarović izjavila je novinarima u Budvi da Hrvatska u potpunosti podržava euroatlantski put Crne Gore. “Crna Gora je spremna za ulazak u NATO te se nadam brzom ratificiranju Sporazuma kako bi njezini predstavnici ravnopravno sudjelovali u radu Saveza”, kazala je hrvatska predsjednica. Ona je podsjetila na otvoreno pitanje razgraničenja na Prevlaci i kazala kako je u razgovoru s crnogorskim predsjednikom Filipom Vujanovićem, pa i s premijerom Milom Đukanovićem rekla da se to pitanje, prije izlaska pred međunarodne institucije, još jednom pokuša dogovoriti bilateralno. Hrvatska predsjednica u Budvi je komentirala i spor dviju zemalja oko Prevlake. “Crna Gora i Hrvatska trebaju još jednom pokušati riješiti spor o razgraničenju na Prevlaci dogovorom, prije nego što se to pitanje iznese pred međunarodni ili arbitražni sud”, kazala je Grabar- Kitarović. Ona je uvjerena da to otvoreno pitanje s Hrvatskom neće smetati Crnoj Gori u daljim euroatlanskim integracijama. Hrvatska predsjednica Kolinda Grabar-Kitarović izjavila je za podgorički neovisni dnevnik Vijesti da Crna Gora i Hrvatska trebaju još jednom pokušati dogovorom riješiti spor oko Prevlake, prije nego što se to pitanje iznese pred međunarodni sud. "Smatram da bi trebalo pokušati doći do utvrđivanja zajedničke državne granice naposrednim dogovorom i sklapanjem ugovora o granici prije nego odlučimo da ovo pitanje iznesemo pred neko međunarodno pravosudno tijelo", kazala je Grabar-Kitarović. Prema njenim riječima, mora se poći od međunarodnopravnog načela poštivanja bivših republičkih granica, "kako su obje naše države prihavatile u svojim temeljnim dokumentima". "A i o izlaženju pred neko međunarodno tijelo, bilo međunarodni sud, bilo arbitražu, također se trebalo usuglasiti", kazala je Grabar-Kitarović. Predsjednica Hrvatske ocijenila je da je od uspostavljanja "privremenog" režima na Prevlaci prošlo previše vremena. "Mislim da smo dovoljno zreli da se ovi pitanje riješi u duhu dobrosusjedskih odnosa i prijateljstva", poručila je Grabar-Kitarović. Hrvatska predsjednica danas i sutra boravi u Budvi gdje će sudjelovati na forumu posvećenom globalnoj i regionalnoj sigurnosti. Na forum pod nazivom 2BS ("To Be Secure"), koji se bavi pitanjima globalne i transatlantske sigurnosti te sigurnosti u jugoistočnoj Europi, predsjednica Grabar-Kitarović sudjeluje drugu godinu zaredom, a svojim sudjelovanjem iskazuje potporu naporima Crne Gore u uključivanju u euroatlantske integracije. Osim u petak na otvaranju ovogodišnjeg foruma pod nazivom "Globalna sigurnost u opasnosti - izazovi i odgovori", Grabar-Kitarović će sutra, zajedno s predsjednikom Crne Gore Filipom Vujanovićem i predsjednikom Slovenije Borutom Pahorom, sudjelovati kao govornica na predsjedničkom forumu pod nazivom "Zajednička sigurnost – zajednička odgovornost". Osim hrvatske predsjednice, Vujanovića i Pahora, na skupu će sudjelovati i crnogorski premijer Đukanović, brojni ministri vanjskih poslova, ministri obrane i veleposlanici iz zemalja jugoistočne Europe, te visoki dužnosnici NATO-a i EU-a. Na ovom, šestom po redu forumu, razgovarat će se o budućnosti NATO-a, izbjegličkoj krizi, odnosu Rusije sa Zapadom, izborima u Americi i utjecaju na američku vanjsku politiku, IS-u, kao i o globalnim i regionalnim sigurnosnim pitanjima koja su od važnosti za saveznike i partnere uoči predstojećeg summita NATO-a u Varšavi.  Skup će otvoriti crnogorski premijer Đukanović, a govorit će i predsjednik Atlantskog saveza Crne Gore Savo Kentera i američka veleposlanica u Podgorici Margaret Ann Uyehara. Uvodni govor održat će zamjenik glavnog tajnika NATO-a veleposlanik Alexander Vershbow, a očekuje se i izlaganje ministra vanjskih poslova Turske Mevluta Cavasoglua. >> To je strašno! Prevlaka ja naša, Crna Gora nema nikakva prava 