U hotelu Esplanade održano predavanje na kojem je predstavljen novi projekt poliklinike Optical Express – Vision Training Center, s revolucionarnom Senaptec tehnologijom. Kao jedini takav centar u regiji te jedan od tri takva centra u Europi, Optical Express Vision Training Center vodeći je u području novih tehnologija, a nudi opremu za analizu, treniranje i poboljšanje vještina potrebnih u svakom sportu, ali i bilo kojem poslu koji zahtijeva brzu reakciju.   Cilj programa koji se provodi u Vision Training Centru je upoznati profesionalne sportaše s nedostacima u njihovim navikama obrađivanja vizualnih informacija te treniranjem istih, kako bi poboljšali svoje performanse na terenu. Prakticiranjem ovog programa sportaši poboljšavaju brzinu reakcije, sposobnost istovremenog praćenja više meta, procjenu udaljenosti mete, korištenje perifernog vida te mnoge druge vještine ključne za profesionalni sport. Rezultati se obrađuju individualno za svakog sportaša, ovisno o sportu s kojim se bavi, razini natjecanja i poziciji unutar momčadi te se predlažu vježbe koje poboljšavaju određene vještine.    Osim poboljšanja vještina kod vrhunskih sportaša, Senaptec je sa svojom revolucionarnom opremom otkrio prostor u terapiji nakon različitih neuroloških i motoričkih oštećenja. Tako se pokazalo da rad na Senaptec Sensory Station-u pomaže osobama s autizmom ili poremećajem koncentracije, dok rad sa Senaptec Strobe naočalama uvelike pomaže ljudima oboljelima od multiple skleroze, nakon moždanog udara te u rehabilitaciji nakon određenih operativnih zahvata (npr. operacije koljena).   Optical Express usluge među prvima su iskušali nogometaši GNK Dinamo, zajedno s nogometnim reprezentativcem Markom Pjacom, dok su na jučerašnjem predavanju iskusni govornici, CEO Senapteca Joe Bingold i voditelj Optical Express Vision Training programa mr.sc. Damjan Žunić, podijelili  nove spoznaje vezane za ovu revolucionarnu tehnologiju. Novom Senaptec tehnologijom oduševljeni su poznati sportaši Damir Martin, veslač i sportaš godine za 2016. koji je demonstrirao rad Senaptec aparata, NBA košarkaš Damjan Rudež, legenda hrvatske košarke Slaven Rimac, sestre Kalaus, rukometašice i osvajačice europskog kupa, hrvatski rukometni reprezentativci Tin Kontrec,  Domagoj Pavlović, Luka Šebetić, Stipe Mandalinić te dugogodišnji klijenti Optical Express-a, izbornik hrvatske vaterpolo reprezentacije Ivica Tucak i hrvatski vaterpolist Ivan Buljubašić.   Više o Optical Express Vision Training centru  možete saznati na www.opticalexpress.hr. Tema: Promo sadržaj