Crvene fratre predvodi fra Marko Oršolić, član zajednice "Dobri pastir" i pouzdani suradnik Udbe - o čemu svjedoče i priložene preslike pristupnice. Pobočnici su mu fra Martin Antunović i fra Petar Matanović, a sve ih prožima dug preživljene opskurne ideologije i države kojoj je bila temelj Da je Udba kao organizacija svoje ljude uspjela instalirati u sve spore našeg društva, nije nepoznanica. Tako se vrlo uspješno ugnijezdila i u redovima Katoličke crkve, iz koje djeluje na sebi svojstven način i po već uhodanom sistemu. Jedna od njih je župa Ulice, nedaleko od Brčkog, rodnog mjesta Majke hrabrosti – Kate Šoljić… Logika je nalagala da se ovoj velikoj ženi u prostranom dvorištu župe Ulice postavi bista, a idejni tvorac ove ideje, profesor povijesti i pedagogije Stjepan Marčetić, bio je oduševljen kada je inicijativu s odobravanjem i oduševljenjem prihvatio župnik Ante Tomas koji je za realizaciju projekta dao usmeno odobrenje. Problem je nastao kada je župnik Tomas smijenjen, a na njegovo mjesto postavljen fra Martin Antunović, dok za župnog vikara (kapelana) dolazi kontroverzni fra Petar Matanović, otprije poznat kao fratar blizak komunističkoj ideologiji. Gotovo istovremeno, bista pokojnoj Kati Šoljić bila je završena i spremna za postavljanje u dvorište župe Ulice. Nitko nije sumnjao da će se to dogoditi jer je prethodnik gore navedenog dvojca postavljanje odobrio, a i kompletna procedura – od prikupljanja financija, natječaja i izrade same spomen biste – je prošla. Ali to se nije dogodilo. Fra Martin Antunović i fra Petar Matanović zabranili su i zaustavili postavljanje biste u župno dvorište. Majka četvorice ubijenih hrvatskih sinova Kata Šoljić (Vukšić Donji kod Brčkog 1922. – Zagreb, 8. srpnja 2008.), majka četvorice poginulih branitelja i junakinja Domovinskog rata.  Prvi hrvatski predsjednik dr. Franjo Tuđman odlikovao ju je redom Danice hrvatske s likom Katarine Zrinske za osobite zasluge u promicanju moralnih društvenih vrijednosti. Godine 2004. primila je nagradu Junakinja hrvatskog Domovinskog rata koju joj je dodijelila Udruga branitelja, invalida i udovica Domovinskog rata. Nagrada Kati Šoljić dodijeljena je na poticaj Mladena Pavkovića, koji je o njoj snimio i nekoliko dokumentarnih filmova Kako i zašto se to dogodilo? Navedeni, novoustoličeni fratri su, naime, dio lijevo orijentirane i prokomunističke grupacije koju narod krsti imenom “crveni fratri”. Predvodi ih fra Marko Oršolić iz Tolice, član karizmatske zajednice “Dobri pastir” te pouzdani suradnik Udbe – o čemu svjedoče i fotografije s preslikom pristupnice. Osim toga, svi zajedno djeluju preko medija (portala) “Prometej”, koji je osnovan isključivo s ciljem promicanja ljevičarske ideologije i prokomunističkih stavova. Više je nego zanimljivo da je fra Petar Matanović bio veliki zagovornik postavljanja spomenika Zoranu Đinđiću, premijeru Srbije, koji bi bio postavljen u Kuću mira – centar za povratnike u Hrvatskoj Tišini – u Posavini. Spomenik srbijanskom premijeru u ranjenoj Posavini za ovog je fratra posve normalna stvar, dok mu je postavljanje spomen biste heroini Domovinskog rata, majci četvorice poginulih hrvatskih branitelja Kati Šoljić, u njenim Ulicama kod Brčkog posve neprihvatljivo. Pred očima mu i dalje “ideal samoupravnog socijalizma” Spomenuti Marko Oršolić, idejni vođa “crvenih fratara”, uopće ne skriva svoju sklonost ka socijalizmu i odbojnost spram svemu onom što je uslijedilo nakon posljednjeg rata: “Samoupravni socijalizam (neistomišljenici vole reći komunizam, no on je bio ideal, a ne stanje) brzopleto je zamijenjen trostrukim plitkim nacionalizmom i diletantizmima. To što su tri nacionalizma ne znači više demokracije, nego troskok u zlo i neizvjesnost. Jedan stari franjevac, prijatelj Adenauerov mi je uvijek govorio: Nemoj se raspravljati s nacionalistima, oni nemaju čula za argumente, inače ne bi ni bili nacionalisti kad bi ga imali. I često je ponavljao da se svaki nacionalizam budi kao uspavana ljepotica iz bajki, a završava kao monstruozno čuduvište iz bezdana. Naravno, moji redovnički i crkveni poglavari imaju ponekad teškoća sa mnom, a i ja s njima, ali nikada ne krijem svoju lojalnost koja se ne može pretvoriti u sluganstvo ili izmanipulirati. Naši teolozi nemaju dovoljno hrabrosti da se okrenu imanentnoj kritici vjerske zajednice koja je u skladu sa teološkim principom Ecclesia semper reformanda“, riječi su fra Oršolića, koji je prije 25 godina sa suradnicima osnovao Internacionalni multireligijski i interkulturni centar (IMIC) „Zajedno“. “Svi smo mi osjećali duboku tjeskobu zbog političke situacije u kojoj smo se našli. Intuitivno smo osjećali da nam samo neka nadzemaljska sila može pomoći i da je se može uprisutniti i učiniti djelotvornom kroz tri velike religijske tradicije – judaističku, kršćansku i islamsku. Po vjeri se razlikujemo, a zagrižene nacionalne ideologije hoće da se vjerom dijelimo”, izjavio je fra Oršulić, čiji se sljedbenici fra Martin Antunović i fra Petar Matanović toga ne drže do kraja, jer su upravo zbog ideološke razlike zabranili postavljanje biste hrvatskoj junakinji.   