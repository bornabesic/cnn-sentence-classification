Nakon napada bombaša samoubojice koji je na koncertu Ariane Grande ubio najmanje 22 i ozlijedio 59 ljudi u Manchesteru je evakuiran trgovački centar Arndale Centre, a policija je objavila da je uhitila 23-godišnjaka za kojeg sumnjaju da je povezan s jučerašnjim napadom. POGLEDAJTE SPECIJAL: Svjedoci kažu kako su ljudi u utorak ujutro bježali iz centra vičuči 'trči!', javlja Independent. Daily Mail pak piše kako su očevici čuli 'glasan odjek' u centru. Policija je samo potvrdila da se radi o 'incidentu'. Istovremeno, AFP javlja kako je Islamska država preuzela odgovornost za napad u Manchesteru. U priopćenju koje je ISIL objavio preko jednog od svojim komunikacijskih kanala na društvenim mrežama, kaže se da su "vojnici kalifata postavili bombu među mnoštvo" tijekom koncerta. Džihadisti su ujedno zaprijetili novim napadima. Podsjetimo, u ponedjeljak navečer nakon koncerta Ariane Grande u areni čula se snažna eksplozija. Prema zadnjim informacijama izveo ga je jedan napadač koji je poginuo na mjestu. Eksplozivnu napravu je nosio u ruksaku. Poginulo je najmanje 22 ljudi. Policija je potvrdila da među stradalima ima i djece. Policija napad tretira kao teroristički.