Predsjedatelj Predsjedništva Bosne i Hercegovine Bakir Izetbegović izjavio je danas kako će se Milorad Dodik i svi drugi koji su odgovorni za organiziranje referenduma u Republici Srpskoj morati suočiti s posljedicama tog protuustavnog i nezakonitog postupka. Izetbegović, bošnjački član predsjedništva, je rekao novinarima u Sarajevu kako je referendum o danu RS-a koji je tijekom dana provođen na njegovu teritoriju eklatantan primjer kršenja Daytonskog sporazuma, ustava i zakona. "Reakcija na to ne može se izbjeći", kazao je Izetbegović pojašnjavajući kako pri tom misli prije svega na pravosudna tijela Bosne i Hercegovine ali i na međunarodnu zajednicu.  Izetbegović je konstatirao kako je Dodik upornim inzistiranjem na organiziranju referenduma kojega je zabranio Ustavni sid BiH sam sebe odveo u izolaciju. Ponovo je kako je u pitanju inat no ovoga puta on prelazi sve granice dopuštenog, kazao je Izetbegović. "Viđali smo to u zadnjih par desetljeća od strane srpskih i srbijanskih vođa i vidjeli smo kako se to završava. Ovo nije prvi iracionalni inat. Ti ljudi vuku konopac dok ne pukne, a onda naravno padnu na leđa", zaključio je Izetbegović. Kako prenosi N1, Izetbegović je Dodika usporedio i s nekim diktatorima. - Mislim da će postupno desiti reakcija Međunarodne zajednice. Gledali smo kako Sadam Husein, Gadafi, Milošević prkose i kako to izgleda. Definitivno se ne možete odnositi na ovakav način prema SAD-u, EU, Venecijanskoj komisiji, Ustavnom sudu, OHR-u, PIC-u, a da to nema svoje posljedice. Branit će se i ustavnopravno uređenje BiH i MZ će braniti svoj autoritet - rekao je Izetbegović. >> Slovenija žali zbog današnjeg referenduma u Republici Srpskoj 