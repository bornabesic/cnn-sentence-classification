HNS-ova političarka Anka Mrak-Taritaš našla se pred odvjetnikom zbog predizbornog spota "Povratak otpisanih". Naime, bivša ministrica graditeljstva u svrhu vlastite promocije tijekom predizborne kampanje u spotu je neovlašteno koristila autorsku skladbu Milivoja Markovića. Marković je angažirao odvjetnika, koji je službenim dopisom kontaktirao s HNS-om te je upozorio na neovlašteno korištenje glazbene teme iz nekoć popularne jugoslavenske serije "Povratak otpisanih". "U najkraćem, sve je završeno nagodbom uz određenu nadoknadu i uz pismenu ispriku gospođe Mrak-Taritaš i cijele ekipe sudionika u tom njezinom predizbornom spotu“, kazao je Marković za portal Lupiga. Političarka je pak poručila da je sada "sve riješeno". Anka Mrak-Taritaš na prošlotjednim izborima na listi Narodne koalicije nalazila se na osmom mjestu u III. izbornoj jedinici. Dobila je 23,77 posto preferencijalnih glasova birača.   >> Maras na tržnici čistio grah pa se kasnije s Ankom Mrak Taritaš čudio veličini mrkve 