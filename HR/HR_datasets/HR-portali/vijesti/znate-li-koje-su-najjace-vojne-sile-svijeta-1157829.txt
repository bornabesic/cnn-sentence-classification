Prema vojnom proračunu, Sjedinjene Američke Države i dalje su vodeća vojna sila svijeta. SAD trenutačno troši oko 600 milijardi dolara godišnje na vojsku. Kina je na dalekom drugom mjestu s oko 160 milijardi, a to je manje od trećine američkog proračuna. Prema izvještaju Međunarodnog mirovnog istraživačkog instituta u Stockholmu (SIPRI), SAD je smanjio svoj proračun za 7.8 posto jer se postupno povlači iz prekomorskih operacija kao što su Afganistan i Irak. Međutim, nove najave predsjednika Donalda Trumpa govore u prilog činjenici da bi se potrošnja opet mogla vratiti na staro. Rusija je u međuvremenu povećala svoj proračun za vojsku te nastavlja modernizirati vojnu opremu, a vojne vježbe koje održava sa svojim saveznicima sve su kvalitetnije. Nosači zrakoplova trenutačno su ključni dio oružanih snaga svjetskih vojnih sila, ali ih posjeduju samo određene zemlje. Oni itekako pridonose ukupnoj vojnoj moći zemlje te projiciraju snagu i utjecaj određene države daleko od njezinih granica. Danas možemo reći da su to mobilne pomorske i zrakoplovne baze, piše portal Global Firepower. Dio su arsenala nosača zrakoplova i bespilotne letjelice koje danas znatno mijenjaju globalnu utrku u obavještajnim aktivnostima i nadzoru. Sjedinjene Američke Države danas drže apsolutni monopol sa svojim supernosačima aviona. Postavile su nosač zrakoplova u Perzijski zaljev kako bi ojačale svoju pomorsku i zrakoplovnu snagu protiv tzv. Islamske države u Iraku. Tako nadziru Korejski poluotok. Rusija je nedavno također poslala svoj nosač zrakoplova u Mediteran kako bi pomogla Assadovoj vladi u Siriji. Za razliku od gotovo pet stoljeća tijekom kojih je vladala mornarica, u vremenu dok je relativno mala zemlja Engleska imala kontrolu nad svjetskim trgovinskim putevima zbog svoje velebne i snažne mornarice te izrasla u globalno carstvo, danas je mornarica izgubila presudnu važnost jer su u međuvremenu otkriveni zrakoplovi, podmornice te krstareće i balističke rakete. Ali i dalje je važan element vojnih snaga jer, kao što smo naveli u tekstu, nosači zrakoplova zapravo su velike mobilne vojne baze koje mogu biti postavljene u bilo koji dio svijeta. Nosači zrakoplova nikada ne plove sami. Primjerice, Amerikanci upotrebljavaju tzv. CSG (Carrier Strike Group), grupu plovila koja se sastoji od nosača zrakoplova, najmanje jedne krstarice, dvije fregate i/ili razarača te grupe aviona (krila), (do 9 eskadrila) od 65-70 zrakoplova, a često ih prate i logistički brodovi te podmornice. Naravno, govorimo o napadnoj grupi nosača zrakoplova u mirnodopskom vremenu. U ratu je situacija drukčija i takva se formacija nikada ne bi koristila u borbi. Napadne grupe nosača zrakoplova uvijek se formiraju prema navedenom cilju ili zadatku. Zbog navedenih razloga u 21. stoljeću više nije najjača zemlja svijeta ona koja posjeduje najviše vojnika ili tenkova već ona koja posjeduje nuklearno naoružanje, tehnologiju, obavještajne alate te know-how tehnologiju kojom bi mogli poraziti neprijatelja. U nastavku teksta donosimo tablicu 25 najjačih zemalja svijeta >> Njemačka povećava broj vojnika na gotovo 200.000 profesionalaca! >> Japansko ministarstvo obrane traži rekordnih 5 bilijuna jena za proračun 2017. godine