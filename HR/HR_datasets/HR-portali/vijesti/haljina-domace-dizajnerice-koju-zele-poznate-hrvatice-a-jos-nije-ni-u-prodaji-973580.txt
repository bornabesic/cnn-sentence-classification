Foto: Instagram  HALJINA još uvijek nije krenula u prodaju. No, kada do toga dođe, vjerujemo kako će splitska dizajnerica Anamarija Asanović zadovoljno trljati ruke, jer su se za njom pomamile i brojne poznate Hrvatice.   Naime, Anamarija je jučer na svom Instagram profilu objavila sliku zanosne crnokose djevojke koja nosi njezin dizajn, a radi se o rozoj čipkastoj haljini bez rukava s popularnim mašnicama na ramenima, koja doseže malo ispod koljena. Ona će se naći u njezinoj novoj "AA" kolekciji, za koju je tajnovita dizajnerica samo napisala kako dolazi uskoro.   I dok su neke žene odmah htjele saznati njezinu cijenu, pjevačica Jelena Rozga samo je kratko komentirala "Mmmm", čime je postalo itekako jasno kako ćemo je uskoro vidjeti na njoj. Haljina idealne boje zapala je za oko i našoj kolumnistici Andrei Andrassy, koja ju je opisala riječju "brutala".   Haljina je doista divna i idealna za ljeto.