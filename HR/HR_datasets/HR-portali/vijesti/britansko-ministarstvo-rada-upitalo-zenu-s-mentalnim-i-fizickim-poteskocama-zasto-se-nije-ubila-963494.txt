Screenshot: YouTube BRITANSKO Ministarstvo rada i mirovina upitalo je ženu s mentalnim i fizičkim poteškoćama zašto se nije ubila, prenosi Independent. Alice Kirby (25) optužila je Ministarstvo za "institucionalno zlostavljanje" zbog iskustva koje je doživjela kada se prijavila za novčanu naknadu za osobe s poteškoćama u razvoju. Kirby je u razgovoru za Press Association izjavila: "Ovakva pitanja mogla bi biti prikladna u psihijatrijskoj procjeni, ali o njima ne bismo trebali raspravljati u procjenama naknada. Pitanja su bila potpuno nepotrebna i nisu imala utjecaj na određivanje naknade". Ispitivali ljude zašto se nisu uspjeli ubiti i tražili detalje pokušaja samoubojstva "Neki ljudi su mi rekli da su procjenitelji nakon njihovog odgovora da se osjećaju suicidalno ili su već pokušali samoubojstvo rekli da je to 'razumljivo'", dodala je Kirby. Procjenitelji naknade navodno su čak tražili ljude da opišu detalje načina na koji bi počinili samoubojstvo kada bi to htjeli. Jednog muškarca su upitali zašto njegovi pokušaji ubojstva nisu uspjeli. Kirby je u početku dobila višu razinu naknade za poteškoće, a kada je prošla ponovnu procjenu u studenom i rekla Ministarstvu da joj se zdravstveno stanje pogoršalo, oni su joj smanjili naknadu. Trenutno čeka obavezno preispitivanje odluke.