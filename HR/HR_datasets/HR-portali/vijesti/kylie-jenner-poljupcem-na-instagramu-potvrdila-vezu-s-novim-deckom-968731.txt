Foto: Instagram KYLIE je i službeno potvrdila vezu s novim dečkom. Prije nešto manje od mjesec dana, pojavile su se glasine kako je najmlađa pripadnica klana Kardashian-Jenner, 19-godišnja Kylie, napucala 8 godina strijeg repera Tygu, s kojim je bila i prije nego je postala punoljetna.   Par je često prekidao te se mirio pa im baš nitko nije vjerovao da je njihovoj vezi ovaj put došao pravi kraj. No, Kylie je na slavnom festivalu Coachella, na iznenađenje svih, predstavila novog dečka, repera Travisa Scotta, no nije htjela komentirati medijske napise, kao i obično.   Ali, nakon prošlog vikenda, više nema sumnje da između njih postoji nešto više od prijateljstva, jer je na Instagramu osvanula i slika njihovog poljupca.   Par je prošle subote viđen na jahti u Miami's River Yacht Clubu s prijateljima, a Instagram stranica The Polaroid Palace, objavila je sliku polaroid fotografije, na kojoj golupčići izmjenjuju nježnosti.   Travis je od nje stariji 6 godina, a neko ga se vrijeme povezivalo i s Rihannom, no glasine nikada nisu potvrđene. Kylie je nedavno bila gošća i na njegovom rođendanskom tulumu, na koji je povela i sestru Kendall te njihove najbolje prijateljice, manekenke Hailey Baldwin i Bellu Hadid.