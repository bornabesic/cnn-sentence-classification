Foto: Hina  PAPA Franjo ugostio je u opuštenom ozračju kanadskog premijera Justina Trudeaua koji mu je došao govoriti o starosjediocima Kanade, žrtvama politike asimilacije u kojoj je Crkva aktivno sudjelovala.  Trudeau je trebao pozvati Papu da dođe u Kanadu i ispriča se starosjediocima, žrtvama više od stoljeća zlostavljanja u internatima kojima je upravljala uglavnom Crkva.  Taj korak jedna je od preporuka s kraja 2015. Povjerenstva za istinu i pomirenje Kanade koje je tijekom šest godina saslušalo svjedočanstva gotovo 7000 nekadašnjih učenika.  Vidno opušteni u nekoliko minuta u javnosti, Papa i Trudeau izmijenili su osmijehe i šale ne spominjući 36 minuta privatnog razgovora.  Razgovor se vodio o "temama integracije i pomirenja kao i vjerskoj slobodi i aktualnoj etičkoj problematici", priopćio je Vatikan.