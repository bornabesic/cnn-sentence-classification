Belgijska policija objavila je novi video koji prikazuje trećeg napadača s briselskog aerodroma, te rutu kojom je pobjegao s mjesta eksplozije. Nakon što je izašao s aerodroma Zaventem, skrenuo je pored Sheratona, pa desno kraj parkirališta, a zatim se zaputio prema gradu. Nakon što je bacio jaknu, zavrnuo je rukave na košulji. Policija je izvijestila kako se muškarac pojavljuje na nadzornim kamerama sve do 9:50 sati po lokalnom vremenu te da je bio odjeven u svijetlu jaknu i imao šešir na glavi. Kazali su da je odbacio jaknu i mole javnost da im jave ako su je pronašli. Naime, ova jakna mogla bi dati vrijedne informacije istražiteljima ako bude pronađena. U terorističkom napadu 22. ožujka na aerodrom i metro u Bruxellesu poginulo je 32 ljudi.     Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!