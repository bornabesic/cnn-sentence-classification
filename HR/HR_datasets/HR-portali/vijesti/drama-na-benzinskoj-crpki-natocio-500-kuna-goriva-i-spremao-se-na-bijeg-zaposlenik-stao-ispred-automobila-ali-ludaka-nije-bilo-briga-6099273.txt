Nepoznati kradljivac goriva u gluho doba noći u subotu na Croduxovoj benzinskoj crpki na zagrebačkoj Branimirovoj ulici zamalo je pregazio 32-godišnjeg djelatnika M. K. Uspio je pobjeći u noć autom u koji je natočio goriva za 500-tinjak kuna, a bijeg su snimile nadzorne kamere na kojima je vidljivo da je 40-ak minuta nakon ponoći nepoznati vozač došao na benzinsku postaju natočiti gorivo. Posumnjavši da vozač ne namjerava ući u prodajni prostor i platiti, zaposlenik Croduxa stao je ispred vozila, no vozač je ubacio u prvu i dao gas. Policija traga za neplatišom koji je lakše ozlijedio djelatnika.