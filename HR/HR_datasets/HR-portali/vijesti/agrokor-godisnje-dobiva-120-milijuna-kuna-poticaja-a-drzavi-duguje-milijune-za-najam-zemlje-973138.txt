Foto: FAH POSEBNI savjetnik Ante Ramljaka za poljoprivredu, Vlado Čondić-Galiničić, danas je za N1 progovorio o načinu na koji Agrokor upravlja zemljištem.  Osvrnuo se na navode o tome kako Agrokor nije platio 4 od 6 milijuna kuna najma za državne hektare koje koristi, dok istovremeno prima milijune kuna poticaja.  "To je dio isječka cijele problematike najma zemljišta u Agrokoru. Koncern u 4 temeljne firme raspolaže s 33 tisuće hektara zemljišta. Kad je u pitanju koncesija, Agrokorove kompanije ništa drugačije nisu prošle. Tko raspisuje natječaj određuje cijenu. To ovisi o lokalnoj upravi. Ugovori su toliko vrijedili. Kad uzmemo koliko Belje na svoje 22 tisuće hektara plaća 550 kuna po hektaru, Agrolaguna skoro 1000 kuna. PIK Vinkovci 900 kuna, a VuPik skoro 1300 kuna. 4,3 milijuna kuna duga prema državi Država je cijene mijenjala od vremena do vremena i Agrokorove kompanije nisu bile, kao ni drugi, u prilici pregovarati. Ova 4,3 milijuna duga koji su ostali su nastali zbog problema s likvidnošću. Osim ta 4 milijuna ima još duga i lokalnoj upravi od oko 2 milijuna i oni kao i svim dužnicima ulazi u status tražbina i rješavat će se kao i svi drugi.   Ono što bih htio reći jest da Agrokor ne dobiva 150 milijuna kuna poticaja nego 120 milijuna godišnje. Ako uzmete da Hrvatska u omotnici ima 3,3 mlrd. kuna imate sličan postotak korištenja koliko tko dobiva. Kompanije Agrokora imaju 3,3 posto zemljišta a proizvode 50 posto svinja. Nema razlike u onome što dobivamo. Gospodarimo 3,3 posto, a ukupna omotnica je 3,4 posto", kazao je Čondić-Galiničić,