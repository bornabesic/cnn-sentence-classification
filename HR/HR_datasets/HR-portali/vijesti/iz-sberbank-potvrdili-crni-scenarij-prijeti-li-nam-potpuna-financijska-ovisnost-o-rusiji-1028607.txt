Jedini izlaz iz ove situacije jest da se Agrokor vrati nazad Todoriću a da onda njega temeljem duga razvlaste Rusi koji bi novim ulaganjima jedini mogli spasiti ono što se još spasiti da. Nakon perioda šutnje, ponovno su se oglasili iz ruske Sberbank i potvrdili crne, ali sasvim logične i zapravo jedine moguće daljnje scenarije, koje su uostalom i neki od nas već ranije najavljivali. Izvršni direktor banke Graf je nedvosmisleno izjavio kako je hrvatska Vlada preuzimanjem upravljanja nad Agrokorom preuzela i sve njegove dugove. Dakle privatni dug Ivice Todorića i njegovog Agrokora prema Rusima u iznosu od deset milijardi kuna, postao je državni ili javan, odnosno dug sviju nas. Svi koji su digli ruke u Saboru za „lex Agrokor“ , ustvari su glasali za daljnje zaduživanje Hrvatske za novih deset milijardi kuna. I mogu se oni opravdavati na razne načine, ali prava istina je da su to učinili isključivo kako bi spasili golu kožu Ivici Todoriću, čovjeku koji jedan od glavnih protagonista, a samim time i svjedoka procesa kriminalne pretvorbe i privatizacije kojim su uglavnom rukovodile strukture bivše države, spajajući udbaški ološ s pohlepnim i beskrupuloznim jatacima koji će mu služiti desetljećima. Rezultat svega je društvo u kojem vlada nejednakost, kako u bogatstvu, tako i pred samim zakonom. U narednim tjednima i mjesecima prijeti nam velika opasnost od novih štetnih odluka Vlade koje će se samo nadovezati na „Lex Agrokor“, a čija bi krajnja posljedica mogla biti potpuna financijska ovisnost o Rusiji. Pošto Rusi, kao stalni potencijalni kolonizatori ovih prostora, uvijek imaju u vidu i kulturnu asimilaciju financijski porobljenog stanovništva (primjer Crne Gore), sasvim izvjesno je da će se ovo zaduživanje odraziti i na samo društvo, kulturu i identitet hrvatskog naroda. Drugovima koji su nas doveli u ovu situaciju to nije problem jer većina ionako zna ruski. Da nisu donijeli lex Agrokor, Rusi bi imali u početku dio, a kasnije vjerojatno apsolutno pravo upravljanja nad Agrokorom. Dio zaposlenih bi otpustili, te proveli restrukturiranje koje bi svelo koncern u realne i održive okvire. U kompaniju bi investirali dodatne milijarde eura i time postali jedni od mnogih stranih vlasnih trgovačkih carstava u Hrvatskoj poput Kauflanda, Lidla, Bille i ostalih. Možemo zaključiti kako se za život velike većine građana u Hrvatskoj, ništa bitno ne bi promijenilo. Ali tada bi Ivica Todorić nastradao. Dubinskom analizom kompletne papirologije saznala bi se konačna istina o Agrokoru i Todorić bi tada morao u zatvor, a zasigurno ne bi bio jedini. Novaca za plaće i održavanje Agrokora ima još maksimalno dva mjeseca. Poslije toga slijedi potpuni kolaps, masovno otpuštanje i propast svih tvrtki, pa tako i onih koje se moglo nekako spasiti. To je nešto što si Plenković koji očito svim silama želi ostati na vlasti, ne može dopustiti. Zbog toga je produžavanje agonije njegov sljedeći potez. Rusi su stavili ponudu na stol. Izdajte državna jamstva za vraćanje dugova i posudit ćemo vam još love. Normalno, i za to tražimo državna jamstva. Rusi imaju neiscrpan kapital i spremni su nas zaduživati u beskraj. Ako Plenković odbije njihovu ponudu imat će građane na ulicama već ovog ljeta kad se prestanu isplaćivati plaće svim radnicima u Agrokoru. Uz to, Rusi će ga opravdano smatrati glavnim krivcem za financijsku prijevaru u iznosu od deset milijardi kuna. Tužit će Hrvatsku i bez sumnje pobijediti na međunarodnom sudu, ako zbog ničega drugoga, onda zato jer su u pravu. Hrvatska će morati vratiti dug, ali i platiti štetu te dodatne kamate radi prijevare i donošenja zakona koji se protivi svih pravilima slobodnog tržišta. A taj novac se neće isplatiti iz Agrokora, već direktno iz državnog proračuna. Plenković u tom trenutku više neće biti premijer i postoje dobre šanse da i fizički strada kako bi poslužio kao primjer svim budućim političarima u Europi i svijetu koji misle rusku države zakinuti za njihov novac. Jedini izlaz iz ove situacije jest da se Agrokor vrati nazad Todoriću a da onda njega temeljem duga razvlaste Rusi koji bi novim ulaganjima jedini mogli spasiti ono što se još spasiti da. Iz već spomenutih razloga to se nažalost neće dogoditi. Da bi ovakav scenarij bio izvediv, trebalo bi pohapsiti više od pola Sabora (ako hoćemo biti sigurni onda i cijeli) i čitavu Vladu na čelu s Plenkovićem. Cijelo to društvo trebalo bi preseliti u Remetinec. Jasno, ništa od toga. Pa neće valjda sami sebe hapsiti. Nama običnim smrtnicima preostaje perverzno promatrati vlastitu propast jer nekakva pobuna i revolucija nam nisu ni na kraj pameti. Opet bi na površinu isplivala govna a taj smo film već gledali dovoljno puta. Vrijeme možemo provesti i korisno- učeći ruski. Jel zna tko kako se ono kaže jao si ga nama na ruskom?