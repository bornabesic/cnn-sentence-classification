Božidar Kalmeta u 24 godine nije izgubio izbore i sada je pao u stranci. Veliki je to pad moćnog zadarskog HDZ-ovca koji je preživio Pašalićeve i Sanaderove bitke, i koji je zadnjih 14 godina imao funkciju u vrhu HDZ-a. Mnogi HDZ-ovci smatraju da se Kalmeta u bitku za potpredsjednika nije trebao upuštati. Znalo se, naime, da nije u Karamarkovoj i Brkićevoj kvoti za “novi” HDZ. Zaigrao je tada s političkim tajnikom Tomislavom Čuljkom i bio na šalabahteru zajedno s Dubravkom Šuicom, ali Čuljak se dogovorio s Karamarkom i Brkićem. Kalmeta je prije četiri godine, kada je Karamarko preuzeo HDZ, bio jedini stari HDZ-ovac koji je ponovno izborio potpredsjedničku funkciju. I dok je Kalmeta “poginuo” četiri godine poslije, sada se u velikom stilu vratio Darko Milinović koji je tada bio Karamarkov protukandidat i veliki kritičar. Upravo je Kalmeta tada izdao svog prijatelja Milinovića, kada ga je do zadnjeg trenutka uvjeravao da je uz njega kao kandidata za šefa HDZ-a, a onda se priklonio Karamarku. Unatoč tome, doznajemo da mu je Milinović ipak dao svoj glas... >> Hasanbegović dobio najviše glasova za Predsjedništvo: Članstvo je poslalo poruku kakvu politiku HDZ-a želi >> Karamarko: Nitko HDZ neće ignorirati ni ponižavati ni ucjenjivati 