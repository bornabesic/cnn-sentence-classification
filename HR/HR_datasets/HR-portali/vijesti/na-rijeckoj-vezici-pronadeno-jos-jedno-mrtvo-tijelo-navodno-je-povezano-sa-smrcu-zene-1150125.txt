Tri dana riječka policija tapkala je u mraku kada je u pitanju istraga oko smrti Ondine Meštrović (33) koja je u utorak pronađena mrtva u neboderu na riječkoj Vežici. Onda se u četvrtak oko 13 sati dogodio preokret - na nepristupačnom predjelu na kojem se nalazi manja šumica u blizini ulice Sveti križ na Gornjoj Vežici policija je u suradnji s GSS-om pronašla tijelo muškarca.  Riječje upravo o Željku Meštroviću, suprugu preminule Ondine Meštrović. Navodno je u pronalasku tijela pomogao i dron. Cijeli slučaj izazvao je mnogo pozornosti, a u javnosti su se pojavile tri verzije priče vezane uz okolnosti smrti 33-godišnje majke dvoje male djece. U utorak su gotovo svi tvrdili kako je ta majka dvoje djece ubijena, što se prije svega dalo zaključiti zbog toga jer su na potezu od Rijeke do Zagreba u potrazi za Željkom Meštrovićem aktivirane brojne policijske snage, pa čak i duge cijevi. U srijedu su se pojavile informacije kako je Ondina Meštrović umrla zbog predoziranja heroinom. Njezino tijelo na kojem su bili vidljivi tragovi uboda igle pronađeno je u zajedničkom spremištu na desetom katu koje je, kako govore susjedi iz nebodera, bilo zaključano, i to na način da je netko slomio ključu bravi s vanjske strane.  Da li je to napravio njezin suprug koji je u utorak ujutro nazvao punicu i kazao joj da dođe po njihovog sina u stan nije poznato. Željko Meštrović krije odgovore na pitanja kojih je u ovom slučaju doista pregršt, jer rijetko kada je policiji u sličnim slučajevima trebalo toliko dugo da utvrdi da li je smrt nastupila “kao posljedica kaznenog djela”.  Stanovnici Orehovice, zagorskog sela u blizini Bedekovčine koje je Željko posljednji puta posjetio prošle srijede kada je bio u posjeti svom ocu Petru uznemireni su cijelom situacijom, a oni rijetki koji su uopće pristali pričati s novinarima samo su kratko poručili kako “je njihov Željko miran čovjek koji je cijeli život samo delal' >> VIDEO Blokade zbog lova na ubojicu: žena u ranim 30-ima pronađena ubijena u neboderu u Rijeci >> VIDEO Riječka slagalica strave: 'Policija mi je pred kućom, ali sina nisam vidio 7 dana'