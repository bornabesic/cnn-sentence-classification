Marini Savić (34) iz Zaječara u Srbiji određen je pritvor od 30 dana zbog sumnje da je kuhinjskim nožem prošlog tjedna ubila svoju blisku prijateljicu i susjedu Mirjanu Kostić (49), a potom podmetnula požar kako bi zavarala policiju.  Mirjana Kostić - Svi su mislili da je izgorjela u požaru, jer od opeklina nije bilo moguće vidjeti njenu kožu, pa ni ubode od noža. Međutim, napravljena je obdukcija i tada je otkriveno da je Mirjana zapravo ubodena čak 30 puta - kaže izvor "Blica". Policija je obavila razgovore s prijateljima, poznanicima i susjedima ubijene žene. Tada su vidjeli i da susjed, koji živi stan preko puta Mirjane, ispred vrata ima kamere za video nadzor. On im je odmah dao snimke s kamera i na njima su vidjeli kako Marina Savić neposredno prije požara izlazi iz stana stradale žene. Policija vjeruje kako je Marina Mirjanu naganjala po stanu i ubadala nožem, jer su ubodi nastali pod mnogo različitih kuteva. U obdukciji je otkriveno i kako je Mirjana još bila živa kada je počeo požar, no nije se više bila u stanju kretati zbog brojnih ubodnih ozljeda. Marina Savić Savić je prvo zanijekala da ima veze s požarom, no nakon što su joj rekli kako su na tijelu ubijene otkrili 30 uboda nožem, priznala je zločin. Međutim, kaže da nije podmetnula požar. Tvrdi da je u borbi s Mirjanom iz peći na drva ispao žar koji je pao na tepih, te da je vatra na taj način buknula u stanu nakon što je ona otišla iz njega. Mirjana Kostić još uvijek je bila živa kada su stigli vatrogasci. Liječnici su se za njen život borili 30 minuta, nakon čega je nesretna žena preminula jer je 80 posto njenog tijela bilo prekriveno opeklinama. Prema prvoj verziji, Mirjana je Marini bila dužna 300 eura koje nije htjela vratiti, zbog čega je došlo do svađe sa kobnim završetkom. Prema drugoj verziji, Mirjana je nedavno prodala garsonijeru, a Marina ju je tražila da joj posudi novac za privatnu firmu koja posluje s gubitkom. Mirjana joj je navodno odbila posuditi novac, nakon čega su uslijedili verbalni pa fizički sukob.     