Koprivnička policija uhitila je muškarca (37) koji je u subotu oko 15.30 sati na oranici u Koprivnici u Ulici Močilski odvojak, teško ozlijedio 75-godišnjeg muškarca udarivši ga granom po glavi. Teško ozlijeđeni mušjarac zadobio je krvarenje u mozgu, te je prevezen u Opću bolnicu Koprivnica. Napadu je prethodila svađa između njih dvojice, a napadač će tijekom nedjelje biti predan pritvorskom nadzorniku i uz kaznenu prijavu priveden u koprivničko Općinsko državno odvjetništvo. Nakon toga odvjetništvo će odlučiti hoće li će zatražiti od suca istrage Županijskog suda u Varaždinu pritvor. 