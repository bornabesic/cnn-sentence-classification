Screenshot Youtube SNAŽNO nevrijeme praćeno vjetrom, pljuskom i tučom pogodilo je Novi Sad čije su se ulice pretvorile u rijeke, potopivši nekoliko automobila, u najmanje jednoj školi nastava je prekinuta zbog prokišnjavanja, a u pojedinim dijelovima grada obustavljen je promet.     "Palo je preko 52 litre kiše po četvornom metru za dva sata, a gradska mreža može primiti oko 20 litara, pa su zbog toga i nastali problemi. Radimo punim kapacitetom" izjavio je vojvođanskim medijima član gradskog vijeća Vladimir Stojković.   Prekinuta nastava  Dvanaest interventnih ekipa "Vodovoda" je na terenu i rade na čišćenju slivničkih odvoda, kontroli crpki, ali i na lociranju kritičnih točaka.  Također, vatrogasci su primili više poziva za crpljenje vode iz podruma pojedinih kuća i zgrada u Novom Sadu.    U Osnovnoj školi "Svetozar Marković Toza" na Detelinari je prekinuta nastava jer ju je voda poplavila, pa je došlo i do prekida struje, prenio je novosadski portal „021“.   List „Blic“ prenosi kako su u potopljenim ulicama na površinu isplivali podzemni kontejneri.