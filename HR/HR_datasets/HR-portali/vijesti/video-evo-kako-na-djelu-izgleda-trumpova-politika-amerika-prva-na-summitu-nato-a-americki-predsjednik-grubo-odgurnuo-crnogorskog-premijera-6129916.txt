Donald Trump imao je danas vrlo ispunjen dan u Bruxellesu, gdje se prije summita čelnika država članica NATO-a susreo s nizom svjetskih čelnika. Prvo je pažnju javnosti zaokupio čelični stisak ruke iz kojeg ga nije puštao novi francuski predsjednik Emmanuel Macron, a sad se američki predsjednik našao na tapeti zbog bezobzirnog guranja crnogorskog premijera Duška Markovića, čelnika skorašnje nove članice NATO-a. Naime, prilikom "probijanja" u središte grupe državnika, među kojima je bila i predsjednica Hrvatske Kolinda Grabar Kitarović, Trump je grubo odgurnuo Markovića, potom samozadovoljno namjestio odijelo za fotografe i zatim se približio glavnom tajniku NATO-a Jensu Stoltenbergu. - Bio sam vrlo izravan s glavnim tajnikom NATO-a i s članicama Saveza, kada sam im rekao da moraju napokon platiti svoj udio i poštovati svoje financijske obveze - 23 od 28 članica još uvijek na plaća ono što bi trebali plaćati - rekao je kasnije Trump, dodajući da to nije pošteno prema američkim poreznim obveznicima.