Ministar obrane Damir Krstičević i general-pukovnik Drago Matanović, zajedno s izaslanstvom MORH-a i OS RH, posjetili su grad Varaždin. U fokusu posjete bio je obilazak vojarne 'Ivan V. Drašković' u kojem su se izaslanstvu pridružili zastupnici iz Varaždinske županije, te predstavnici lokalne uprave i samouprave.  Zaključili su kako obilazak varaždinske vojarne predstavlja dio čvrstog opredjeljenja Ministarstva obrane da se Hrvatska vojska vrati u one prostore gdje je tradicionalno bila, stoji u službenom priopćenju MORH-a. - Vrlo je bitno povezati razvoj lokalne zajednice i sigurnost - istaknuo je ministar Krstičević. Povratak bojne 'Puma' iz Našica u Varaždin, planiran za 2018. godinu, u funkciji je boljih uvjeta života i rada pripadnika OS RH, a i pozitivno će doprinijeti kada je u pitanju lokalno gospodarstvo, uprava i ukupna sigurnost.  S tim se složio i župan Varaždinske županije, Predrag Štromar. - Vrlo je bitno povezati razvoj lokalne zajednice i sigurnost - zaključio je Štromar. Izaslanstvo je u sklopu posjete, na Spomen-obilježju u parku ispred hotela 'Turist' u Varaždinu, položilo cvijeće i upalilo svijeće za sve poginule, umrle i nestale pripadnike 7. Gbr 'Puma' - Vrijeme je da se Pume vrate doma, u Varaždin gdje i pripadaju - naglasio je ministar okupljenim braniteljima i drugim građanima Varaždina posebno se prisjetivši slavnih dana te postrojbe iz Domovinskog rata, kada su zajedno s 'Paucima' oslobodili Knin, a najviše njezinih 90 poginulih pripadnika.  - Pume i druge postrojbe iz sjeverozapadne Hrvatske nisu razmišljale ni trena, kad je trebalo ići braniti i oslobađati i najudaljenije dijelove Hrvatske, od Vukovara do hrvatskog juga, i tako pokazale sinergiju cijele zemlje koja je dovela do konačne pobjede - naglasio je Krstičević. >> Umjesto branitelja htio zaposliti svog kandidata, osuđen na 10 mjeseci zatvora >> Branitelji kazneno prijavili novinare Dežulovića, Ivančića i Krstulovića 