Petar Pripuz, osumnjičen za izvlačenje milijuna iz CIOS-a, tvrtke za zbrinjavanje glomaznog otpada, još je u bolnici i istražitelji s njim do sada nisu razgovarali. Kako nam je rekao njegov odvjetnik Anto Nobilo, on je istražiteljima dostavio punomoć i čeka da ga pozovu.  Veći dio osumnjičenih jučer je ispitan u Uskoku, a nakon što se tijekom dana ispitaju ostali od 12 osumnjičenih koji su dostupni policiji tužiteljstvo će odlučiti hoće li za neke od njih zatražiti istražni zatvor. Ako do toga dođe, o tome će odlučivati sudac istrage Županijskog suda u Zagrebu.