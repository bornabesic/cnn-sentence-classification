Ilustracija: DHMZ, screenshot: 123rf DANAS se na kopnu očekuje djelomice sunčano i nestabilno vrijeme. Uz razvoj oblaka mjestimice će biti pljuskova i grmljavine, osobito poslijepodne i navečer kad lokalno mogu biti i izraženiji. Na Jadranu će biti pretežno sunčano, a poslijepodne duž obale ne može se isključiti i poneki kratkotrajni pljusak. Vjetar će biti slab, poslijepodne uz obalu do umjeren jugozapadni i zapadni. Najviša dnevna temperatura većinom će se kretati od 24 do 29 °C. Sutra sunčano, vrlo toplo i vruće  Sutra će vrijeme biti pretežno sunčano, vrlo toplo i vruće. Na kopnu se ujutro mjestimice očekuje kratkotrajna magla, a uz dnevni razvoj oblaka bit će pljuskova praćenih grmljavinom. Duž obale je izražena mogućnost za poslijepodnevni lokalni pljusak mala, uglavnom samo na jugu. Vjetar će biti slab, na Jadranu poslijepodne ponegdje umjeren zapadni i sjeverozapadni. Najniža jutarnja temperatura većinom će se kretati od 14 do 19, a najviša dnevna od 26 do 31 °C. Stiže promjena vremena I dok su tjedan za nama obilježila relativno visoke temperature i pretežno sunčano vrijeme, sljedeći tjedan se - prema sedmodnevnoj prognozi DHMZ-a - u Hrvatskoj očekuje značajnija promjena vremena.  Ona će biti osobito istaknuta u Zagrebu, gdje se od utorka do četvrtka očekuju jaka naoblaka te znantne količine oborina. Usto, temperature će pasti i na 14 °C.