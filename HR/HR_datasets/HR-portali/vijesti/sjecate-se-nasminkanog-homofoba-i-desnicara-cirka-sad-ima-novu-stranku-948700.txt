Foto: zagreb-pride.net BIVŠI predsjednik mladeži ekstremno desničarske Hrvatske čiste stranke prava, Frano Čirko, predsjednik je novoosnovane stranke Generacija Obnove.  Homofob koji se našminkan slikao s muškarcima  Frano Čirko je inače poznat javnosti po fotografijama s podignutom desnicom i ekstremno desničarskim stavovima. Primjerice, u prilogu Latinice iz 2010., Čirko je otvoreno hvalio Antu Pavelića: "Mi smatramo da je on jedan od najutjecajnijih i najboljih pravaša u hrvatskoj povijesti bez obzira na neke stvari. Svaki čovjek je grešan, nitko nije čist, svatko ima mane pa tako i on ima mane ali smatramo da je ostavio dosta dobrih stvari iza sebe".  Također, HČSP je organizirao je prosvjed protiv Gay Pridea. Tamo je mladi Čirko držao govor na Trgu bana Jelačića i urlao kako se na Prideu promovira nemoralni i perverzni način života. Podsjećamo, nedugo nakon njegovog prosvjedovanja protiv "nemoralnog i perverznog" Pridea, u javnost su izašle njegove fotografije na kojima se, našminkanih usana, grli s prijateljem.  >> Izgleda li vam ovaj homofob pomalo gay?  Isto tako, mladi Čirko je pokušao organizirati međunarodno neonacionalističko okupljanje u Matici hrvatskoj i mimohod kroz centar Zagreba. Kad su ih odbili u Matici, HČSP-ovci su im poručili kako "ničim ne zaslužuju svoje časno ime".  >> Sramotno: Ekstremne nacionaliste u Zagrebu će ugostiti Matica hrvatska!  Ksenofobi i nacionalisti  Osim toga, hvalili su se i zajedničkom komemoracijom u Laslovu s ksenofobnom mađarskom strankom Jobbik i mađarskim Pokretom mladih "64 županije" koji na svojoj web stranici drži video u kojem nedvosmisleno pretendira na hrvatski teritorij prikazujući Zagreb, Varaždin i praktički cijelu Slavoniju i Liku kao mađarsko područje.  >> HDZ-ov koalicijski partner ugostio mađarske nacionaliste koji otvoreno svojataju pola Hrvatske  26-godišnji desničar koji je pokušao organizirati međunarodnu konferenciju ekstremne desnice tako u obraćanju javnosti, a povodom osnivanja nove stranke, kaže: "Dosta nam je čitave kulture smrti, političke korektnosti i litanija o toleranciji, jednakosti, različitosti i ljudskim pravima dok se naša prava brutalno gaze, a naša budućnost uništava."