 U srijedu, 17. svibnja, ruski predsjednik Vladimir Putin je, na zajedničkoj konferenciji za medije s talijanskim premijerom Paolom Gentilonijem,  vrlo pozitivno ocijenio posjet ruskog ministra vanjskih polsova Sergeja Lavrova Washingtonu prošlog tjedna. Napomenuo je kako se radilo o uzvratnom posjetu nakon boravka američkog državnog tajnika Rexa Tillersona u Moskvi. Ruski čelnik je bio vrlo ironičan ali i vrlo jasan kada je izjavio slijedeće: „… mi vidimo da se u Sjedinjenim Američkim Državama razvija politička shizofrenija. Ničim drugim ne mogu objasniti optužbe na adresu predsjednika (Trumpa, op. GN.) o tome, da je on izdavao Lavrovu nekakve tajne. Uzgred, ja sam s njim (Lavrovom, op. GN.) danas već razgovarao i on će se morati očitovati jer s nama nije podijelio te tajne. Niti sa mnom, niti s predstavnicima ruskih tajnih službi.“ Nakon sarkastičnih riječi, ruski čelnik je ozbiljno izjavio kako je, uz prethodnu suglasnost američkog predsjednika, ruska strana spremna dostaviti Senatu i Kongresu snimku razgovora Donalda Trumpa i Sergeja Lavrova. „Kada smo mi na početku gledali kako se ta američka unutarnjo-politčka borba razvija, bilo nam je smiješno, ali sada to nije samo tužno već kod nas izaziva i zabrinutost. Što još mogu izmisliti ljudi koji generiraju ovu glupost… teško je sebi predočiti. Sve se to radi na temelju raspirivanja proturuskih osjećaja. Mene čudi što oni usložnjavaju unutarnjopolitičko stanje u SAD-u s proturuskim sloganima. Oni ili ne razumiju kako time nanose štetu svojoj državi, a onda su jednostavno glupi, ili oni sve razumiju, a tada su opasni i neiskreni ljudi. U svakom slučaju, to je stvar samog SAD-a i mi se u to ne namjeravamo miješati“, izjavio je ruski predsjednik na konferenciji za medije u Sočiju. Na molbu novinara da iznese svoju ocjenu vladavine Donalda Trumpa u dosadašnjem razdoblju, Vladimir Putin je izjavio kako tu ocjenu mora dati američki narod. Ali to će biti  moguće kada Trumpu omoguće raditi u punom smislu te riječi, zaključio je ruski čelnik. Original možete pronaći na geopolitika.news 