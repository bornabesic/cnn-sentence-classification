Matthew Notebaert (33), vozio je svoju suprugu Amandu (31) s koncerta u Loxahatcheeu na Floridi. U jednom trenutku su se počeli maziti. A onda se dogodila tragedija. Sletjeli su u kanal automobilom i Amanda je poginula. Naime, policija je bračni par pronašla gole od struka prema dolje, a Amanda je sjedila u krilu svoga supruga. Glavom je lupila u upravljačku ploču i vjetrobransko staklo i poginula. Prema izvješću toksikologa oboje su bili pod utjecajem alkohola, dok je suprug konzumirao i marihuanu. Na sudu se moglo čuti da je to bio Amandin prvi izlazak nakon što je rodila njihovo drugo dijete i te je noći pila. Njezin suprug Matthew je rekao da se sjeća da su bili intimni u trenutku kada je zaustavio automobil, no nije se mogao sjetiti što je bilo kasnije kada su ponovno krenuli. Probudio se pored tijela svoje žene. On je u nesreći teško ozlijedio noge. Na sudu je rekao da mu njegova žena nedostaje više nego što može izreći. Već se prije izjasnio krivim za nesreću. Amandini roditelji Mike i Lisa Stacey zahtijevali su najvišu dopuštenu kaznu za supruga njihove kćeri. "Imao si odgovornost da svoju suprugu dovezeš živu kući", poručili su mu. Njegov odvjetnik je tražio da ga se poštedi zatvora te da bude uvjetno osuđen kako bi mogao biti sa svoje dvoje djece, no sudac nije to prihvatio jer je Matthew i prije bio kažnjavan. Osudio ga je na pet godina zatvora, piše Metro. > > VIDEO Nakon ovoga dobro ćete promisliti drugi put kada krenete pokretnim stubama 