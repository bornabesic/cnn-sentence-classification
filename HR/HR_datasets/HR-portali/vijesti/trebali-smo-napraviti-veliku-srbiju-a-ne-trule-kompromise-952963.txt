– Trebali smo napraviti Veliku Srbiju, a ne trule kompromise. A napravili smo veliku, najveću pogrešku u povijesti koja se zove Jugoslavija – zaključio je predsjednik Republike Srpske Milorad Dodik nabrajajući sve ''srpske'' pogreške počinjene nakon Prvog svjetskog rata. Dodik je zaključio da Srbi od 1914. do danas nisu puno napredovali jer previše vjeruju strancima, a s njima valja, tvrdi, biti oprezan. Dodao je, pišu mediji u Srbiji, kako je u Prvom svjetskom ratu palo mnogo srpskih žrtava, ali da stranci za to "previše ne mare", već gledaju samo svoje interese. Ocijenio je da je Banja Luka danas više Srbija, nego što će Priština ikad biti dio nekakve Albanije. Posebno je naglasio da je RS uvijek bila Srbija te kako to ne misli metaforično. – Srbi nisu htjeli ići iz BiH, ali su nas protjerali i dali nam Srpsku s ciljem da tu teritoriju naknadno potpuno degradiraju, ali neće im to proći. Srbi nikada i ni po koju cijenu neće dati Srpsku – poručio je Dodik i pojasnio da međunarodni faktori na sve načine pokušavaju urušiti srpski identitet i pravo na državu. – To rade preko Kosova, BiH, Hrvatske i Crne Gore... Svi oni imali su pravo da se odcijepe od Srbije, ali kada su to htjeli Srbi, uslijedilo im je NATO bombardiranje – zaključio je predsjednik RS-a. >>Najviši dužnosnici u BiH odbili se sastati s veleposlanikom Izraela