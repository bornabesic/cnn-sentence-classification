Predsjednik Sabora Božo Petrov iz Metkovića je za N1 televiziju komentirao odluku da je Hrvatska izgubila arbitražu u Ženevi, ali i plan da se otkupi paket dionica MOL-a- Danas smo premijer i ja razgovarali i zajedno se dogovorili za iduće planove oko INA-e. Naravno, rezultat arbitraže nije povoljan, ali nije sve izgubljeno, nećemo tako lako odustati od INA-e. INA je tvrtka od strateškog i nacionalnog značaja i naravno da nećemo dignuti ruke. Mi iz Mosta smo dovoljno dokazali koliko nam je stalo... - rekao je Petrov naglasivši da odluka o otkupu dionica nije donesena preko noći.- Što se tiče planova za INA-u, redovito razgovaramo, naravno da smo i ranije razmatrali opciju da idemo u otkup dionica. Nije ovo odluka donesena u deset sekundi. Danas smo potvrdili da je to najbolji mogući smjer.Petrov je u nastavku razgovora bio dosta suzdržan. Nije htio govoriti ni o mogućem odgovoru mađarske strane, ali nije govorio ni o modelu na koji način bi se otkupile dionice da ne poveća javni dug.- Detalje ćete dobiti kada pravna skupine donese zaključke - rekao je Petrov dodavši za kraj da za Most arbitraža nikad nije bila upitna.