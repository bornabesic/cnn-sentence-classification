Screenshot: YouTube  NOVA reklama za Discoveryjev "Tjedan morskih pasa" pokazuje pjevača Seala usred koncerta na plaži izvodeći pjesmu "Kiss from a rose" sve dok ga ogroman morski pas nije zaskočio i pojeo živog, proždirući dvostrukog dobitnika Grammyja. Discoveryjev promo spot zaključio je video rečenicom: "Još je uvijek loš tjedan da budeš tuljan (seal)". Seal, punim imenom Seal Henry Olusegun Olumide Adeola Samuel, u zadnje je vrijeme bio dosta prisutan u stranim medijima zbog sudjelovanja u žiriju australske verzije showa "The Voice", a bio je i gost iznenađenja u showu "America's got talent" u kojem je njegova bivša supruga Heidi Klum stalni član žirija, piše DailyMail. Par se rastao 2012. godine nakon nešto više od šest godina braka. "Tjedan morskih pasa" počinje ovo ljeto na Discoveryju.