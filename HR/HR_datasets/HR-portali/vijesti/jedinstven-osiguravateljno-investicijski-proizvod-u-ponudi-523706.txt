GRAWE, koji je još 2004. prvi na hrvatskom tržištu ponudio kombinaciju osiguranja života i ulaganja u investicijske fondove (tzv. unit linked police), kreirao je novi osiguravateljno investicijski proizvod GRAWE INVEST 4U.  GRAWE INVEST 4U je inovativan i na hrvatskom tržištu jedinstven financijski proizvod. Glavna prednost u odnosu na proizvode na tržištu je u tome što ugovaratelju osiguranja pruža besplatnu, provjerenu strategiju ulaganja razvijenu od strane vrhunskih fond menadžera austrijskog društva za upravljanje investicijskim fondovima Security KAG.  „Proizvod je namijenjen osobama koje žele ulagati na tržište kapitala kako bi u trenutnoj situaciji niskih kamata i oporezivanja kamata ostvarenih štednjom u bankama, imali mogućnost ostvarenja većih prinosa“, izjavio je Igor Pureta, predsjednik Uprave GRAWE Hrvatska d.d. predstavljajući novi proizvod. „Namijenjen je osobama koje nemaju iskustva u trgovanju vrijednosnim papirima na svjetskim burzama ili žele profesionalcima prepustiti brigu za svoj novac.“  Strategija koju je razvio Security KAG, dobitnik više austrijskih i europskih priznanja za upravljanje kapitalnim ulaganjima, pruža optimalan omjer prinosa i rizika ulaganja. Rezultat je analize povijesnih kretanja fondova te matematičkih modela i simulacija budućih kretanja cijena udjela. U nju su uključeni i zaštitni mehanizmi, koji u slučaju nepovoljnijih kretanja minimaliziraju moguće gubitke. Prateći događanja na tržištu, fond menadžeri pravovremeno odlučuju o promjeni omjera uloženih sredstava između dinamičnog, uravnoteženog i konzervativnog fonda, čime se smanjuje rizik za osiguranike.  Moguće je ulagati već od 21 eura mjesečno u kunskoj protuvrijednosti, a upravo je mjesečno ulaganje najbolje za ulagača jer se minimizira utjecaj promjene cijena udjela u fondovima.  Važno je naglasiti kako ova vrsta police nije zamjena za klasično životno osiguranje. Primarna svrha klasične police je zaštita i sigurnost za članove obitelji i kod nje osigurvaatelj preuzima na sebe pokriće rizika. GRAWE INVEST 4U je namijenjen onima koji očekuju veće prinose, a istovremeno su spremni preuzeti na sebe rizik ulaganja.     „Na nama je odgovornost da potencijalne ugovaratelje upozorimo kako je ulaganje u dionice i fondove uvijek rizik kojeg moraju biti svjesni prilikom ugovaranja investicijskog proizvoda“, istaknuo je Pureta. „Međutim, povijest i statistike pokazuju da se discipliniranim ulaganjem na duži rok, postižu izvrsni rezultati“, zaključio je Pureta.    Tema: Promo sadržaj 