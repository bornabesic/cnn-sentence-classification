Napadač je uhićen Hrvatskog povratnika Mirka Vicu iz mjesta Ljesovina u konjičkoj općini pretukao je u srijedu i nanio mu teške ozljede Đulejman Turković Đema, lokalni nasilnik, koji je i ranije prijetio Vici i povratnicima te im stalno krade šumu. Hrvatskog povratnika Mirka Vicu iz mjesta Ljesovina u konjičkoj općini pretukao je u srijedu i nanio mu teške ozljede Đulejman Turković Đema, lokalni nasilnik, koji je i ranije prijetio Vici i povratnicima te im stalno krade šumu, piše Večernji.ba  Vice je s teškim ozljedama u predjelu glave i tijela prevezen u Sveučilišnu kliničku bolnicu u Mostaru na odjel ORL, dok je policija, nakon dojave, uhitila Turkovića i zadržala ga u prostorijama Policijske postaje Konjic. Iz MUP-a Hercegovačko-neretvanske županije potvrdili su izgred, navodeći inicijale napadnutog i nasilnika. Kao obračun najstrašnijih bandi odigrao se u srijedu popodne napad u mjestu iznad naselja Ljesovina nedaleko od Buturović Polja u kojemu je do rata živio veliki broj Hrvata. 