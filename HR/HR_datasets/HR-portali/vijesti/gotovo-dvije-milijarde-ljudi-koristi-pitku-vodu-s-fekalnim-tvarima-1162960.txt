Svjetska zdravstvena organizacija (WHO) upozorila je u četvrtak na stanje vode u svijetu navodeći da gotovo dvije milijarde osoba još koristi pitku vodu s fekalnim tvarima. "Danas gotovo dvije milijarde osoba koristi izvore pitke vode zaražene fekalnim tvarima što ih izlaže zarazi kolere, dizenterije, tifusa i dječje paralize", objasnila je direktorica odjela javnog zdravstva pri WHO-u Maria Neira. "Ocjenjuje se da zaražena pitka voda uzrokuje više od 500.000 smrtnih slučajeva svake godine izazvanih dijarejom", rekla je ona. Godine 2015. zemlje su utvrdile, u okviru Ujedinjenih naroda, popis sa 17 ciljeva održivog razvoja koje treba doseći do 2030. Jedan od ciljeva je zajamčiti svima pristup vodi i sanitarijama te osigurati održivo upravljanje izvorima vode. Taj se cilj neće moći postići "ako se ne poduzmu mjere za djelotvornije korištenje financijskih izvora i poveća napore oko pronalaženja novih izvora financiranja", upozorava WHO u godišnjem izvješću. >> Slovenci dobili ustavno pravo na pitku vodu, voda neprofitni resurs >> Što to fascinira Izraelce u Hrvatskoj?