Screenshot: HRTi VELIMIR ŠETKA, jedan od preživjelih iz pomorske nesreće, dao je izjavu za HRT u kojoj je opisao potresno iskustvo. >> NESREĆA KOD DUBROVNIKA Potraga i dalje traje, poginuli 2015. pao u akciji razbijanja lanca trgovine kokainom  "Išao sam s prijateljem, vraćali smo se. Čovjek koji je vozio taj gliser uopće nije imao svjetla, a nas je bilo devet u tom čamcu. Bili su veliki valovi. Malo je dao gas ispočetka, a kada je vidio da nas kvasi, smanjio je gas i krenuo prema Dubrovniku sjeći valove. Kasnije je okrenuo lijevo, ja sam sjedio nazad na krmi i oko mene je bilo još troje ljudi. Moj prijatelj, jedna žena i jedan majstor, a vozač je bio točno ispred mene. Pokraj njega su sjedili sin te žene i troje mladih", prisjeća se trenutaka prije nesreće. Opisao je i trenutak udara. "Kada je taj brod udario, jer ovaj nije imao svjetla, jedino sam ja ostao na čamcu, svi su ostali bili u vodi, njih sedam, a osmi prijatelj je samo glavom zagnjurio u more, ali se vratio u čamac. Bio sam skroz mokar i 5-6 sekundi sam bio u nesvijesti. Nemam pojma što se desilo. To je kao atomska bomba, jednostavno ne vidiš ništa", prepričao je svoje potresno iskustvo. Još uvijek je u šoku "Nitko od nas nije vidio brod. Sam vozač je dvije sekunde prije udara rekao 'Ajme meni što je ovo'", prisjeća se unesrećeni.  Rekao je da ne vjeruje da se da se tako nešto može desiti na moru.  "Da ti ljudi koji su došli raditi za 200-300 kuna cijeli dan, da tako završe, to mi ne ide u glavu", zaključio je.