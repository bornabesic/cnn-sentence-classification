Uz željezničku prugu na Žabici, nadomak bivših lučkih skladišta oko 18 sati pronađen je mrtav muškarac, piše Novi list. Beživotno tijelo je leżalo uz kolosijek na komu se nalazila željeznička kompozicija teretnih vagona za prijevoz trupaca, a policijski službenici krim odjela započeli su očevidom nakon dojave, piše Novi list. Tek nakon obdukcije bit će jasnije što se dogodilo muškarcu zasad neutvrđenog identiteta i što je uzrokovalo smrt. Od zaposlenika obližnje Pošte koji koriste skladišta Novi list je doznao da nekolicina beskućnika svakodnevno provodi vrijeme u dokolici i uz piće u jednom od praznih prostora koji su odreda zatvoreni, ali su u jedan uspjeli provaliti i koriste ga kao nužni smještaj. Stradali muškarac navodno je često viđen u društvu beskućnika, s kojima se družio i pio, ali tamo nije noćio. Prepoznavali su ga po štapu kojeg je koristio pri hodanju, a misle da je iz okolice Rijeke. Neki su rekli i da je tijekom poslijepodneva pio s dvojicom beskućnika nedaleko mjesta gdje je pronađen mrtav. Više detalja o okolnostima koje su dovele do smrtnog ishoda, bit će poznato nakon očevida.