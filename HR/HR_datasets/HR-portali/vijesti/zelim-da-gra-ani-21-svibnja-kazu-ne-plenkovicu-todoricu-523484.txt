Mostovac Nikola Grmoja u Metkoviću je odlučio odgovoriti na prozivke šefa HDZ-a Andreja Plenkovića koji ga je nazvao "kavanskim revolucionarom" i optužio da je vršio pritisak na Tomislava Sauchu.  - Jedina revolucija koju ja zazivam su izbori 21. svibnja kad želim da građani pošalju jasno NE Todoriću, Valentiću, Greguriću, Šeksu i Plenkoviću, koji su odgovorni za ovu krizu. Očekujem da Plenković što prije izađe pred građane i prizna da ju je on izazvao, poručio je Grmoja. Dodao je i da je Plenković izazvao revoluciju jer je Most ozbiljno krenuo u razotkrivanje kriminala u Agrokoru. - Most je krenuo razotkriti sve arhitekte ovakve kriminalne Hrvatske, gradove koje smo vodili vodili smo odgovorno, nametnuli nove, poštenije standarde. Na taj način smo htjeli voditi i Hrvatsku, dodao je Grmoja. 