Saborski zastupnik SDP-a i bivši ministar uprave Arsen Bauk iznio je na Facebooku računicu prema kojoj je SDP nakon ovih lokalnih izbora ostao "na istom" što se tiče obnašanja vlasti u županijama i gradovima.  "Kad su raspisani izbori, SDP je imao 2 župana, 4 gradonačelnika sjedišta županija i 18 gradonačelnika ostalih gradova. Sad, kad su izbori završili, SDP ima 2 župana (ista), 4 gradonačelnika sjedišta županija (ista) i 18 gradonačelnika ostalih gradova (11 istih i 7 različitih). Dobili smo Donju Stubicu, Ogulin, Ploče, Slatinu, Trogir i Vrbovec (sve od HDZ-a), a izgubili Beli Manastir, Daruvar, Kutinu, Makarsku, Oroslavje (od HDZ-a) i Hvar (od nezavisnog)", napisao je Bauk.  "Drugim riječima, ostali smo na istom", zaključio je SDP-ovac. Sve o lokalnim izborima čitajte OVDJE.