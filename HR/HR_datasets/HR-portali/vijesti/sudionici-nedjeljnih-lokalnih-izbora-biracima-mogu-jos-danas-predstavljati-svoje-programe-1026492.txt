Za oko 9500 mjesta natječe se 47.601 kandidat Petak, 19. svibnja, posljednji je dan u kojem aktivni sudionici nedjeljnih lokalnih izbora biračima mogu predstavljati svoje programe i kandidate, jer u ponoć s petka na subotu počinje izborna šutnja koja završava u nedjelju u 19 sati kada se zatvaraju birališta. Na nedjeljnim lokalnim izborima biraju se nova predstavnička i izvršna vlast, dakle općinska i gradska vijeća i županijske skupštine, kao i općinski načelnici, gradonačelnici i župani te njihovi zamjenici u 576 jednica. Za oko 9500 mjesta natječe se 47.601 kandidat. Riječ je o gotovo 9000 manje s obzirom na situaciju na izborima prije četiri godine. Važno je napomenuti da birači na lokalnim izborima ne mogu glasati izvan mjesta prebivališta, niti koristiti preferencijski glas kao na parlamentarnima. 