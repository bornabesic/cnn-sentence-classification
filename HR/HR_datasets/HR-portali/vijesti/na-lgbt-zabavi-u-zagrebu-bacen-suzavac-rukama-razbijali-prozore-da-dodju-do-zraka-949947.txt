Foto: Facebook/Pixsell/Zarko Basic U ZAGREBAČKOM klubu Super Super, sinoć je bačen suzavac.  Na adresu redakcije nam je pristigla dojava kako je sinoć, u klubu Super Super, za vrijeme LGBT tematske večerim bačen suzavac.  Ljudi izlazili na prozore  Također, na Facebook stranici kluba, u komentarima posjetitelji pišu kako su ljudii sinoć završavali na hitnoj te kako su ljudi ulazili na vrata, a izlazili na prozore.  Neslužbeno doznajemo da su ljudi rukama razbijali prozore kako bi pobjegli van iz kluba.  Administratori stranice su u komentarima napisal: "Kao i na svakom našem partyu do sada, jedino na što naše večeri mirišu je ljubav. Žao nam je što nam društvo u kojem živimo želi osporiti pravo na to, ali ovo je javni proglas da je ljubav jedino za što se borimo i nikakav suzavac neće osporiti da dobijemo ono što svi zaslužujemo. Svima se ispričavamo zbog negativnog iskustva koje je bilo izvan naše moći i javno vam obećajemo da ćemo se boriti za sve nas. Volimo vas!"  "2017. godina, a bacaju se suzavci"  Osim toga, na Facebooku su izašle fotografije ozlijeđene djevojke koja je komentirala sinoćnji napad: "Veceras je netko bacio nekoliko suzavaca na par stotina ljudi koji su uzivali, plesali i zabavljali se, a da pritom nikog nisu dirali, tukli, krali, silovali, terorizirali, plagirali, krali, ubijali..."     "Sinoć, oko 3 i 30 na Trnju, Radnička Cesta, nepoznati počinitelj je aktivirao sredstvo s nadražujućom tvari. Dvije osobe su lakše ozlijeđene tijekom izlaska iz kluba.", javljaju iz Policijske uprave zagrebačke. SDP-ova pressica  SDP je najavio konferenciju za novinare povodom napada suzavcem. Na njoj će govoriti SDP-ov zastupnik Bojan Glavašević.  Predsjednik SDP-a je na Twitteru napisao: "Jučer je napadnuta LGBT manjina. Danas možda bude neka nacionalna ili vjerska manjina. Sutra si možda ti na redu."      — Davor Bernardić (@davorbero) February 12, 2017