Foto: 123rf  CRVENI križ priopćio je da se u Šri Lanki nastavlja loše vrijeme koje je izazvalo najgore poplave u posljednjih 14 godina i smrt više od 160 ljudi.   Širom jugozapadnog dijela zemlje, piše CNN, monsuni i kiše koje neprestano padaju uzrokovali su loše vrijeme. Šrilankansko ministarstvo za upravljanje u katastrofama još 112 osoba smatra nestalima, a očekuje se da će broj poginulih rasti.   Pored opasnosti od same bujice, spasilačke službe upozoravaju građane i na opasnost od napada krokodila.   Crveni križ osigurava hranu i vodu te pomaže u akcijama spašavanja stanovništva.