Opet u minusu Zoran Milanović, predsjednik Vlade, idući mjesec praktično neće vidjeti plaću jer će njegov nemali dohodak gotovo u cijelosti otići na troškove putovanja njegova sina u SAD-u. Premijer se pohvalio kako je iz svog džepa platio avionsku kartu za sina, a najjeftinija avionska karta na relaciji Zagreb – Seattle – San Francisco – New York – Zagreb za jednu osobu u ekonomskoj klasi trenutačno stoji 2200 dolara ili 13.230 kuna. Dodaju li se tome i ostali troškovi puta u Silicijsku dolinu, premijer bi nam mjesec mogao završiti i u minusu. Ali navikao je on već na negativne rezultate. Lijena naša domovina Grčić roni ispod površine i žali se da nitko ne želi raditi Branko Grčić, potpredsjednik Vlade i ministar regionalnog razvoja i fondova EU, rekao je govoreći na Hrvatskom radiju o padu BDP-a da smo „ispod same površine vode i čekamo da izronimo“. Nije to ništa novo od kralja šupljih obećanja Grčića, ali je novo objašnjenje da nam je loše jednim dijelom i stoga što ljudi ne žele raditi. Ronilac Grčić kao „strukturni problem“ Hrvatske koji se ne može riješiti naveo je da „u ovom trenutku ne može naći ljude koji su voljni raditi“, primjerice na obnovi Slavonije. Iz svoje podvodne perspektive Grčić valjda misli da bi se Hrvatska kao „zemlja znanja“ trebala razvijati na novim radnim mjestima koja je doslovce nanijela voda. Čudo u Zadru Ravnatelj Čular odlučio Gospu „pretvoriti u nešto drugo“ Ivan Čular, ravnatelj Osnovne škole Šime Budinića u Zadru, prihvatio je molbu ministra znanosti, obrazovanja i sporta Vedrana Mornara da kip Gospe Lurdske visok 1,2 metra koji je postavio u hodnik škole zagradi nekom fizičkom preprekom. Radovi počinju potkraj tjedna, ali ravnatelj još ne želi otkriti što će učiniti. Novinarki Slobodne samo je izjavio da će Gospa ostati na svom mjestu, ali „pretvorena u nešto drugo“. A sada nešto posve drugačije, Leteći cirkus Ivana Čulara. Kad misli vrludaju Ministru Marasu priviđa se „silikonska dolina“ Gordan Maras, ministar poduzetništva i obrta, rekao je gostujući na HTV-u da ne vidi problem u tome što je premijer otišao u „Silikonsku dolinu“ i ponovio to dva puta. Silikoni su silikoni, a dvaput je dvaput. >>Milanović u Ciscu: Gledamo kakve koristi možemo izvući >>Mornar: Vjerski simboli ne mogu u hodnik, mogu u kabinet za vjeronauk