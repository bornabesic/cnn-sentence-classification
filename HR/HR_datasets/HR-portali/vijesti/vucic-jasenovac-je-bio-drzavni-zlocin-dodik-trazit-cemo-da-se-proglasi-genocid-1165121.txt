I s druge strane Save u Donjoj Gradini obilježen je Dan sjećanja na žrtve Jasenovca. Od 2015. ga zajednički obilježavaju vlade Srbije i Repuvlike Srpske, a u nedjelju su komemoraciji nazočili predsjendik RS Milorad Dodik te premijer i predsjednik Srbije Aleksandar Vučić uz jaku ministarsku delegaciju. U svom govoru, kojeg prenosi srpski mediji, Vučić je istakao kako je Jasenovac bio radni logor u kojem je rad bio smrt i da je to bio državni zločin. "To je bio master plan za čitavu državu i jedan narod. Nije riječ samo koliko je ljudi ubijeno nego koliko ljudi su htjeli ubiti, i da je to ubijanje bilo službeno i poželjno. Okrećite glavu, ali ne može se pobjeći od banalnosti zla. Htjeli su da Srba u Hrvatskoj i Bosni nema. Onima koji žele da budu banalni, obični, prosječni u zlu, ne mogu da pomognem i to nije moj posao. " - rekao je Vučić još jednom ponovivši "kako se Bljesak i Oluja nikada više neće ponoviti". "Pogledajte tko je danas ovde. Oni koji su prebjegli i njihova djeca. Oni koji danas dižu trobojku, hvaleći se slobodom Srbije i Republike Srpske. Ne možeš da pobjegneš od banalnosti tog zla. Ostao si prosječan i uvijek ćeš biti niži dok ne smogneš snage da se suočiš sa zlom, dok mu ne pogledaš u lice. Tražiti svoju veličinu nije moguće bez suočavanja sa svakom greškom. Svatko tko hoće Hrvatsku bez srpskih tablica, čokoladica…hoće takvu Hrvatsku" – rekao je Vučić nazvavši Jasenovac jednim od najstrašnijih mjesta u tadašnjoj okupiranoj Europi. Komemoraciji u Donjoj Gradini sudjelovalo je i veliki broj građana, a nakon polaganja vijenaca parastos je održao vrhovni poglavar Srpske pravoslavne crkve patrijarh Irinej. "Danas se sjećamo svih ubijenih i njihovih stradanja koja su podnijeli od ljudi bez uma i bez srca, a samo zato što su pripadali određenom narodu i određenoj vjeri. Ono što tu tragediju čini još većom je činjenica da su stradali od kršćanskog naroda, koji je digao ruku na najbliže susjede, na braću po Kristu. A da sve bude tragičnije i veće, u velikom dijelu se u tom vremenu umješala i jedna crkva. Čelnici crkve su blagoslovili sve što se dogodilo, a mnogi među njima su davali i primjer kako treba postupati, pa su govorili - Bog je na nebu, ustaše na zemlji i Jasenovac je između njih, pa birajte šta hoćete. Svi oni koji su nanijeli tu ranu i svom narodu naninijeli su ljagu koju povijest neće moći opravdati" - rekao je Irinej u Donjoj Gradini. Predsjednik Republike Srpske Milorad Dodik je na komemoraciji rekao kako Republka Srpska nema namjeru destabilizirati regiju, no kako traži da se Jasenovac obilježi kao mjesto genocida nad srpskim narodom, a ne kao mjesto žrtava rata. Logor Donja Gradina formiran je 1942. godine u sustavu ustaškog logora Jasenovac, te je bio mjesto ubojstva brojnih zatočenika. >> Plenkoviću poručili 'Uklonite ustaški pozdrav', on odgovorio: 'Ploča je za poginule branitelje' 