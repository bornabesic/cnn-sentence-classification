Foto: Hina MIROSLAV Šimić u prostorijama Sabora u ime Mosta obraća se javnosti. "U rukama držim tri rješenja o razrješenju, to je protuustavno. Naši će ministri nastaviti raditi svoj posao dok imaju povjerenje sabora", rekao je Šimić. "Mi imamo parlamentarni, a ne kancelarski sustav, to premijer mora znati. Premijer se poziva na članak 110. ustava koji uopće ne definira ovakvo ponašanje. Svi ministri morali su dobiti potvrdu većine u saboru, isto tako mogu i stupiti s funkcije", rekao je Šimić. "Ovo nije legitiman potez", dodao je Šimić. "Jedna od opcija je Ustavni sud. A što se tiče Kovačića, on je rekao da podržava Mostovce i da bi isto postupio", kaže Šimić. "Ne znam ima li HDZ većinu, to morate pitati njih. Oni misle da imaju", dodao je Mostovac. "Mi nemamo problem s tim da nas neko ne želi u vladi. Imamo problem s tim da se krši hrvatski ustav i nećemo šutjeti", zaključio je kratku presicu Šimić.