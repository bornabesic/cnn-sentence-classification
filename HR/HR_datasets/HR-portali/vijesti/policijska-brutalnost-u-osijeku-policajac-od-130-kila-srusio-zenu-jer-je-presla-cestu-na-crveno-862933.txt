Foto: Davor Kibel/ Glas Slavonije JUČER nešto poslije 11 sati u Ulici Hrvatske Republike, u samom središtu Osijeka, dogodio se incident koji je šokirao građane. > MUP objavio snimku: Pogledajte privođenje 66-godišnje žene koja je prešla cestu preko crvenog  Prema pisanju Glasa Slavonije, policajac krupnije tjelesne građe srušio je stariju ženu na beton i - vezao je lisičinama i to jer je prešla cestu dok je na semaforu bilo crveno svjetlo.  "Sestra je vidjela da je žena prešla preko zebre dok je bilo crveno svjetlo na semaforu. Za ženom je odmah došao policajac od nekih 130 kilograma i pitao je zna li što je učinila. Žena je nešto odgovorila i krenula dalje, no policajac ju je sustigao, svom težinom se bacio na nju, srušio je na beton u haustoru i vezao lisičinama", ispričala je djelatnica obližnjeg objekta.  Navodno je pokušao intervenirati i jedan mladić, koji je policajcu kazao da se makne sa žene, na što mu je ovaj navodno odgovorio da se makne, ili će i njega privesti.   "Bilo je strašno za gledati"  "Da je napravila ne znam što, nije u redu da policajac tako skače po ženi. Kad ju je srušio, kleknuo je na nju, a ona je zapomagala. Kada joj je stavio lisice žena se, očito šokirana, pokušala oteti, ali joj je tako zavrnuo ruku da mislim da joj je rame iskočilo. Ovo je prestrašno. Vidjela sam da se radi o ženici koja baš i nije neka opasnost za okolinu", kazala je jedna svjedokinja događaja. Od policije se doznaje da je bilo uporabe sredstava prisile u Ulici Republike Hrvatske te da je istraga u tijeku.   "Slijedi utvrđivanje svih činjenica u vezi ovog slučaja, te utvrđivanje opravdanosti uporabe policijske prisile. Policijski službenik djelatnik je Postaje prometne policije Osijek i za vrijeme njegovog postupanja cijelo vrijeme bila je uključena videokamera koju je imao zakvačenu na uniformi", kazao je glasnogovornik osječke policije.