ZABRANJIVANJEM koncerta Marku Perkoviću Thompsonu, mariborske su vlasti uzburkale duhove u Hrvatskoj. O zabrani se govorilo u slovenskom parlamentu, komentar su dali i hrvatska predsjednica i premijer i mnogobrojni političari. HHO je osjetio potrebu pozvati Slovence da zabranu preispitaju, a posljednji u nizu onih koji su prokomentirali ovaj slučaj je SDP-ov Arsen Bauk.   "Dok mu je HDZ dao 515.000 eura da ne pjeva, Slovenci su mu to osigurali besplatno. Otud valjda i čuđenje predsjednika HDZ-a...", napisao je na svom Facebook profilu.