Screenshot: YouTube OBOŽAVATELJI Ariane Grande žale se na društvenim mrežama da osiguranje na ulazu u arenu u Manchesteru uopće nije pregledavalo ljude, piše Independent. "Bilo tko je mogao ući, nisu ni torbe pregledavali" Neki od članova publike objavili su na Twitter da je "bilo tko mogao ući", dok drugi tvrde da im nitko nije ni pregledavao torbe. Nikola Trochtova izjavila je: "Nije bilo skoro nikakve provjere, zapravo nije uopće bilo provjere. Pustili su nas unutra, a da uopće nisu provjerili što unosimo sa sobom". "Jedino ih je zanimalo imamo li boce vode. Nisu uopće pogledali u naše torbe", rekla je Trochtova za AP. "Osiguranje je stravično, zadnjih 3 puta nitko me nije ni pogledao" Jedna žena je na Twitteru objavila: "Zadnjih 3 puta kada sam posjetila arenu Manchester nitko mi nije provjerio torbu, iako sam dolazila i s ruksakom na leđima". Još jedna osoba je objavila: "Nisam uopće iznenađena što je netko uspio izvesti napad u Manchesteru. Osiguranje je bilo stravično - bez ikakvih detektora metala ili neke druge provjere".