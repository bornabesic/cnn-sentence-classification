Muškarac koji je odlučio u zoološki vrt Jungor u kineskom gradu Nigbou ući preko ograde glavom je platio ovakav potez. Kako prenosi BBC, muškarac je u nastojanju da izbjegne plaćanje ulaznice za ulazak u zoološki vrt odlučio preskočiti ogradu, no preskočio ju je na najgorem mogućem mjestu pa je završio u nastambi tigrova. Jedan od njih, čim ga je uočio, krenuo je u napad. Sve se odigravalo pred očima posjetitelja, a da stvar bude gora, među njima su bili i supruga i djeca napadnutog muškarca. Oni su s još jednom obitelji krenuli u ZOO, no na ulazu su supruge i djeca platili karte, a dva muškarca odlučila su se za skok preko ograde. Za jednog od njih ta se odluka pokazala kobnom jer, iako su čuvari otjerali tigrove i jednog na kraju usmrtili, muškarac je na putu do bolnice podlegao ozljedama i preminuo. >> Zaposlenica Zoološkog vrta ubijena u napadu tigra