Foto: Instagram ARIANA GRANDE je prema pisanju stranih medija ponudila da će platiti pogrebe žrtva terorističkog napada na njenom koncertu u Manchesteru u ponedjeljak navečer. Vijest o tome objavio je profil na Twitteru Ariana Updates!. "Vijesti o Ariani: Javila se obiteljima čiji su voljeni preminuli sinoć... Platit će troškove njihovih pogreba", stoji u objavi pored simbola vrpce sa zečjim ušima koji se jučer dijelio društvenim mrežama. Naime, uši su jedan od zaštitnih znakova 23-godišnje pjevačice. Elite Daily zatražio je potvrdu ove informacije od Arianinog menadžmenta, no još je nije dobio. Odgovornost za napad u mančesterskoj areni jučer je preuzeo ISIS, a prema posljednjim izvješćima 23-godišnji bombaš samoubojica nije napad isplanirao i izveo sam. Ariana u napadu nije ozlijeđena, a na Twitteru je objavila da je zbog svega slomljena. Njena majka pomagala je nakon pokolja ozlijeđenim obožavateljima.