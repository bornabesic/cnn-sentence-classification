Hrvatski premijer Tihomir Orešković sastao se u Banskim dvorima s turskim predsjednikom Recepom Tayyipom Erdoganom i tom prigodom najavio reforme koje će uvelike olakšati uvjete poslovanja i omogućiti sigurno okruženje investitorima. Orešković je na sastanku kazao da je Hrvatskoj u osobitom interesu ojačati gospodarsku suradnju s Turskom i povećati robnu razmjenu. U tom smislu najavio je reforme koje će uvelike olakšati uvjete poslovanja i omogućiti sigurno okruženje investitorima, priopćeno je iz Banskih dvora. Erdogan je rekao da je zadovoljan posjetom Hrvatskoj i naglasio da jedan od dokaza odličnih bilateralnih odnosa dviju zemalja nazočnost 600 poslovnih ljudi na današnjem hrvatsko-turskom gospodarskom forumu. Spomenuo je velike mogućnosti proširenja suradnje u energetici, turizmu, poljoprivredi i na vojnom području, te je još jednom naglasio da je cilj ostvariti milijardu dolara u robnoj razmjeni dviju zemalja. Turske tvrtke već su godinama prisutne na hrvatskom tržištu i namjeravaju povećati investicije, a Erdogan je najavio i namjeru da turska razvojna agencija otvori svoj ured u Zagrebu. Uvjeren će broj turista iz Turske porasti nakon ukidanja viznog režima, što je predviđeno postignutim dogovorom između Europske unije i Turske. Turske tvrtke već su godinama prisutne na hrvatskom tržištu i namjeravaju povećati investicije, a predsjednik je najavio i namjeru da turska razvojna agencija otvori svoj ured u Zagrebu. Erdogan je uvjeren da će broj turista iz Turske porasti nakon ukidanja viznog režima, što je predviđeno postignutim dogovorom između Europske unije i Turske, navode Banski dvori u priopćenju. Ponovio je i svoju jučerašnju izjavu nakon sastanka s predsjednicom Kolindom Grabar-Kitarović da Turska neće zatvoriti svoju granicu za sirijske izbjeglice. Za zbrinjavanje izbjeglica Turska je do sada izdvojila preko 10 milijardi dolara, kazao je Erdogan, i u tom kontekstu ocijenio da obećana pomoć Europske unije nije dovoljna. Orešković je pozdravio revitalizaciju odnosa Europske unije i Turske te naglasio da se Republika Hrvatska zalaže za provođenje postignutog dogovora s Europskom unijom o izbjeglicama. Obje su zemlje zainteresirane za stabilnost u regiji, a Hrvatska i Turska imaju osobitu odgovornost za očuvanje sigurnosti, mira i stabilnosti jugoistočne Europe, zaključila su dvojica državnika. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!