Nešto više od 48.000 kuna, odnosno 50.000 kineskih juana poderao je petogodišnji dječak tijekom igre, a njegov otac imao je što vidjeti kada je s posla došao kući.  Muškarac po imenu Gao iz kineskog grada Qingdao došao je kući i zaprepastio se onime što je vidio. Njegov je sin pronašao novac koji je dobio od poslovnih partnera i poderao ga na komadiće te ih pobacao po krevetu i podu.  Još veći šok za oca uslijedio je kada je došao u banku kako bi zamijenio novčanice, a oni su to odbili učiniti te su mu kazali kako će prihvatiti njegov novac, ali tek kada ga zalijepi.  Otac tako posljednja tri dana pokušava spojiti pokidane novčanice i neće odustati dok ne zalijepi svih 500. Srećom za dječaka, otac ga ne krivi.  – On je premlad, nije znao što radi, ja sam bolje trebao čuvati novac – kazao je on.