Saborski zastupnik SDSS-a Milorad Pupovac jutros je komentirao strku oko čokoladica srpske proizvodnje koje je predsjednica Kolinda Grabar-Kitarović podijelila djeci u Dubrovniku pa se ispričala. – Te čokoladice bit će zabilježene kao čokoladice srama. Na taj način podučavati djecu, stigmatizacijom jednoga brenda, jedne države na taj način to činiti... Bez svijesti što proizvodimo time, koju štetu proizvodimo u svijesti djece i javnosti, koju političku štetu proizvodimo, u krajnjoj liniji ekonomsku. Ne razumijem, ne mogu shvatiti. Kad bih ja to uradio, s pravom bi me se prozvalo. Kada predsjednica radi takve stvari trebala bi dobiti poruku da su to štetne poruke. U toliko stvari imamo problem u kontroli hrane, s elementarnim, minimalnim nadzorom, što dobivamo i što ugrožava i zdravlje i novčanik. A onda se ovdje na ovoj čokoladici junačimo i formiramo govor mržnje. Nedopustivo i sramno – rekao je na televiziji N1 Pupovac, koji je osudio i komentare Vojislava Šešelja o tom slučaju. Spočitnuo je predsjednici što se ne želi miješati u ploču HOS-a u Jasenovcu, "ali u čokoladicu se miješa", što je nazvao sramotom te rekao da se nesuvislom reakcijom narušavaju međunarodni odnosi. >> Predsjednica progovorila o srpskim čokoladicama: 'Nisam osobno provjeravala sadržaj košarica podijeljenih djeci' >> Predsjednica i srpske čokoladice: Ovo su smiješne reakcije na društvenim mrežama 