Foto:  Nel Pavletić/PIXSELL KAKO piše Dubrovački Dnevnik, pronađeno je tijelo četvrte osobe smrtno stradale u pomorskoj nesreći. Danas je drugi dan kako se nastavlja potraga u koju su uključeni i ronioci specijalne postrojbe iz Splita. Izjavili su za Dubrovački Dnevnik kao su uvjeti dosta teški. Proglašen dan žalosti Podsjetimo, na gumenjaku je ukupno bilo devet osoba, od čega su dvojica muškaraca u nesreći bila ozlijeđena, dvoje je odmah pronađeno mrtvo, a jedna smrtno stradala osoba je pronađena jučer popodne. U akciji traganja i spašavanja jučer je sudjelovalo devet plovila Policije, Lučke kapetanije i nekoliko privatnih plovila, vojni helikopter i ronioci MUP-a. Traganje je otežavao jak južni vjetar. Zbog teške pomorske nesreće vladina povjerenica za Dubrovnik Nada Medović proglasila je za petak dan žalosti u Dubrovniku.