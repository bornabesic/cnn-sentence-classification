Dvije osobe uhitila je u četvrtak policija na području Sarajeva zbog sumnje da su umiješane u međunarodnu mrežu krijumčara ljudima radi prostitucije, čije su žrtve bile osobe iz BiH i Hrvatske, potvrđeno je tijekom dana iz sjedišta Tužiteljstva BiH koje vodi istragu. Kako je navedeno u priopćenju, riječ je o nastavku operacije pod kodnim nazivom "Twins 1", usmjerene na otkrivanje i procesuiranje osoba umiješanih u kaznena djela trgovine ljudima radi seksualne eksploatacije. Uhićenje dviju osoba, provedeno u četvrtak, rezultat je višemjesečne istrage provedene u suradnji s policijskim i pravosudnim tijelima Austrije i Njemačke. Uhićeni su pod istragom zbog kaznenih djela trgovine ljudima, navođenja na prostituciju i pranja novca. Prikupljeni su dokazi da su oni iskorištavali težak socijalni i materijalni položaj žrtava, djevojaka i žena s područja BiH i Hrvatske te su ih vrbovali i potom prevozili u Austriju i Njemačku kako bi se u njihovoj organizaciji bavile prostitucijom, čime su stjecali veliku nezakonitu imovinsku korist. >> Ukrajinka i Hrvat podvodili 25-godišnju djevojku i zaradili nekoliko stotina tisuća kuna >> 'Bavim se prostitucijom od 17. godine. Najvažnije mi je da moje dijete ima što jesti' 