Prijatelj jednog od napadača samoubojica u prošlogodišnjim napadima u ožujku u Bruxellesu, koji je u svibnju 2016. osuđen na sedmogodišnju zatvorsku kaznu, no kako nije bio utamničen uspio je pobjeći iz Belgije te je krenuo prema Siriji, izvijestilo je u srijedu belgijsko državno odvjetništvo, potvrdivši informacije objavljene u listu La Derniere Heure. Khaled Khattab, prijatelj Najima Laachraouija, koji se raznio u napadima počinjenim 22. ožujka 2016. u Bruxellesu, uhićen je krajem 2016. u Turskoj dok je putovao prema Siriji, izvijestio je isti izvori. "Očigledno je krenuo prema Siriji, no Turci su ga uhitili. Zatražili smo njegovo izručenje", rekao je za AFP glasnogovornik državnog odvjetništva Eric Van Der Sypt. Sud u Bruxellesu Khaleda khataba je 3. svibnja 2016. osudio na sedmogodišnju zatvorsku kaznu zbog sudjelovanja u aktivnostima terorističke grupe, što je najteža od 26 kazni dosuđenih tog dana. "Nakon saslušanja bilo je zatraženo njegovo hitno uhićenje", rekao je glasnogovornik, dodavši da "sud to nije proveo, u skladu sa svojim ovlastima".