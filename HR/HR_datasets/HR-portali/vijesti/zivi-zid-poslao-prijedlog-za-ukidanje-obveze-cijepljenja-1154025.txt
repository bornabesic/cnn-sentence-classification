Cijepljenje protiv zaraznih bolesti uvesti kao preporuku, a ne obavezu i omogućiti pravo na izbor – suština je izmjena Zakona o zaštiti pučanstva od zaraznih bolesti koje predlažu saborski zastupnici Živog zida i Snage. Izmjene zakona još nisu uvrštene u saborski dnevni red, a prema njima svi koji se odluče na cijepljenje moraju imati pravo na prethodna testiranja na preosjetljivost na pojedine komponente cjepiva, stoji među ostalim u prijedlogu izmjena. Prihvaćanje ili odbijanje cijepljenja, prema prijedlogu, treba se činiti u pisanoj formi nakon informiranja s liječnikom koji treba upoznati pacijenta s prednostima, rizicima imunizacije te bolešću protiv koje se cijepi. Zastupnici spomenutih stranaka predlažu i ukidanje obaveze cijepljenja za osobe koje su profesionalno izložene riziku od zaraznih bolesti. Briše se, nadalje, prekršajna odgovornost za necijepljenje pa slijedom toga i propisana novčana kazna od dvije tisuće kuna. U prijedlogu stoji i da je aktualni zakon u suprotnosti sa Zakonom o zaštiti prava pacijenata, ali je prema objašnjenju predlagatelja neusklađen i s nizom drugih hrvatskih i međunarodnih  propisa. >>Živi zid i Promijenimo Hrvatsku među strankama koje su imale viškove   