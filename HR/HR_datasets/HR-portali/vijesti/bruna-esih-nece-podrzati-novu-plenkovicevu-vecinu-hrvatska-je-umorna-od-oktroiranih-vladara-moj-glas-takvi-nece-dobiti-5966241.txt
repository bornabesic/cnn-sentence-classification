Nezavisna kandidatkinja za gradonačelnicu Zagreba, Bruna Esih, nakon što je premijer Andrej Plenković samouvjereno kazao kako ima većinu u Saboru i bez Mosta i HNS-a, kazala je kako neće kazala je da neće glasati za Plenkovića. - Situacija je izuzetno ozbiljna, ali mogla se predvidjeti i izbjeći da se slušalo bilo naroda. Kad upravljači krize svaku rečenicu započinju riječima JA ili MOJA vlada, onda to pokazuje da na prvom mjestu otpočetka i nisu bili interesi hrvatskog naroda, nego privatni interesi i interesi zaleđa koja stoje iz odnarođenih pojedinaca. - Moju ruku takvi neće dobiti. Hrvatska je umorna od oktroiranih vladara. Vrijeme je za nacionalno odgovornu, beskompromisnu, suverenu političku reakciju - kazala je Bruna Esih koja je u utrku za gradonačelnicu Zagreba ušla kao članica Kluba zastupnika HDZ-a kontra njihova službena kandidata Drage Prgometa. Podsjetimo, premijer Plenković na sjednici Vlade danas je donio odluku o razrješenju tri Mostova ministra, ministra unutarnjih poslova Vlahe Orepića, ministra pravosuđa Ante Šprlje te ministra zaštite okoliša i energije Slavena Dobrovića, koji su glasali protiv ministra financija Zdravka Marića. HASANBEGOVIĆ 'Moja potpora Vladi ovisit će o parlamentarnoj većini'HDZ-ov saborski zastupnik Zlatko Hasanbegović izjavio je u četvrtak da će njegova potpora preslagivanju Vlade ovisiti o tome tko će činiti novu parlamentarnu većinu i pod kojim uvjetima. "Stvar je vrlo jednostavna - ili će se pronaći nova parlamentarna većina ili se ide u nove izbore", rekao je Hasanbegović nakon sjednice Predsjedništva HDZ-a koje je, po njegovim riječima, prihvatilo odluku premijera Andreja Plenkovića da se krene u preslagivanje parlamentarne većine. Upitan hoće li i on biti dio nove parlamentarne većine, poručio je da će odluku o tome donijeti kad se vidi tko će činiti tu većinu i pod kojim uvjetima. Hasanbegović je napomenuo da je premijer Plenković jasno rekao da je to njegova osobna odluka i da nije bila kolektivna. "Predsjedništvo je prihvatilo tu odluku, no zapravo on najbolje zna razloge zašto je tako postupio", rekao je Hasanbegović.