Vlasti se o ovom slučaju nisu oglasile Željeznički kolodvor Gare du Nord u Parizu evakuiran je u ponedjeljak navečer, a naoružana policija ušla je na željezničku stanicu. Francuski mediji javljaju da putnici nisu mogli izaći iz vlakova, a pariška je policija na svojem Twitter profilu poručila da provodi “provjeru”. Akcija je navodno povezana s potragom za trojicom muškaraca koji se smatraju opasnima. Ispred kolodvora je, prema riječima svjedoka, u večernjim satima bilo dvadesetak policijskih kombija, a pripadnici sigurnosnih snaga koji su provodili akciju nosili su oružje i fantomke. Pariški željeznički kolodvor jutros se počeo polako otvarati. “Kraj sigurnosnih provjera. Postupno vraćanje u normalu”, objavila je pariška policija kasnije na Twitteru. Vlasti se o ovom slučaju nisu oglasile. Naime, sigurnost je u cijeloj Francuskoj pojačana zbog predsjedničkih izbora na kojim je pobijedio Emmanuel Macron, a na velikom su oprezu i zbog terorističkih napada koji su pogodili tu zemlju. 