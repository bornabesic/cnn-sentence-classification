Foto: Instagram  MAJČINSTVO koje je podložno kritika društva? Ma neee- ma tako nešto ne postoji. Pa mame barem nemaju vremena zabadati nosove u tuđe stvari. Ne bi one nikada!  Yeah right kako ne  bi, zar ne?  E pa - tako je nedavno "nastradala" i Kelly Clarkson, američka pop rock pjevačica i majka dvogodišnje River i jednogodišnjeg Remingtona kada je zbog najobičnijeg posta zaradila pljusku javnosti. naravno, one javnosti koja nema pametnijeg posla nego sustavno bacati kritike i osude za sve i svakoga.  Tako je i Kelly Clarkson, nakon cijelog niza slavnih mama s etiketom "posramljena i osuđena od javnosti", došla na zao glas jer je eto, djetetu za doručak dala kruha i Nutelle.    Iako znamo svi da se promovira kao "zdrava" s puno lješnjaka i kalcija, znamo svi da je to samo marketinška patka tako daleka od stvarnosti, ali doista - zar je ona zaista razlog da se nekoga tako javno napadne?  Posebno stoga što je Kelly htjela pokazati taj prvi put, važan prvi put kada je njena kćer prvi put probala baš taj doručak. I umjesto da izazove slatke reakcije, jer njena kćer papa kao velika, sama i ponosna, dočekali su je grozni komentari tipa:  "Ma da, savršeno, ako želiš svom djetetu dati rak u toj mladoj dobi." "Davati djeci ovakvo hranu ravno je zlostavljanju djeteta!"  Drugi su se pak okomili i na Kellynu liniju pitajući je želi li ona da i njena djeca već ovako mala budu tako "napuhana".  I sve to zbog šnite kruha s Nutellom.  Priznajemo, nije to najzdraviji izbor, ali hej ... baš tako napasti zbog toga? Dobiti rak od Nutelle?  Doduše, nisu samo zlonamjernici komentirali ovaj video. Našle su se tu i mame koje su stale u njenu obranu i pohvalile je što je zapravo tako dugo i čekala da malena River prvi put proba taj slavni namaz.  Baš taj namaz kojem nijedno dijete, a sigurno ni mama, baš ne može odoljeti. da ne govorimo o svim onim drugim super nezdravim izborima kao što su voćni jogurti, čokolade i bomboni koje bi djeca, da im dozvolite, jela i za ručak i večeru.