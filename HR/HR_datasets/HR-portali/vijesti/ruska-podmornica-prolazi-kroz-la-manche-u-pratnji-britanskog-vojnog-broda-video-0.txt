   Nastavljaju se bliski kontakti ruskog i Zapadnog ubojitog oruđa. Osim u akvatoriju Crnog i Baltičkog mora, težište susreta bliske vrste sve se više odvija i u Sjevernom moru i kanalu La Manche, koji razdvaja europsko kopno od Velike Britanije. To je posljedica jačanja ruskih vojnih, prije svega pomorskih efektiva u Siriji i ispred njezine obale, za što se, osim iz Crnomorske flote, nerijetko koriste i brodovi i podmornice iz ruske Baltičke i Sjeverne flote i koji tada u pravilu prolaze La Mancheom kao najkraćom plovidbenom rutom. Tako je i danas ruska podmornica „Krasnodar“ prošla kroz kanal La Manche u pratnji britanskog bojnog broda Somerset. O tom eskortu možete pogledati na videu koji dostavljamo ispod teksta.   Original možete pronaći na geopolitika.news 