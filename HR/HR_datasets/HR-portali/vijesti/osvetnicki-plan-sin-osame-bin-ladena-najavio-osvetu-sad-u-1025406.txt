”Napadat ćemo vas u vašoj zemlji i izvan nje kao odgovor na vašu agresiju protiv Palestine, Afganistana, Sirije, Iraka, Jemena, Somalije i ostalih muslimanskih zemalja koje nisu preživjele vašu agresiju”, poručio je sin najpoznatijeg terorista u povijesti U jeku akcije u kojoj je 2011. godine ubijen Osama Bin Laden pronađena su i pisma koja upućuju na to da bi njegov danas 28-godišnji sin mogao preuzeti vodstvo nad Al-Qaedom. Riječ je o pismu koje je Hamza Bin Laden napisao kada je imao 22 godine, a u kojemu se nazire njegova želja za osvetom oca. Potvrdio je to i bivši agent FBI-a, javlja Daily Mail. “Još kada je bio dijete, na Hamzu se gledalo kao na nasljednika neslavnog oca na čelu terorističke organizacije”, pojasnio je za CBS News Ali Soufan, glavni istražitelj terorističkog napada na New York 2001. godine. “U jednom od pisama on kaže da će se osvetiti za sve što je SAD učinio njegovom ocu, Afganistanu i Iraku”, dodao je Soufan i rekao da je Hamza pisma pisao u trenutku kada oca nije vidio već godinama. “Svojem je ocu pisao da pamti svaki njegov pogled, svaki osmijeh, svaku riječ koju mu je uputio. Piše da je ‘iskovan u željezu’ i da živi za ‘put džihada”, tvrdi istražitelj Soufan. U siječnju ove godine američke su vlasti Hamzu kategorizirale kao “posebno određenu globalnu prijetnju”, a tako je prije njega bio kategoriziran i sam Osama Bin Laden, piše Daily Mail. Podsjetimo, Al-Qaeda je 2016. godine objavila 21-minutnu snimku naslovljenu “Svi smo mi Osama”. U videu se prikazuje 23-godišnji Hamza bin Laden koji je obećao nastavak globalne borbe protiv SAD-a, piše Independent. ”Napadat ćemo vas u vašoj zemlji i izvan nje kao odgovor na vašu agresiju protiv Palestine, Afganistana, Sirije, Iraka, Jemena, Somalije i ostalih muslimanskih zemalja koje nisu preživjele vašu agresiju”, poručio je sin najpoznatijeg terorista u povijesti. 