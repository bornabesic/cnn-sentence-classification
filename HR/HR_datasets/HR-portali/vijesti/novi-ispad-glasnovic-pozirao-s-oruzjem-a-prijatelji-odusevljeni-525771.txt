Nezavisni saborski zastupnik Željko Glasnović, poznat po vulgarnim ispadima i vrijeđanju saborskih kolega i novinara, objavio je poprilično bizarne fotografije na svom profilu na Facebooku na kojima pozira s automatskim oružjem: Uz fotografije je objavio i poruku:  "Dragi/e Hrvati/ce, sjećate se kada je jedna odnarođena partija (ona ista koja danas pretendira biti uzor pluralne demokracije) razoružala hrvatski narod i predala oružje TO srbočetničkoj armadi 1990 g. Nikad više", napisao je Glasnović. Dio njegovih Facebook prijatelja pozdravio je s oduševljenjem fotografije. "Bravo sviđa mi se generale. Sviđa mi se oružje u rukama svakog čestitog Hrvata. Puška je mama i tata živjela Hrvatska!", napisao je jedan korisnik. "Hvala generale Glasnovic na ponavljanju ISTINE DA SE NE ZABORAVI. U boj se krenuti mora". "Ajmeeee....uspomene se vracaju ko 89-90.g.pazi da milicija nesazna.. i OZNA.SUZUP.i ostala gamad..hahaha..Bravo..". "Dobro ratniku puška stoji i nakon 20 godina". "A zašto u Saboru ne pokrenete pitanje njihove odgovornosti i odgovornosti DORH-a jer ih nisu procesuirali, za uzvrat SDP-ovci progone i optužuju Bramnitelje i Domoljube. SDP treba osudit, zabranit im svaki daljnji rad i političko djelovanje, proglasit ih veleizdajničkom, terorističkom, četničkom, fašističkom, pljačkaškom i zločinačkom organizacijom na osnovu Ustava RH i članka 6, kao i sve četničke, terorističke i fašističke stranke koje su organizirale oružanu pobunu i vodile rat protiv Hrvatske države i Hrvatskog naroda". "Hvala generale Glasnovic na ponavljanju ISTINE DA SE NE ZABORAVI. U boj se krenuti mora". "Nikad vise Željko živio ti nama živila bratska Hrvatska svi uz generala Glasnovica Željka gvozdeni čelični hrabro srce Hrvatsko ŽELJKO". No ima i onih koji su osudili ovakav javni istup. "Generale nemojte se slikavat s oružjem, danas sutra kad postanete ministar u našoj vladi, odmah će te slike postat senzacija i prilika Jugoslovenima za neke kampanje protiv vas", napisao je jedan od njegovih prijatelja. "Slažem se s Tobom. I sam sam tako odlučio, ali ... Smanji doživljaj. U Hrvatskoj je PROTUZAKONITO posjedovati automatsko oružje. Čemu izazivati Vraga i stavljati slike na Facebook?  Zbog tih slika nećeš nikome biti draži a izazvati ćeš nekoga da napravi isto... i na*ebe. Jedno je boriti se za Hrvatsku, a drugo robijati ZBOG GLUPOSTI .. ", napisao je drugi korisnik. "Pa ti nisi normalan". "Baš se ima s čim pohvalit". "Eto ti murije na vrata..." "Glasnovicu,rat je zavrsio 90-tih,postedi nas vise oruzja!!!".