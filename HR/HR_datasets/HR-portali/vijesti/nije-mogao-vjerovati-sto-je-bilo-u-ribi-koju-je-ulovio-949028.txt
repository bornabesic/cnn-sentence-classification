Kada je švedski ribar Liam Marskog (20) bio na pecanju s prijateljima, ugledao je ribu neobičnog oblika koja se nije htjela uhvatiti na udicu. – Vidjeli smo zaista veliku štuku, no iz nekog razloga nije grizla. Obično su štuke prilično agresivne, a ova se čudno ponašala – ispričao je Liam za The Local. Nakon nekoliko sati pecanja društvo ribara opet je ugledalo istu štuku pa su oni odlučili napraviti "prvi potez". – Oblik ribe bio je neobičan, izgledala je poput cilindra i jedan moj prijatelj je iz šale rekao da je u njoj kobasica. Na kraju se ispostavilo da je bio u pravu – ispričao je Liam kroz smijeh. Prijatelji su ispričali kako se štuka čudno ponašala i da se činilo kao da je u bolovima pa su je ubili i razrezali. Tada su u 8 kilograma teškoj štuki ugledali pola pojedene kobasice. – Nisam mogao vjerovati svojim očima. U štuki je bilo pola kobasice u plastičnom omotu. Netko ju je zasigurno bacio, a riba je bila vrlo gladna – rekao je Liam i dodao da je datum roka trajanja bio 1. prosinca pa kobasica vjerojatno nije bila dugo u ribi. – Miris je bio vrlo neugoda, kobasica je bila u ribi tako da smo je bacili. Pecam cijeli svoj život i nikada nisam vidio nešto ovakvo – rekao je Liam i u šali dodao kako nisu pojeli pronađenu kobasicu. >> Šokirala se zbog toga što su joj liječnici pronašli u želucu nakon 6 mjeseci bolova >> Djevojčica (13) nije mogla vjerovati što je bilo u zamjenskom mobitelu >> Nije mogao vjerovati što mu je bilo u automobilu nakon 80 km vožnje