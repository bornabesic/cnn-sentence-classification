General Richard Barrons, bivši britanski general komentirao je američkog predsjednika Donalda Trumpa i njegov mentalitet kao i moguće poteze rekavši da se osobno boji da bi mogao učiniti nešto ludo. Naime, Donald Trump može biti vrlo opasan za ostatak svijeta, ako se mora suočiti s nekim vojnim odlukama, smatra britanski general. General Barrons rekao je da je predsjednik SAD-a Trump naslijedio 'win-lose' stav iz poslovnog svijeta ( oblik tvrdog pregovaranja, pregovarate s namjerom da ispunite svoje zahtjeve u što većoj mjeri, ne vodeći računa o drugoj strani, dakle postižete za sebe win-lose situaciju), pa ga njegovi vojni i politički savjetnici možda neće biti u mogućnosti spriječiti da napravi neki potez. Pritom bi mogao, smatra britanski general, učiniti nešto 'ludo' što bi moglo izazvati i rat. Takav njegov mentalitet na geopolitičkom planu može biti vrlo opasan, rekao je Barrons. - Netko tko je proveo čitav svoj život na čelu velike tvrtke poput Trumpa može imati problema prilikom sukobljavanja što može biti vrlo opasno na međunarodnoj razini - rekao je prilikom sastanka  Udruženje europskih novinara u Londonu dodavši da nije ista situacija gledajući Trumpa kao biznismena ili kao predsjednika. - Ako se gospodin Trump bude sukobljavao, a s obzirom na prirodu njegova života do sada, on može odgovoriti na način koji je psihološki normalan za njega, ali duboko opasan za nas ostale - objasnio je svoj stav bivši general piše Independent. > > Kako Trumpova politika izgleda u praksi? Počelo je 'skidanje' putnika s letova za SAD 