Foto: Index KONCERT Marka Perkovića Thompsona u Mariboru ipak se neće održati - slovenske vlasti su ga danas zabranile. >> Slovenci zabranili Thompsonov koncert u Mariboru  >> Thompson opet besramno laže o veličanju Jasenovca, ali internet sve pamti  >> Plenković traži da se ispita zašto je zabranjen Thompsonov koncert: "To nikako nije dobro"  Thompson je za Novu TV komentirao zabranu koncerta i zaključio da je sve to u "najmanju ruku nekorektno i licemjerno".  "Može se iščitati da je politika sigurno uključena i to vjerojatno viša slovenska politika. Mi smo u kontaktu s hrvatskim Ministarstvom vanjskih poslova i tražili smo da nas se zaštiti kao hrvatske građane koji žele raditi u Sloveniji. Dobili smo neke odgovore da će učiniti sve da do toga više ne dođe.  Ja, niti moja publika, niti moja glazba, niti jedna moja izjava u javnosti nije ljude pozivala na nikakvu podjelu. Njihova tvrdnja da će tobože doći do nekakvih nereda i kaznenih djela jednostavno ne stoji. To me čudi. Trebali su provjeriti o kakvoj se publici radi. Stavljati im etiketu da su širitelji mržnje, ustaše, nacisti i fašisti jednostavno ne stoji", kaže Thompson.  Premijer Plenković zatražio je od hrvatske veleposlanice da istraži o čemu se radi i zaključio da zabrana "nikako nije dobra".  "Očekujem od hrvatskih političkih struktura da učine nešto i da zaštite mene kao hrvatskog građanina koji želi raditi u europskim državama te da zaštite moju publiku koja se želi okupljati oko moje glazbe. Volio bih da hrvatski političare objasne prihvaćaju li tezu da smo mi nacisti, fašisti i da širimo mržnju. Neka se hrvatskoj javnosti obrate i objasne je li to točno", komentirao je Thompson.