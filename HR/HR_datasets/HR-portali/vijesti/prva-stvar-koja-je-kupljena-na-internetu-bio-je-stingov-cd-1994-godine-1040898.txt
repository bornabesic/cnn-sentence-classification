Prva stvar koja je kupljena na internetu od nastanka elektroničke trgovine jest Stingov CD. Mnogi su donedavno mislili da je u pitanju hrana iz Pizza Huta ili marihuana. Dosta se raspravljalo o prvoj transakciji od nastanka elektroničke trgovine. Mislilo se da je prvu online transakciju napravila Jane Snowball, sedamdesetdvogodišnja gospođa iz Britanije, koja je 1984. godine koristila Video Tex kako bi kupila margarin, jaja i pahuljice iz lokalne prodavaonice. No ipak nije. Transakcija nije koristila komercijalnu tehnologiju, a Snowball je namirnice platila gotovinom. Prva online obavljena transakcija dogodila se 11. kolovoza 1994. godine, kada je osnivač Net Market startupa na internetu kupio Stingov CD koristeći svoju kreditnu karticu za plaćanje, piše The Next Web. Tog dana Dan Kohn i još trojica njegovih suradnika nisu ni slutila u što će se razviti online trgovina. No, kao i sva ostala velika putovanja, i ovo je počelo jednim malim korakom, klikom miša. >>Izvadila šest rebara da bi imala uži struk: Šveđanka odlučila postati Jessica Rabbit