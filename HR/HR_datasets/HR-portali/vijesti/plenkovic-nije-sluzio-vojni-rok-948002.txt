Foto: Hina, morh  PREMIJER Vlade koja uvodi obvezno služenje vojnog roka jer "mladi ne smiju zaboraviti Domovinski rat", nije služio vojni rok. Kako je potvrdila glasnogovornica Vlade za N1, Sunčana Glavak, on nije služio vojni rok zbog zdravstvenih problema. "Andrej Plenković oslobođen je služenja vojnog roka iz zdravstvenih razloga zbog urođene anemije", rekla im je Glavak. Podsjetimo, nakon obilaska kompleksa i pokazne vježbe u slučaju ugroze hrvatskog zračnog prostora, Plenković je rekao novinarima da hrvatski narod voli hrvatsku vojsku, a idejom o vojnom roku želi se OS RH popularizirati i učini atraktivnim mladim ljudima i novim generacijama koje se ne sjećaju Domovinskog rata, dodavši kako je to jedna od ideja o kojoj će se raspravljati u idućim mjesecima. Majka mu liječnica  Podsjetimo, kako piše u Plenkovićevoj biografiji, njegova majka je liječnica, točnije, internist kardiolog. A za vrijeme Domovinskog rata Plenković je bio student i volonter prevoditelj.  "Pravni fakultet upisao sam 1988, a diplomirao 1993. na temu »Institucije Europske zajednice i proces donošenja odluka« na Katedri međunarodnog javnog prava kod profesorice Nine Vajić, sutkinje Europskog suda za ljudska prava u Strasbourgu. Tijekom studija radio sam kao prevoditelj volonter u Promatračkoj misiji Europske zajednice u Hrvatskoj 1991/92. Početkom devedesetih počele su me zanimati europske teme, te sam aktivno sudjelovao u Europskoj udruzi studenata prava (ELSA). Bio sam predsjednik ELSA-e Zagreb 1991, prvi predsjednik ELSA-e Hrvatske 1992, a 1993. predsjednik Međunarodnog odbora ELSA-e sa sjedištem u Bruxellesu. U tom razdoblju sudjelovao sam na brojnim međunarodnim konferencijama diljem Europe i SAD-a te sam u Hrvatskoj organizirao nekoliko stručnih skupova. Studentsku praksu obavio sam 1992. u odvjetničkoj tvrtki Stephenson Harwood u Londonu. Na stažu u Europskoj pučkoj stranci u Europskom parlamentu (u okviru Zaklade Robert Schuman) boravio sam 1993, a 1994.", objavljeno je na njegovoj službenoj stranici.  Detalji biografije sa stranica Vlade 2014. – 2016. - zastupnik u Europskom parlamentu,  predsjednik parlamentarnog Odbora za odnose s Ukrajinom, potpredsjednik Odbora za vanjske poslove, član odbora za ustavna pitanja, proračun i ribarstvo, član Izaslanstva za odnose s Marokom, član parlamentarnih skupština Euronest i Unija za Mediteran 2013. – 2014. - zastupnik u Europskom parlamentu - član Odbora za proračun i Odbora za ustavna pitanja te Izaslanstva za odnose s Albanijom, Bosnom i Hercegovinom, Srbijom, Crnom Gorom i Kosovom, član Izaslanstva za odnose s Indijom; bio je prvi hrvatski zastupnik koji je 2. srpnja 2013. govorio na hrvatskom jeziku na plenarnoj sjednici Europskog parlamenta te prvi zastupnik iz Republike Hrvatske čije je Izvješće usvojeno na plenarnoj sjednici EP-a 2012. -2013. - zastupnik promatrač u Europskom parlamentu 2011. - 2013. - zastupnik u Hrvatskom saboru - član Odbora za vanjske poslove, europske poslove, pravosuđe, zaštitu okoliša i međuparlamentarnu suradnju, predsjednik parlamentarnog Odbora za stabilizaciju i pridruživanje između RH i EU 2010. -  2011. - državni tajnik za europske integracije; vodio kampanju za uspješan referendum o članstvu RH u EU koji je održan u siječnju 2012. godine 2010. – 2011. - politički direktor za pitanja Europske unije, supredsjedatelj Odbora za stabilizaciju i pridruživanje RH-EU, nacionalni koordinator za Dunavsku strategiju Europske unije, supredsjedatelj više međunarodnih komisija, predsjednik Organizacijskog odbora Croatia Summita 2010. i 2011., tajnik Organizacijskog odbora pastoralnog posjeta svetog oca Benedikta XVI. 2011. godine 2005. - 2010. - zamjenik veleposlanika RH u Francuskoj 2002. - 2005. - zamjenik šefa Misije RH pri Europskoj uniji u Bruxellesu 1997.- 2001. - načelnik Odjela za europske integracije 1997.- 2001. - savjetnik ministra, Nacionalni koordinator za Srednjoeuropsku inicijativu, član Pregovaračkog tima za Sporazum o stabilizaciji i pridruživanju RH s EU 1994. - Ministarstvo vanjskih poslova, stručni suradnik u Upravi za multilateralne poslove, voditelj Ureda zamjenika ministra, Odjel za analitiku