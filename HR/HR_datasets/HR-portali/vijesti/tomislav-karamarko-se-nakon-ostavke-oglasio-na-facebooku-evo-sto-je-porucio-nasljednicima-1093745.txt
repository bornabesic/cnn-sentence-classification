Nakon što je na press konferenciji u središnjici stranke objavio da podnosi ostavku na mjesto predsjednika HDZ-a Tomislav Karamarko oglasio se i na svom službenom Facebook-profilu. – Podnosim ostavku na mjesto predsjednika Hrvatske demokratske zajednice. Obećao sam stranci da ću održati saborsku većinu, no to nisam uspio. Ovim činom želim potaknuti stranku da pronađe nova rješenja te da i dalje dokazuje kako je bila i ostala pobjednička stranka – napisao je Karamarko i uputio nekoliko zahvala. – Ovom prilikom se zahvaljujem svim Hrvaticama i Hrvatima koji su nam ukazali povjerenje, svim članovima Hrvatske demokratske zajednice na svojoj bespoštednoj borbi za boljitak domovine te svima onima koji su mi bili i ostali podrška. Svojim nasljednicima želim uspjeh te da beskompromisno rade na izgradnji bolje Hrvatske, motivirani ničim drugim nego ljubavlju prema njoj. Naša domovina zaslužuje najbolje, a nemam niti malo sumnje da će pobjednička stranka odabrati vodstvo koje to može i napraviti. Idemo naprijed, putevima koje smo zacrtali, a na putu prema boljitku nema stajanja – stoji u Karamarkovu statusu. >> Tomislav Karamarko: Podnosim ostavku na mjesto predsjednika HDZ-a! >> Karamarkov uspon i pad 