Screenshot: Twitter (RT) RUSKE sigurnosne službe uhitile su Akrama Azimova, starijeg brata navodnog organizatora napada na metro u Sankt Peterburgu. Optužen je da je uplaćivao novac kojim se financirao napad u metro u kojemu je poginulo 14 osoba.  Azimov je porijeklom iz Kirgistana, rođen je 1988. godine, a uhićen je u mjestu Odintsovo, pišu lokalni mediji. Trenutno je na ispitivanju  RT prenosi izjavu ruskog odbora za istrage koji tvrdi kako je Azimov imao RGD-5 granatu kod sebe u trenutku uhićenja. Tvrde i kako je trenutno na ispitivanju kako bi se utvrdila njegova uloga u napadu. RT je objavio snimku trenutka njegovog uhićenja. Podsjetimo, u bombaškom napadu na metro u Sankt Peterburgu smrtno je stradalo 14 osoba, ranjeno ih je preko 50, a odgovornost za napad preuzela je Islamska država.