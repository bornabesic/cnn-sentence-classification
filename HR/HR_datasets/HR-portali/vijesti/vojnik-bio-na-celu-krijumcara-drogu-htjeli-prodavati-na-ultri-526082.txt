Splitska policija je "razbila" lanac krijumčara droge. PU splitsko-dalmatinska je izvijestila da su dovršili kriminalističko istraživanje nad četiri muškarca, 36-godišnjakom 35-godišnjakom,  33-godišnjakom i 25-godišnjakom. Sumnjiče se da su zajedno i dogovorno nabavljali drogu koju su potom preprodavali. U sklopu kriminalističkog istraživanja pronađeno je i oduzeto ukupno 2556,8 g amfetamina, 364,6 g marihuane i 44,08 g kokaina te vaga za precizno mjerenje. Slobodna Dalmacija navodi da je na čelu skupine bio profesionalni vojnik iz Splita te da su uhićeni njegovi prijatelji iz Kaštel Sućurca i Crivca te državljanin BiH. Sumnja se da su dio zaplijenjene droge, ono što dosad nisu prodali, "spremili" za nadolazeće ljeto i festival Ultra.