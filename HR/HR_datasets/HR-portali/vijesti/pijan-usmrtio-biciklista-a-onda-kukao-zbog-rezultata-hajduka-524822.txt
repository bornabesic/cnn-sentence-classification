Dubrovačka policija pronašla je crveni kamion makarskih registarskih oznaka koji je u utorak poslijepodne usmrtio biciklista na magistrali pokraj Dubrovnika. Kako Dubrovački dnevnik neslužbeno doznaje, vozač kamiona je imao 1,18 promila alkohola u krvi, a ovo nije njegova prva prometna nesreća s teškim posljedicama. Vozača su pritvorili nakon što su mu u bolnici izvadili krv i nakon što je dao iskaz. - Štooo, Hajduk je s Lokomotivom igrao samo jedan - jedan, upitao je navodno pijani vozač u bolnici na užas svih koji su kraj njega stajali. Podsjetimo, vozač kamiona je nakon prometne nesreće pobjegao u nepoznatom pravcu, a policija je tada zamolila građane da im jave vide li crveni kamion makarskih registracija.   Vozača su pronašli u blizini mjesta Slano i odveli u postaju Prometne policije u Dubrovniku gdje su ga i zadržali.  