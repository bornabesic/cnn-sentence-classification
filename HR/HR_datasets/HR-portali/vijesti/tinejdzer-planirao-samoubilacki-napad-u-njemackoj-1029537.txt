Osumnjičeni je od 2016. živio u kući za mlađe izbjeglice bez pratnje i nije bio poznat policiji Njemčka policija uhitila je sirijskog tinejdžera osumnjičenog za planiranje samoubilačkog napada u Berlinu. Osumnjičeni sedamnaestogodišnjak uhićen je u Brandenburgu, izvijestio je državni ministar unutarnjih poslova Karl Heinz Schroter. Tinejdžer je u Njemačku ušao 2015. i tražio azil, priopćila je policija. Pojedinosti navodnog samoubilačkog plana nisu objavljeni, piše BBC. Specijalna policija uhitila je sirijskog tinejdžera nakon što je policija zaprimila povjerljivu informaciju, objavila je policija Brandemburga na Twitter profilu. Osumnjičeni je od 2016. živio u kući za mlađe izbjeglice bez pratnje i nije bio poznat policiji. Trenutno je na ispitivanju i njegov dom je pod državnom kaznenom istragom, rekla je policija. Operacija je u tijeku. U prosincu, džihadisti su kamionom ubili 12 ljudi na berlinskom božićnom sajmu. Zbog napada kojeg je izveo Tunižanin Anis Amri, pojačane su sigurnosne mjere i nadzor, jer je napadač, koji je kasnije ubijen u Italiji, izbjegao nadzor i neotkriveno prošao europske granice.