Emirat Dubaija u ponedjeljak je izvijestio da planira izgraditi najveću marinu na Bliskom istoku koja će imati oko 1400 vezova za luksuzne jahte. "Dubai Harbour" će imati i luku za kruzere i terminal koji će odjednom moći primiti 6000 putnika, stoji u vladinu priopćenju. Dubai, u kojemu se nalazi najviši toranj na svijetu Burj Khalifa, najavljuje da će najviša zgrada u sklopu novoga projekta biti toranj visok 135 metara "Dubai Lighthouse" (svjetionik), s hotelom i promatračnicom. Nakon izgradnje marine Emirati će moći ukupno primiti 4400 jahti. Marina će biti izgrađena u luksuznoj četvrti Dubai Marine, blizu golemoga umjetnog otoka u obliku palme. Dubai je već godinama elitna turistička i poslovna destinacija, zahvaljujući ogromnim ulaganjima u trgovinske centre i luksuzne rezidencije.  Grad je u 2015. posjetilo 14,2 milijuna turista.   >> Hyperloop ide u realizaciju! Od Dubaija do Abu Dhabija za samo 12 minuta?! 