Čak godinu dana trajala je istraga BBC-a vezana uz trgovinu čimpanzama u Africi, a na kraju je rezultirala uhićenjem kriminalaca koji male čimpanze otimaju od obitelji te ih prodaju kao kućne ljubimce. One najčešće završe u domovima bogatih ljudi ili pak u komercijalnim zoološkim vrtovima, a cijena jedinke kreće se od 12.500 dolara. Kako bi krivolovci ukrali jednu malu čimpanzu moraju ubiti do 10 odraslih što ima vrlo strašne posljedice za ovu vrstu. Jednom kada uhvate čimpanzu ona ulazi u sofisticirani lanac koji se proteže od krivolovaca pa sve do posrednika koji organiziraju lažne izvozne dozvole i transport. Za ovim životinjama postoji velika potražnja u državama Zaljeva, jugoistočnoj Aziji i Kini, a kupci su spremni platiti visoke cijene i dodatne naknade kako bi se zaobišle međunarodne kontrole.  Kao posljedica ilegalne trgovine svake godine u prirodi nestane oko 3000 velikih majmuna među kojima su orangutani, gorile i čimpanze, a ova podvrsta čimpanze, zapadnoafrička, je kritično ugrožena i pretpostavlja se da ih je u prirodi ostalo 65 tisuća. Karl Amman, švicarski aktivist, ovaj problem opisuje kao 'vrstu ropstva' te upozorava da ljudima prijeti strašna sudbina kada čimpanze više ne budu male. One ubrzo postanu pre jake i potencijalno nasilne da bi ih se držalo u kući. Često zbog toga završe u kavezima ili ih ubiju. Istraga BBC-a dovela je dužnosnike Interpola i detektive Obale bjelokosti do razotkrivanja velikog lanca krijumčara. Mjesecima su gradili dobre odnose s krijumčarima te su tako došli do kuće u Abidjanu gdje je bila jedna mala čimpanza za koju su krijumčari dobili 300 eura.  Čimpanzica se nalazila u maloj ukrašenoj kutiji, a to je ujedno bilo i važno otkriće 'plave sobe' koja se pojavljivala u snimkama koje su cirkulirale godinama. Na svim tim snimkama bile su vidljive plave pločice po kojima je soba dobila i naziv.  Iako se, prema zakonima, čimpanza može izvesti samo u vrlo ograničenim slučajevima, s određenom svotom novaca i uz prave ljude dozvole je moguće kupiti. Tako je ekipa BBC-a kupila dvije dozvole a svaka je koštala 4000 dolara. Trgovci kupcima obećavaju da će dobiti snimke kao dokaz za svaki korak prilikom kupnje. BBC-evoj ekipi propala su dva pokušaja da kupe čimpanze pa su se odlučili kupiti životinju direktno do trgovca. Pretvarali su se da drže indonezijski dućan za kućne ljubimce koji posluje s bogatim klijentima. Stupili su u kontakt s Traoreom (22) koji im je počeo slati snimke s čimpanzom. Tako su dobili i snimku na kojoj se vidi papir s ispisanim imenom i datumom kako bi znali da je snimka nova. On im je u komunikaciji otkrio gdje se sve drže čimpanze diljem Afrike, a na kraju je dogovorena i primopredaja. Reporteri su adresu dojavili policiji te su svi krenuli na mjesto događa, a Traore je uhićen zajedno sa svojim ujakom Mohamedom. Njihovim mobiteli bili su pravi 'zlatni rudnik' informacija o krijumčarskoj mreži koja djeluje u Europi, Africi, Aziji i na Bliskom istoku. >> Carina se pohvalila: Ovo je najveća zapljena živih životinja u Hrvatskoj