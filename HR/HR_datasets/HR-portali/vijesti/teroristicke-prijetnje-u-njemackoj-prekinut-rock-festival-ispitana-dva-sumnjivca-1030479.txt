Regionalna vlada potvrdila je njemačkoj agenciji dpa postojanje terorističke prijetnje Njemačka policija prekinula je u petak navečer popularni rock festival “Rock am Ring” u Nuerburg areni koji se tijekom vikenda trebao održati zbog “postojanja terorističkih prijetnji”. “Zbog potencijalne terorističke prijetnje rekli smo organizatorima da iz opreza privremeno prekine održavanje festivala”, navela je u priopćenju policija grada Koblenza. List Der Spiegel piše  da su svi posjetitelji zamoljeni da napuste koncert te da se na kontroliran i miran način vrate u kamp u kojem su smješteni, što su brojni posjetitelji i učinili. Ovog se vikenda ondje trebalo okupiti 85 tisuća ljudi, a organizatori se nadaju da će se festival u subotunastaviti. >>> Opsadno stanje uoči finala Lige prvaka: Zbog straha od terorizma među navijače pušteni do zuba naoružanu policajci Samoubilački napad na pop koncertu u britanskom Manchesteru 26. svibnja utjecao je na to da dođe do promjena sigurnosnih planova vezanih uz njemački koncert, a broj policajaca koji ga osigurava povećao se na 1.200, objavila je policija. Uzimamo vrlo ozbiljno sve indicije i sumnjive incidente i detaljno ih istražujemo, istaknula je policija. Regionalna vlada potvrdila je njemačkoj agenciji dpa postojanje terorističke prijetnje i navela da je festival prekinut iz sigurnosnih razloga. Njemačka policija u subotu je ispitala dvojicu ljudi u vezi s terorističkom prijetnjom. Sumnjiči ih se da su ostavili nešto iza sebe na mjestu održavanja koncerta.