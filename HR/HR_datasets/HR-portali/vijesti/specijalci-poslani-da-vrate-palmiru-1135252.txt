Teroristička organizacija Islamske države (IS) u žestokim je sukobima uspjela zauzeti nekoliko sela i naftnih nalazišta jugozapadno od Palmire, nakon čega je njihova ofenziva zaustavljena. Područje naftnih nalazišta izuzetno je važno džihadistima jer, poznato je, trgovina naftom bila im je najveći izvor prihoda. Rusi tuku ISIL iz zraka Sirijski novinar Fadi Tomeh, koji se nalazi blizu Palmire, kazao je za Večernji list kako je odmah pokrenuta kontraofenziva ruske i sirijske vojske. – Dok ruski strateški bombarderi Tu-22M3, više od 20 helikoptera i krstareće rakete „Kalibar“ gađaju položaje džihadista, sirijske snage se u pozadini pregrupiraju i pripremaju za povratak u grad Palmira, kazao je Tomeh ističući kako su mete bombardera u gradu Palmira i okolici vojna tehnika, kao i sami teroristi te kako je sirijsko ratno zrakoplovstvo uništilo kolonu automobila terorista koja se kretala iz sela Al Suhne prema Palmiri. Fadeh je istaknuo kako su prema frontu u Palmiri poslane i elitne jedinice tajne službe sirijskog ratnog zrakoplovstva, pod zapovjedništvom Jumi Al Jasima. General Jasim i njegovi borci poznati su po uspješnim vojnim operacijama protiv terorista tijekom operacije u istočnom Kalamunu, kao i u prekidu opsade zračne baze Dumejr. – Najvažnije je što te specijalne jedinice imaju veliko iskustvo u borbi u pustinjama i planinama – istaknuo je sirijski novinar Fadi Tomeh. Još nije poznata sudbina oko 20 posto stanovnika Palmire koji su ostali u gradu, dok je 80 posto njih evakuirano prije naleta snaga terorističke organizacije IS. Zamjenik ministra vanjskih poslova Rusije Vladimir Titov rekao je da će Rusija učiniti sve da Palmira ne padne opet u ruke terorista ističući kako je oslobođenje Palmire važan rezultat zajedničkih akcija. U međuvremenu, sirijske vladine snage povratile su kontrolu nad još nekoliko okruga u Alepu, koje su držali pobunjenici, čime je vraćeno gotovo 90 posto istočnog dijela tog grada. Sirijska vojska je, nakon što je preuzela četvrt Šeik Said na jugu Alepa, povratila kontrolu i nad okruzima Al-Shahidin, Karam al-Efendi, Karam Al-Dad i Salahin. Pobunjenici se predaju Svjedoci tvrde kako je nakon gubitka velikog dijela teritorija u Alepu među pobunjenicima došlo do pada morala jer od sredine studenog sirijska je vojska povratila 50 četvrti u istočnom Alepu i sada kontrolira 98 posto teritorija tog grada. Isto tako, sirijska vojska preuzela je i distrikt Al-Fardus, koji se nalazi oko 360 kilometara od Damaska. >> Pentagon: U Siriji smo ubili jednog od vođa Islamske države 