Je li ministar turizma Gari Cappelli poželio svoje i djelatnike Glavnog urednika Hrvatske turističke zajednice preseliti u zgradu Exportdrva na Marulićevu trgu 18? Neki zaposlenici navodno su već bili u razgledu prostora čiji najam po kvadratu stoji 11 eura, a sam Cappelli ne daje do kraja jasan odgovor. – Preseljenje nije rijetka tema ni u drugim ministarstvima, neka su se i selila. Svako ministarstvo u takvom slučaju, pa i mi, razmatra deset opcija i traži najbolju. Mi smo u Kockici, naši inspektori na drugoj lokaciji, a ekipa za kategorizaciju nam je u Zagrepčanki. Istina je da tražimo soluciju koja donosi uštede i omogućava kvalitetnije funkcioniranje. Glavni ured HTZ-a i sad je stiješnjen, a dobit će i urede za kulturni, zdravstveni te kongresni turizam. Tih se nekoliko novih ljudi nema gdje ugurati – kaže Cappelli i napominje da su o preseljenju razmišljali i njegovi prethodnici. Inače, Ministarstvo turizma u Kockici ne plaća najam, a Glavni ured je u vlastitom prostoru. Iz Ministarstva za državnu imovinu poručuju pak da objedinjavanja i preseljenja može biti, ali samo ako cijena ne prelazi sedam eura.