Predsjednik Europske komisije Jean -Claude Juncker izjavio je da se neće kandidirati za novi mandat na čelu izvršnog tijela EU-a kada mu postojeći istekne 2019.   "Neće biti nove kampanje, jer se neću ponovno kandidirati", rekao je u subotu Juncker njemačkom radiju Deutschlandfunku.   Juncker je na jednu od najmoćnijih pozicija u Uniji došao 2014. nakon što je njegova Europska pučka stranka pobjedila na europskim izborima.   Juncker (62), koji je 1989. preživio prometnu nesreći i dva tjedna proveo u komi, bio je premijer Luksemburga od 1995. do 2013.   Služio je i kao ministar financija od 1989. do 2009. te predsjednik Eurogrupe od 2005. do 2013.   Jedan od utemeljitelja eura, Juncker je vodio teške pregovore o međunarodnoj pomoći prezaduženoj Grčkoj i ostalim članicama te je bio ključna osoba u rješavanju gospodarske krize u Uniji 2009.