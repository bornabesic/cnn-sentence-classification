Foto: Hina  PO ZAVRŠETKU drugog kruga lokalnih izbora na kojima se SDP nije proslavio, na Facebooku se na izbore osvrnuo i član ove stranke i saborski zastupnik, Gordan Maras.   "Lokalni izbori su iza nas. Danas je novi dan. Čeka nas očito teška borba da se izborimo za zemlju iz koje mladi neće odlaziti i gdje će ljudi dobivati poštenu plaću za pošteni posao. Moramo se izboriti za zemlju gdje se neće štititi tajkuni, a ljudi ostajati bez posla", piše Maras na Facebooku.   "SDP mora biti predvodnik takvih promjena. SDP treba za partnere građane, a ne partnere koje bi za ministarstvo ili dva dali sve.  SDP mora i može bolje", osvrnuo se i na zadaće koje su pred njegovom strankom.   Osobito ga dira stanje u Zagrebu.   "Dat ću sve od sebe da tako to i bude. Pogotovo u Zagrebu, to me najviše zanima jer to je moj grad i SDP u Zagrebu mora biti predvodnik. Nema prevare, nema predaje!" zaključio je.