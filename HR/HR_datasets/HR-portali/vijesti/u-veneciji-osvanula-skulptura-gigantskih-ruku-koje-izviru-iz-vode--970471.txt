Foto: Instagram Venecija, divna Venecija. Prošlog vikenda započelo je još jedno izdanje najveće umjetničke smotre moderne umjetnosti - 57. po redu Venecijanski bijenale, koji će trajati sve do 26. studenog 2017. godine.   No, izložbe, prezentacije i ostala događanja, koja će ga pratiti, ostali su u sjeni gigantske skulpture bijelih ruku, koje izviru iz vode, i koje se pokušavaju uhvatiti za zidove slavnog Ca' Sagredo Hotela.   Skulpturu, koja je dobila ime "Support", odnosno podrška, potpisuje umjetnik Lorenzo Quinn, sin američkog glumca Anthonyja Quinna, a njezina je poruka još zanimljivija.   Naime, umjetnik je njome želio upozoriti na opasnost od klimatskih promjena te povećanje razine mora, a poznato je kako romantična Venecija ima poprilično puno problema s podizanjem razine vode te kako joj opasno prijeti potapanje.   Stoga je ovaj grad bio idealan za ovakvu skulpturu.