Digitalna revolucija nam svakodnevno mijenja privatni i poslovni život i znamo da moramo biti spremni na promjene. Svi smo online i bez interneta i pametnog telefona ništa više ne rješavamo. Kako to radimo i jesmo li ozbiljno shvatili naše digitalno doba? Prema istraživanju GfK, prosječni Hrvat na pametnom telefonu provede 3,5 sati dnevno. Gotovo 90 posto korisnika služi se pametnim telefonom za pretraživanje interneta, dok su internetsko i mobilno bankarstvo i online kupnja  najpopularnije digitalne usluge. Trend potvrđuju banke u Hrvatskoj gdje stalno raste broj korisnika internetskog i mobilnog bankarstva.   Istraživanje Digitalni indeks hrvatskog gospodarstva govori da 70% domaćih tvrtki ima digitalnu transformaciju na dnevnom redu. Svako četvrto poduzeća već ima digitalnu strategiju, a zaključak je kako će brojka za tri godine porasti na 85 posto. Ako niste među njima, jednostavno provjerite gdje je danas vaša tvrtka i što trebate poduzeti.   Za početak podsjetnik da je internetska stranica ogledalo vaše tvrtke.   Ako se na vašoj web stranici posjetitelji dobro snalaze, brzo pretražuju i mogu jednostavno ugovoriti sastanak ili izvršiti narudžbu, klijenti i potencijalni kupci doći će prije k vama nego konkurenciji. To znači da ispunjavate prvi uvjet za razvoj digitalnog poslovanja. 1.    Svoje digitalno poslovanje prilagodite potrebama potrošača: to je važno za sve koji tržištu nude proizvode ili usluge. Vodite računa da vaša internetska stranica bude prilagođena mobilnim uređajima, koristite aplikacije primjerene svojim kupcima, iskoristite sve mogućnosti komuniciranja s potrošačima putem interneta. 2.    Koristite mobilno bankarstvo: tako ćete uštedjeti vrijeme, ubrzati poslovanje i jednostavno upravljati financijama poduzeća. Primjer mobilne aplikacije je mHPB koja omogućuje pristup osobnim i poslovnim računima na jednom mjestu, nudi brzo i sigurno plaćanje uključujući i opciju 'slikaj i plati, uvid u sve račune, naloge i kredite, i brojne servise i kontakte važne za upravljanje financijama. Sve to  uz prijavu otiskom prsta na mobilnim uređajima. Nema više čekanja u banci i na telefonu! 3.    Pojačajte marketing na društvenim mrežama: sve tvrtke danas su na društvenim mrežama i samo je pitanje kako ih koriste i za koji sadržaj. Facebook npr. pruža  mogućnost Facebook Adsa, usluge koja šalje poruku upravo onom dijelu publike koji bi mogao biti zainteresiran za vašu ponudu. Pomoću Facebook Ads kampanje možete usmjeriti komunikaciju skupinama korisnika precizno odabranim prema lokaciji, jeziku, spolu, dobi, interesima, obrazovanju i drugim značajnim karakteristikama. Tema: Native sadržaj