Foto: FAH ŠEF ruske opozicije, 40-godišnji Alexei Navalny, proglašen je krivim za pronevjeru financijskih sredstava, javljaju ruski lokalni mediji, prenosi BBC. Čitanje presude Navalnyju u gradu Kirovu još uvijek traje, no ruski mediji javljaju kako je iz opaska suda jasno da je Navalny proglašen krivim. Čak i uvjetna kazna onemogućit će Navalnyju da se kandidira na predsjedničkim izborima u Rusiji sljedeće godine. Slučaj politički motiviran? Navalny tvrdi kako je cijeli slučaj, koji se odnosi na vremenski period kad je Navalny bio savjetnik guvernera Kirova, politički motiviran. Danas je Navalnyju održano ponovno suđenje, nakon što je Europski sud za ljudska prava odlučio kako lideru ruske oporbe nije omogućeno pošteno saslušanje u prvom procesu, 2013. godine. Tužitelji za optuženika traže kaznu od pet godina zatvora.