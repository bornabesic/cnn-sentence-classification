Preslagivanje nove saborske većine HDZ bi mogao izvesti u dvije faze. Jedna je od opcija da HDZ s potporom od 78 zastupnika izglasa četiri nova ministra na sjednici Sabora koja počinje 7. lipnja, a da nakon ljetne saborske stanke u rujnu, koja počinje 15. srpnja i završava 15. rujna, pokušaju podebljati tu većinu. Potvrdio nam je to izvor iz vrha HDZ-a naglašavajući da je to opcija ako se odmah, dakle prije 7. lipnja, ne uspije okupiti šira potpora od 78 zastupnika, što se sada ne čini odveć realnim. Premosnica do stanke HDZ, ako uspije zadržati zastupnike koji su izglasali Gordana Jandrokovića za predsjednika Sabora, na svojoj strani ima 76 zastupnika, što znači da mu nedostaju još dva. HNS-ovo, kako bi u toj stranci rekli, “jasno ne” preslaganju s HDZ-om očito nije toliko jasno jer ih HDZ i dalje ne odbacuje kao potencijalnu zamjenu za Most. I dok predsjednik HDZ-a i Vlade Andrej Plenković šalje poruku kako bi volio vidjeti HNS u Vladi, u toj su se stranci, otkrivamo, već počeli pripremati za prijevremene parlamentarne izbore. Jedino je neizvjesno, kažu, kada će se ti izbori održati i koliko vremena imaju za kampanju i pripreme. – Kako stvari stoje, ne bih se čudio da idemo na izbore već 9. srpnja, prvi je to mogući datum nakon što HDZ ne uspije dokazati većinu – tvrdi HNS-ov zastupnik Goran Beus Richembergh. On ne vidi opciju u kojoj bi njegova stranka sudjelovala u preslaganju s HDZ-om, a jednako tako, dodaje, nema šanse ni da HDZ privuče pojedince iz Kluba zastupnika u Saboru. – Neće se klub podijeliti niti ćemo pristajati na bilo kakve ucjene. Mi možemo odmah na izbore, što smo dokazali na prvom krugu lokalnih. Gotovo svugdje smo sami izlazili i ostvarili vrlo dobre rezultate, dapače dokazali smo da bismo svugdje dobili minimalno jedan mandat, ako ne i više – tvrdi on.      U vrhu HDZ-a, ostvari li se opcija sa 78 zastupnika, premostili bi još mjesec dana, koliko Sabor zasjeda do ljetne stanke, tijekom ljeta je, dakle, stanka, a na jesen, kad se malo zaboravi tko je što govorio u kampanji, probali bi na svoju stranu pridobiti još kojeg partnera za deblju većinu. Na političkom tržištu su HNS, HSS i IDS, koji sada demantiraju mogućnost suradnje, ali nije isključeno da im neka od tih stranaka povremeno daje podršku, primjerice u izglasavanju proračuna kada je potrebna apsolutna većina glasova, dakle 76 ruku. Ostali zakoni usvajaju se običnom većinom. No i mogućnost većine od 78 zastupnika i dalje je na dugom štapu jer, kako tvrde u krugovima bliskim nezavisnoj trojki Hasanbegović-Esih-Glasnović, nitko iz HDZ-a s njima nije razgovarao o podršci novim ministrima. Hasanbegović i Glasnović, naime, podržali su izbor Gordana Jandrokovića za šefa Sabora pa ih HDZ očito ubraja u većinu od 76 zastupnika koja se pokazala na tom glasanju. Ali ta trojka, neslužbeno doznajemo, bjanko potporu HDZ-u neće dati bez prethodnih razgovora. – Naslijepo nećemo dati podršku, očekujemo ozbiljnu raspravu o svim smjerovima državne i nacionalne politike na područjima unutarnje i vanjske politike. Posebice nas zanima smjer politike u kulturi, gospodarstvu, kao i odnos prema Srbiji i Bosni i Hercegovini. Nije tu riječ samo o kadrovskim rješenjima i potpori određenim ministrima – neslužbeno je poručeno iz krugova bliskih Hasanbegoviću, Esih i Glasnoviću. Također, ta trojka poručuje da su po broju zastupnika po snazi jednaki SDSS-u Milorada Pupovca pa sukladno tome očekuju barem jednaku razinu poštovanja prema tom novom saborskom klubu, kao što ga premijer i šef HDZ-a Plenković, kako kažu, ima prema Pupovcu. Budući da su se okolnosti promijenile i da Zlatko Hasanbegović više nije član HDZ-a pa će s nezavisnom Brunom Esih, koja je kao nezavisna zastupnica izabrana s liste HDZ-a u Sabor, i nezavisnim Glasnovićem osnovati saborski klub, u HDZ-u više ne mogu računati, poručuje ta trojka, da će Hasanbegović i Esih biti dio HDZ-ove glasačke mašinerije. Dakle, HDZ će i za početnih 76 ruku, koje oni smatraju da imaju, očito morati zadovoljiti ili učiniti određene ustupke Hasanbegoviću i Glasnoviću (koji je Vladu već prisilio da mu potpiše jamstva koja se tiču branitelja i prava pripadnika HVO-a).  Izbori u srpnju nisu opcija Bruna Esih za Jandrokovića nije ni glasala pa pregovori s njom tek predstoje, ako HDZ računa i na nju kao 77 zastupnicu na svojoj strani. Do 78 ruku HDZ bi možda mogao dovesti šef HSU Silvano Hrelja ili Ivan Lovrinović iz Promijenimo Hrvatsku. Iako su se bile pojavile informacije da bi se Plenković odlučio na izvanredne parlamentarne izbore već 16. srpnja ne okupi li stabilnu većinu, u HDZ-u poručuju da izbori u srpnju nisu opcija. Međutim, dok se u Saboru ne pokaže HDZ-ova većina, sve su opcije otvorene. Premda je sada realnije da bi se novi izbori, propadne li šira podrška u rujnu, mogli održati na jesen. Ako se analiziraju izjave premijera Plenkovića, stječe se dojam da on na nove izbore ne računa, nego je spreman i na manjinsku Vladu. Dakle, novi partneri mogu biti dio nove Vlade, ali i davati podršku HDZ-u iz Sabora. No ništa se neće riješiti prije drugog kruga lokalnih izbora jer nijedna od stranaka koju HDZ priziva – HNS, HSS ili IDS – prije završetka izbora ne može ni pomisliti o dogovoru s HDZ-om. Krešo Beljak, šef HSS-a, i dalje rezolutno tvrdi da s HDZ-om neće ulaziti u nikakve kombinacije jer su HSS-ovi zastupnici izabrani na listi SDP-a i oni ostaju u oporbi. Strah od pobune u stranci Kada je riječ o HNS-u, službene poruke ne idu u prilog savezništvu s HDZ-om, ali one neslužbene ostavljaju taj prostor. Andrej Plenković razgovara s Ivanom Vrdoljakom, šefom HNS-a, ali i s Beljakom, i vodstvo HNS-a nije nesklono koaliciji s HDZ-om, no brine ih eventualna pobuna u HNS-u i negativna medijska percepcija. Uvjet HNS-a za suradnju s HDZ-om bilo bi da preuzmu Ministarstvo znanosti i obrazovanja, kao i kurikularnu reformu. U HNS-u poručuju da bi koalicija s HDZ-om podrazumijevala promjenu političke paradigme... HNS-ovo, kako bi u toj stranci rekli, “jasno ne” preslaganju s HDZ-om očito nije toliko jasno jer ih HDZ i dalje ne odbacuje kao potencijalnu zamjenu za Most. I dok predsjednik HDZ-a i Vlade Andrej Plenković šalje poruku kako bi volio vidjeti HNS u Vladi, u toj su se stranci, otkrivamo, već počeli pripremati za prijevremene parlamentarne izbore. Jedino je neizvjesno, kažu, kada će se ti izbori održati i koliko vremena imaju za kampanju i pripreme. – Kako stvari stoje, ne bih se čudio da idemo na izbore već 9. srpnja, prvi je to mogući datum nakon što HDZ ne uspije dokazati većinu – tvrdi HNS-ov zastupnik Goran Beus Richembergh. On ne vidi opciju u kojoj bi njegova stranka sudjelovala u preslaganju s HDZ-om, a jednako tako, dodaje, nema šanse ni da HDZ privuče pojedince iz Kluba zastupnika u Saboru. – Neće se klub podijeliti niti ćemo pristajati na bilo kakve ucjene. Mi možemo odmah na izbore, što smo dokazali na prvom krugu lokalnih. Gotovo svugdje smo sami izlazili i ostvarili vrlo dobre rezultate, dapače dokazali smo da bismo svugdje dobili minimalno jedan mandat, ako ne i više – tvrdi on.      HSS i IDS također, svatko za sebe, odbijaju opciju prema kojoj bi oni bili ta stranka koja bi pomogla HDZ-u da sačuva parlamentarnu većinu, a time i vlast u državi. Svima im je više, kažu nam, naporno i ponavljati kako nemaju namjeru podržavati Plenkovićevu Vladu. Iako u HDZ-u vjeruju da bi najprirodnijeg partnera svojoj stranci našli upravo u HSS-u, iz te stranke poručuju kako nemaju nikakvu namjeru podržati HDZ koji je, naglašavaju, sam odgovoran za stanje u kojem se sada našao on kao stranka, ali i država s obzirom na nestabilnu situaciju. – Mi svoj obraz nemamo namjeru prodavati – poručuju iz te stranke te podsjećaju da je predsjednik HSS-a Krešo Beljak već naglasio kako neće ići s HDZ-om i pod cijenu da HSS nestane kao stranka. Iz IDS-a dolaze slične poruke, a ključna je da IDS nikada nije i nikada neće koalirati s desnim strankama. – Niti pregovaramo niti ćemo biti dio HDZ-ove većine. Ako premijer Plenković nema većinu, neka to jasno kaže pa da idemo na izbore – poručio je čelnik IDS-a Boris Miletić.