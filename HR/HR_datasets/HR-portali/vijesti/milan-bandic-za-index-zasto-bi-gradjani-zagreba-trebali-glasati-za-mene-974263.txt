Foto: Press Index je kandidatima za zagrebačkog gradonačelnika ponudio da napišu tekst u kojemu bi građanima Zagreba objasnili zašto baš on ili ona zaslužuju vaš glas. Tekstove objavljujemo bez ikakvih izmjena i u cijelosti kako su nam poslani. > ANKA MRAK TARITAŠ ZA INDEX "Zašto bi građani Zagreba trebali glasati za mene"   PRED nama su najvažniji zagrebački izbori kojima biramo gradonačelnika Grada Zagreba i njegove zamjenike. Stoga koristim ovu prigodu da se zajedno prisjetimo najvažnijih projekata koji su obilježili prethodno četverogodišnje razdoblje. Zagreb već drugu godinu za redom ponosno nosi titulu najboljeg europskog adventa, tijekom kojega smo u našem gradu zabilježili 233.024 noćenja uz cjelogodišnjih 4.600 najrazličitijih kulturnih manifestacija. To je zasigurno pomoglo gospodarskom razvoju našega grada koji bilježi udio od 33% ukupnog BDP-a u Republici Hrvatskoj. Zagreb ponosno nosi titulu najsolidarnijeg i socijalno najpravednijeg grada u Hrvatskoj Skrb o djeci i mladim obiteljima obilježila je proteklo razdoblje. Samo su u Zagrebu za gotovo 100.000 učenika osigurani besplatni udžbenici, zagrebačke stipendije najizdašnije su u Hrvatskoj, svim zagrebačkim učenicima i studentima sufinanciran je javni prijevoz, a mnogi od njih koriste ga potpuno besplatno. Sufinanciramo i prehranu u školama koja je besplatna za svu djecu iz socijalno ugroženih obitelji. U zagrebačkim dječjim vrtićima imamo 40.384 mjesta, a 58% roditelja participira u ekonomskoj cijeni s 0,00 do 150,00kn. Punom plaćom za roditelja-odgajatelja obuhvaćeno je 3.500 zagrebačkih obitelji s troje i više djece. Na tome ne mislimo stati. Osnivanjem gradskog ureda za demografiju ukazujemo da smo svjesni najvećeg hrvatskog problema, negativnog prirasta stanovništva i iseljavanja mladih, ali i da smo spremni s tim se problemom suočiti i ponuditi rješenja. Umirovljenici i osobe s invaliditetom važan su dio zagrebačkog društva. Zagrebački umirovljenici s mirovinom manjom od 1.500,00 kuna primaju novčanu pomoć (u iznosima od 200, 300 i 400 kn) i dopunsko zdravstveno osiguranje. Svi umirovljenici s mirovinom od 3.200,00 kn i manje imaju besplatni javni prijevoz. Nakon izgradnje novog umirovljeničkog doma na Laščini, nastavljamo s izgradnjom doma u Markuševcu. Zagreb ponosno nosi titulu najsolidarnijeg i socijalno najpravednijeg grada u Hrvatskoj i šire, a dobitnici smo i europske nagrade za organizaciju tjedna mobilnosti kojeg smo uspješno povezali s našim programima jednakih mogućnosti za osobe s invaliditetom. Kako bi naš Zagreb i dalje prednjačio po kvaliteti života u Hrvatskoj i ovome dijelu Europe te se pripremio za 2020. kada će Europskom unijom predsjedati upravo Hrvatska, potrebna nam je gospodarska stabilnost, socijalna odgovornost i kontinuitet u realizaciji programa kako bi se povećao broj zaposlenih i stvarale nove vrijednosti, a naš se grad i dalje razvijao kao istinska europska metropola. Ostvarimo u narednom mandatu 2017. - 2021. zajedničku viziju Zagreba 21. stoljeća s projektima koji će istinski preobraziti naš grad! Nastavimo zajedno s već započetim projektima:  1. obnova 5.000 fasada,  2. stvarna logistička podrška mladoj start-up zajednici te drugim poduzetnicima i obrtnicima uz uvođenje besplatnog Interneta u cijelom gradu, 3. izgradnja nove sljemenske žičare,  4. tračničko povezivanje nove zračne luke dr. Franjo Tuđman sa zagrebačkim Kvatrićem kao prva faza budućeg metroa,  5. projektom decentralizacije mjesne samouprave u Gradu Zagrebu osigurano je 750.000.000,00 kn za prioritete  građana u zajednicama u kojima žive,  6. program izgradnje 1.800 stanova na zagrebačkom Podbrežju, 7. postavljanje spomenika prvom hrvatskom predsjedniku dr. Franji Tuđmanu, spomenika Domovini i  spomenika svim žrtvama holokausta, 8. izgradnja remetinečkog rotora, Radničke ceste u punom profilu i nastavak izgradnje novih biciklističkih staza,  9. nakon što smo sanirali Jakuševec i izgradili pročistač otpadnih voda, ostaje nam u mandatu koji predstoji izgraditi Centar za gospodarenje otpadom s mehaničko-biološkom obradom (MBO) i konačno zatvoriti Jakuševec,  10. spašavanje Imunološkog zavoda i izgradnja hospicija, 11. nastavak projekata škologradnje, izgradnje nove zgrade knjižnice i kongresnog centra Poštovane sugrađanke i sugrađani, 4. lipnja izađite na izbore i podržite stabilnost i kontinuitet rezultata, podržite vašeg gradonačelnika koji živi Zagreb sa svojim sugrađanima 365 dana u godini! S poštovanjem,                                 Vaš Milan Bandić