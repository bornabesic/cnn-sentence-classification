Neimenovani 23-godišnjak iz Pretorije u Južnoafričkoj Republici nestao je sredinom svibnja, a tri dana poslije došao je u policiju sa šokantnom ispoviješću.  Bio je petak, mladić je u centru naručio taksi. Kada je ušao, u njemu su bile tri mlade djevojke koje su ga zamolile da sjedne naprijed. Ništa mu nije bilo sumnjivo dok vozilo nije počelo mijenjati smjer. Tada su muškarca uboli injekcijom koja je sadržavala nepoznatu supstancu te se on onesvijestio, piše Daily Mail. - Rekao nam je da se probudio u nepoznatoj prostoriji ležeći na krevetu. Tri osumnjičene su ga potom tjerale da pije energetska pića te konstantno silovale tijekom naredna tri dana, kazao je načelnik pretorijske policije Collete Weilbach. Mladića su nakon toga ostavile polugolog nasred polja izvan grada. Došao je do ceste odakle ga je mještanin odvezao do grada. Iz policije su istaknuli kako jednako promatraju i muškarce i žene kao žrtve silovanja te da će učiniti sve da žene pronađu i privedu pravdi. Inače broj silovanja u Južnoafričkoj Republici epidemično raste. Toliko da je u državi od 50 milijuna stanovnika posljednjih godina prosječno zabilježeno pola milijuna slučajeva silovanja. Od toga, 100 tisuća je silovanih muškaraca.