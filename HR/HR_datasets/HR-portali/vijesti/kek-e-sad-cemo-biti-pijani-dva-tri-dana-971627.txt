«»Foto: Igor Kralj/Pixsell RIJEKA je novi prvak Hrvatske! Momčad Matjaža Keka pregazila je Cibaliju i kolo prije kraja pobjegla Dinamu na pet nedostižnih bodova. Rijeci je ovo prvi naslov prvaka u povijesti, a ovako je izgledala pobjednička presica Matjaža Keka... "Dogodilo se čudo, ali i to se dogodi jednom u životu. Ovo nije samo naša titula, ovo je za sve kojima je Rijeka u srcu. Za sve generacije stručnih stožera, za sve koji su patili i vjerovali", rekao je u emotivnom istupu slovenski stručnjak. "Krvarili smo za ovo, strašno puno smo se namučili, ali ovo samo zaslužili. Mi smo pobjednici, ne mogu dovoljno čestitati igračima, ovo je njihova pobjeda. Ja sam najsretniji čovjek danas. Imali smo izuzetnog konkurenta u Dinamu koji nam nije dao disati do samog kraja. Ali, sve smo otrpjeli", rekao je Matjaž Kek i onda ispalio" "E, sad slijedi dva, tri dana pijanstva, a onda triježnjenje i nogomet. Znam kako je nekima ovdje teško još od 1999. godine. I zbog njih smo dali sve od sebe"