U zrakoplovu Emiratesa koji se danas prisilno spustio u zračnu luku u Dubaiju te se potom zapalio nalazio se jedan državljanin Hrvatske, potvrdila je ta zrakoplovna tvrtka.  Prema neslužbenim informacijama, riječ je o članu posade. Uz njega, u posadi je bio i državljanin Bosne i Hercegovine. Svih 282 putnika i 18 članova posade je dobro. Zrakoplov Boeing 777-360 letio je iz Thiruvananthapurama u Indiji za Dubai. Pri slijetanju u tamošnjoj zračnoj luci prvo je repom dotaknuo tlo a onda proklizao, kazali su svjedoci, dok su putnici opisivali kako se neposredno prije slijetanja zrakoplov počeo tresti i poskakivati, a kabina napunila dimom.  Tragediju je spriječila duljina sletne staze jer se zrakoplov na njoj nakon nekog vremena ipak zaustavio, ali i posada koja je u najkraćem vremenu uspjela iz aviona izvesti sve putnike mada su neki - pokazuju snimke - više brinuli za svoju prtljagu nego za svoju sigurnost i sigurnost ostalih putnika. Samo nekoliko trenutaka nakon evakuacije, zrakoplov je progutao plamen.  Emirates jedna je od kompanija u kojem radi veći broj Hrvata, no nitko od njihovih zaposlenika nema dozvolu istupati u javnosti. >>Izgorio kovčeg s milijunima eura? U padu zrakoplova u Sloveniji poginuo njemački bogataš >>Šef forenzičara odbacio sugestije o eksploziji zrakoplova: 'To su puke pretpostavke'