Na izbornoj skupštini HSU-a predsjednik SDP-a Zoran Milanović komentirao je u petak tvrdnje predsjednice Kolinde Grabar-Kitarović da je bivši ravnatelj Sigurnosno-obavještajne agencije (SOA) Dragan Lozančić bio njegov osobni obavještajac. - Tvrdnje predsjednice države zvuče kao jeftini špijunski roman. Neka se ne iznenadi ako ju Sabor pozove da to objasni - rekao je šef SDP-a. - Tko je ovdje na vlasti, tko upravlja državom? - upitao je prisutne Milanović, dodavši da ne zna tko je politički autoritet u trenutnoj Vladi te da će se boriti za vraćanje na vlast. CROPIX   - Ako želimo ostati gospodari svoje sudbine, moramo biti jači i žešći glas i u EU. Bruxellesu svaka čast, ali crtu negdje treba podvući', kazao je Milanović, dodavši da ne treba dozvoliti Bruxellesu da određuje kolike će mirovine biti u Hrvatskoj. 'Ne želim da se dalje šire ovlasti Europske unije i Europske komisije! O svojoj sudbini odlučujemo sami - kazao je Milanović. Spomenuo je i vladu koju je on vodio. 'Niti smo mi bili tako loši prve dvije godine, niti smo bili loši u zadnjoj godini. Vodili smo se za konceptom nacionalnoga interesa kako smo ga vidjeli. Radili smo, griješili, dizali se, padali, opet se dizali i na kraju od Hrvatske učinili dostojno mjesto za život, zemlju koje se ne trebamo stidjeti. U političkom poslu nema ničega lošeg, ako se radi na korektan način. Bili smo korektna vlast u konkurenciji koja nije bila bogzna kakva. Vratit ćemo se na vlast, ne zbog pohlepe, nego da pomognemo ljudima - zaključio je.