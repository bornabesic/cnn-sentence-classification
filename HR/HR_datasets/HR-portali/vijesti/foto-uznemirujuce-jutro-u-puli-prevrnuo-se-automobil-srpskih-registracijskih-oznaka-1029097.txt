Sudionici nesreće zadobili su lakše tjelesne ozljede U ponedjeljak oko osam sati na križanju Radićeve i Rizzijeve ulice u Puli dogodio se sudar u kojemu su sudjelovala dva osobna vozila, Berlingo pulskih registarskih oznaka i Fiat Stilo srpskih registarskih oznaka (Požarevac). Prema neslužbenim informacijama, sudionici nesreće su lakše ozlijeđeni te prevezeni u bolnicu, javlja Regional Express. Na mjestu nesreće intervenirali su i vatrogasci, a policija trenutno osigurava mjesto događaja te je u tijeku očevid.