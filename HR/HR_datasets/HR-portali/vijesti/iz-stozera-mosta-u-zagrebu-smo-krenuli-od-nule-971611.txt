Foto: Index Na izlaznim anketama u Zagrebu nije bilo imena Marka Sladoljeva, kandidata Mosta. To znači da je vjerojatno osvojio manje glasova od petoplasiranog kandidata za gradonačelnika Drage Prgometa.   Iako prema izlaznim anketama nema Mosta u zagrebačkoj skupštini, Sladoljev se nada da će tamo osvojiti mjesto.  "U Zagrebu smo počeli od nule i nismo imali ništa, a danas imamo ustrojen Most u Gradu Zagrebu. To je oko 400 ljudi na listi i oko 1000 volontera i to je jedan početak Mosta u Gradu Zagrebu", rekao je  Sladoljev.  Na novinarski upit o tome koga će Most podržati u drugom krugu izbora za gradonačelnika, Sladoljev je rekao da neće nikoga podržati. "Mislimo da su naši birači dovoljno inteligetni da ih nitko ne treba poticati za izbore. Oni će sami odlučiti, to je volja građana Grada Zagreba", dodao je.    Istaknuo je i dobar rezultat Mostovog kandidata u Splitu, Ante Čikotića, koji je osvojio 5,6% glasova prema izlaznim anketama.