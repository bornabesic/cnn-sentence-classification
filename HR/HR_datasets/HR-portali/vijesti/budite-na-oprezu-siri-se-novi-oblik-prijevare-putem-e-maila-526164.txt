Karlovačka policija upozorava na novi oblik računalne prevare putem elektroničke pošte usmjerene na računovodstvene urede državne vlasti i pravnih osobe s ciljem krađe financijskih sredstva s računa svojih meta. Putem elektroničke pošte napadači s adrese pošiljatelja koja je lažirana, tako da je primatelju prezentirana kao poruka pristigla s adrese nadređenog zaposlenika ili čelnika tijela, zaposlenicima u računovodstvu šalju upute za uplatu sredstva na inozemni račun. Upravo istražuju takva dva slučaja u kojima je nepoznati počinitelj prevarom od jedne tvrtke s područja Karlovca uspio "dignuti" novac, a iz jedne ustanove pokušao. - ​Policija je zaprimila prijavu jedne tvrtke s područja Karlovca da je nepoznati počinitelj putem elektroničke pošte stupio u kontakt s djelatnicom tvrtke i lažno se predstavio kao direktor te tvrtke  i tražio od djelatnice da izvrši hitni novčani transfer na račun fizičke osobe u Španjolskoj, a što je ona i učinila. Također, zaprimljena je i prijava jedne ustanove s područja Karlovca o pokušaju računalne prijevare na isti način. - priopćuje PU karlovačka, dodajući da u oba slučaja provode istragu u cilju pronalaska počinitelja, te ovim putem upozoravaju da se provjeri istinitost takvih i slučaju zaprimljenih mailova kako ne bi postali žrtve kaznenog djela.