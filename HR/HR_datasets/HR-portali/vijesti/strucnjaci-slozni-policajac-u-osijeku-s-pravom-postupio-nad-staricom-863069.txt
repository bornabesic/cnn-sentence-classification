Screenhsot: HRT U DNEVNIKU HRT-a gostovao je Dubravko Jagić, predsjednik sindikata policije, koji se osvrnuo na sporno uhićenje 66-godišnje žene u Osijeku. On smatra da policajac nije prekoračila ovlasti.   "Ljudi moraju znati da demokracija i anarhija nisu isto, svi moraju poštivati zakon. Gospođa je nekoliko puta prekršila više zakona, možda nekima izgleda grubo. Radi se o tome  da je gospođa prekršila zatvor. Nitko se ne mora bojati prekoračenja ovlasti ako ne prekrši zakon.  Gospođa ne mora dati pristanak na snimke, upozorena je da se snima", rekao je Jagić dodavši da bi svi policajci trebali imati kamere.  "Mi i jesmo policajci da uočimo  prekršaj. Nakon toga se uključuje kamera. Vidjeli ste iz ponašanja gospođe da nije baš sve u redu", rekao je. "On nije imao drugu šansu nego to napraviti" "On joj zapovijeda da stane da bi je mogao identificirati i kasnije, naravno, prekršajno progoniti. Pritom se ona oglušuje na to postupanje i nastavlja odlazak s mjesta događaja što se tretira kao bijeg s mjesta događaja. I on je naprosto doveden u situaciju da je pokušava zaustaviti", rekao je stručnjak za sigurnost Željko Cvrtila, prenosi Dnevnik.hr.  "On nije imao drugu šansu nego to napraviti. On je mogao ili odustati od svog postupanja i u tom slučaju bi i on bio pod sankcijom eventualno disciplinskog postupanja jer nije izvršio zadatak koji je trebao, a to je, znači, identificirati prekršitelja. On je nju molio više puta 'dajte gospođo, pružite drugu ruku', odnosno da stavi sredstva za vezivanje', pojasnio je Cvrtila dodavši da se zapovijedi i upozorenja policije moraju poštivati.