Foto: 123rf TINEJDŽER je uhićen u SAD-u nakon što je navodno nacrtao svastiku i poruku mržnje na osnovi rase na kući afroameričke obitelji u New Yorku, a potom je tu kuću zapalio.  Tinejdžer ima 15 godina, a već je optužen za nekoliko prijestupa poput paleža. U ovom slučaju zbog svoje dobi neće biti optužen za zločin iz mržnje. Laquan Madison, njegova supruga Jennifer i njihovih petoro djece su uspjeli pobjeći iz požara koji im je uništio garažu i napravio značajnu štetu na kući, piše Independent.   Madison se probudio oko ponoći i shvatio da je kuća puna dima, a potom da je prikrivena rasističkim grafitima i svastikama.   "To me neće natjerati da se odselim. Ljudi će biti ono što jesu. Nadam se da razumiju kako život nije šala. Ne možete se igrati ljudima", poručio je.   Dodao je i kako je njegova obitelj dobro i da je prihvatio to što se dogodilo jer je svijet danas jednostavno takav.