Srpski ministar Aleksandar Vulin osvrnuo se na reakcije hrvatske predsjednice Kolinde Grabar Kitarović vezane uz čokoladice koje su bile podijeljene djeci u Dubrovniku. – Predsjednica Hrvatske nije osjetila potrebu da se ispriča zato što se slikala s ustaškom zastavom ili zato što se na jasenovačkom stratištu pojavio spomenik na kojem piše ustaški pozdrav "Za dom spremni", a ispričala se zato što je jedno dijete dobilo čokoladicu proizvedenu u Srbiji – rekao je Vulin novinarima u Beogradu, prenosi Blic. Rekao je kako je teško naći ružniji primjer mržnje prema jednom narodu i ne može se razumjeti kako je to čokolada proizvedena u Srbiji veće zlo od ustaške zastave. – Ovo je primjer neshvatljivog rasizma i primjer koji kaže da je sve što dolazi iz Srbije, pa makar to bila i jedna čokolada, prijetnja za neko dijete, Hrvatsku i druge ljude. Ovo je jedna od najvećih laži koje sam ikada čuo – kazao je Vulin. Upitao je i hoće li se Grabar-Kitarović ovog ljeta ispričavati hrvatskih ugostiteljima kada srpski turisti plate račun u njihovu hotelu. >> Predsjednica i srpske čokoladice: Ovo su smiješne reakcije na društvenim mrežama >> Predsjednica progovorila o srpskim čokoladicama: 'Nisam osobno provjeravala sadržaj košarica podijeljenih djeci' 