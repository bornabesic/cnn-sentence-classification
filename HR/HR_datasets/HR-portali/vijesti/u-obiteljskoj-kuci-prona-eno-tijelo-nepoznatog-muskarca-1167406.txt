Policija je u srijedu oko 17 sati zaprimila dojavu kako je u obiteljskoj kući u Ulici Leopolda Mandića u naselju Mikrorajon u Slavonskom Brodu pronađeno tijelo nepoznatog muškarca s vidljivim ozljedama. Prema riječima glasnogovornice PU brodsko-posavske Kate Nujić, policijski službenici izašli su na teren i uvjerili se u istinitost dojave. Sumnja se kako je riječ o ubojstvu. Istraga je u tijeku. - U suradnji sa Županijskim državnim odvjetništvom provodimo očevid kojim će se utvrditi bitne činjenice i okolnosti vezano za događaj - kazala je Nujić. 