Ivan Kovačić, Mostovac i gradonačelnik Omiša, oštro se obrušio na izjave novog predsjednika HDZ-a o novoj suradnji stranke s Mostom i tvrdi kako su takve izjave pretenciozne. "Jedna kozmetička promjena ne znači ništa ako su uz njega ostali svi koji su zdušno rušili vladu i podržavali mito i korupciju. G. Plenković morat će se potruditi da dokaže te promjene", poručio je Kovačić za N1. "S takvim tipom ljudi nismo spremni ni na razgovore, a kamoli na suradnju", dodao je kazavši kako svaka stranka ima pravo kandidirati svog čovjeka kao budućeg premijera, ali kao stranka nisu se pokazali kao tipovi koji su spremni na zaštitu nacionalnih interesa niti dati čelnog čovjeka za to mjesto. Osvrnuo se i na Narodnu koaliciju koju smatra velikom grupom ljudi u kojoj se okupljaju raznorazni tipovi koji misle isključivo na svoje interese, a dolaze iz stranaka malih vrijednosti.  "S tako malim političkim isprdcima koji žele ostvariti samo svoje sitne interese, a skrivaju se iza suknje velikih stranaka, Most jednostavno ne želi surađivati niti razgovarati", jasno je poručio. Naveo je i nešto izmijenjenu narodnu poslovicu kojom poručuje da članovi Mosta sigurno nisu budale. "Ako me netko privari jednom, onda je kurvin sin, a ako me privari dvaput, onda sam budala." "Svi ministri koji su radili za dobrobit tajkuna trebaju snositi odgovornost, a pravosuđe nam ne daje rezultate" Na pitanje zovu li velike koalicije i druge stranke da im se Most pridruži, rekao je da još ne zovu, ali rezultati će sve pokazati. Izbori su za dva mjeseca, što je daleko i strašno blizu, zaključuje Kovačić. >> Član predsjedništva HDZ-a: 'Apsolutno smo za suradnju s Mostom 