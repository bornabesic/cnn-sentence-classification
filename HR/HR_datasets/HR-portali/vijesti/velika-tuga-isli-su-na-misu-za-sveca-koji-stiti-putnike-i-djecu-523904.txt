Stjepan Turek (66), njegova supruga Marijana (64) i njihova kći Slavica (31) u utorak poslije podne vraćali su se kući u Slatinu iz Zagreba sa sajma cvijeća. Sudar u Bjelovaru jedan je od najstravičnijih u Hrvatskoj: Petero poginulih, a dvije djevojke se bore za život u bolnici Više na http://bit.ly/2q1ztXm Reporteri: Maja Furjan i Roberto Turk Na ravnom dijelu ceste kraj Bjelovara Mercedes kutinskih registracija, koji je vozio Andrija Dominković (57), točno kad su prilazili Golfu iz suprotnog smjera, naglo je skrenuo na drugu stranu. Na cesti nije bilo tragova kočenja. Stravičan direktni sudar odnio je živote Turekovih, kao i život Andrije te njegove kćeri Ane (32). Druga kći Josipa (26) i Andrijina nećakinja Martina (26) teško ozlijeđene prevezene su u bjelovarsku opću bolnicu. I dok policija i odvjetništvo utvrđuju što je izazvalo najveću prometnu nesreću u tom kraju, liječnici se bore za život Josipe i Martine. - Radi se o ozljedama glave i mozga s traumatskim krvarenjem. Kod Josipe se radilo još i o ozljedi prsnog koša te prijelomu lijeve ključne kosti uz pomak - rekli su kirurzi Mladen Kovačić i Sanela Grbaš - Bratković, koji su primili ozlijeđene djevojke. Liječnici su cijelo vrijeme bili u kontaktu sa zagrebačkim kolegama kako dalje nastaviti liječenje. Vjerojatno će ih prebaciti u Zagreb jer im je stanje stabilnije. Sudar u Bjelovaru jedan je od najstravičnijih u Hrvatskoj: Petero poginulih, a dvije djevojke se bore za život u bolnici Reporter: Maja Furjan A mještani Slatine, gradića s oko 8000 stanovnika, u šoku su i pale svijeće za Turekove. Stjepan je bio omiljen među svojim Slatinjanima. Imao je koncesiju za obavljanje dimnjačarskih poslova i popularni kafić Fontana u središtu Slatine. Dimnjačarski posao preuzeo je njegov sin Stjepan, dok je pokojna Slavica vodila brigu o kafiću. - Jako se ponosio tim svojim zanimanjem. Zvali smo ga od milja Čađo ili Dimnjačar. Bio je osoba spremna svakome pomoći i izaći u susret. Ne znam kako ću sad bez svojeg Čađe, koji je bio duša od čovjeka - rekao nam je sumještanin. Neslužbeno smo saznali kako je iza Slavice ostao sin (9).   Velika tuga zavladala je i u u bjelovarskom prigradskom naselju Predavac, gdje živi obitelj Dominković. Njih četvero vraćalo se iz Virovitice gdje imaju trgovinu, ispričali su nam poznanici obitelji. Kako su nam kazali, trebali su u 18 sati doći na misu povodom Sv. Nikole, zaštitnika putnika i djece. Mještani Predavca u crkvi su saznali tragičnu vijest. Zamjenica općinske državne odvjetnice iz Bjelovara naložila je za četvrtak obdukciju tijela smrtno stradalih, izuzimanje krvi i urina radi analize na alkohol, a tom prilikom će se obaviti i identifikacija poginulih iz Mercedesa.        