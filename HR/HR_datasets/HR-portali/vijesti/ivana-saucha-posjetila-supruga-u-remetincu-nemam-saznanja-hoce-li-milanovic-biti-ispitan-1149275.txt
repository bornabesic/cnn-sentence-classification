Ivana Saucha, supruga i odvjetnica uhićenog Tomislava Sauche, posjetila ga je danas u Remetincu, gdje se nalazi u istražnom zatvoru. – Moj suprug je dobro, dobro se osjeća – rekla je Saucha. Uz Ivanu Sauchu, odvjetnica je i Aleksandra Horvat. Na pitanje jesu li podnijeli žalbu na istražni zatvor, Saucha je kazala kako bi Horvat u međuvremenu trebala preuzeti rješenje o određivanju istražnog zatvora. – Vidjet ćemo hoće li biti potrebe za takvo što jer će svjedoci u međuvremenu biti ispitani – rekla je Saucha. >> Smrtić prijavio Sauchu, koji tvrdi: Nikada nisam zvao Smrtića >> Šef Milanovićeva kabineta izvrijeđao policajce u VIP šatoru >> Kobna šutnja policije, Sauche i premijera o Sljemenu Na pitanje hoće li bivši premijer Zoran Milanović biti među ispitanima, Saucha je kazala kako nema takva saznanja, a da ih i ima, ne bi mogla o tome govoriti. Na pitanje hoće li biti sedam svjedoka, ona je odgovorila da je ''tako rečeno''. – Toliko znam za sada s obzirom na to da nisam bila u Uskoku – rekla je Saucha. Podsjećamo, Tomislav Saucha uhićen je u petak zbog sumnje da je zlouporabio položaj i krivotvorio službene ili poslovne isprave zbog krivotvorenja naloga za službena putovanja u vrijeme dok je bio predstojnik ureda premijera u vladi Zorana Milanovića. Pritom je oštetivši državni proračun pribavio imovinsku korist u iznosu višem od 540 tisuća kuna i 1360 eura. Istražni zatvor određen mu je zbog mogućeg utjecaja na svjedoke, a odbijena mu je jamčevina u iznosu od 1,5 milijuna kuna.  >> Sudac odredio istražni zatvor i odbio jamčevinu: Saucha prevezen u Remetinec >> USKOK objavio za što sve terete Tomislava Sauchu