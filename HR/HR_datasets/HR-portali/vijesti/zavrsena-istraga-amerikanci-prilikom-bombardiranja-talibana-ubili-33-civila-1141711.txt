Američke vlasti završile su istragu vezanu uz vojnu operaciju koja se provodila 2. i 3. studenog prošle godine u Afganistanu, javlja Afganistanska novinska agencija. Američka i afganistanska vojska proveli su akciju protiv talibana u provinciji Kunduz prilikom koje je smrtno stradalo 33 civila, a 27 je ranjeno.  U priopćenju UFOR-A stoji kako su vojnici uzvratili vatru u samoobrani prema talibanima koji su ih napali s područja gdje su se nalazile kuće civila.  - Bez obzira na okolnosti, duboko žalim zbog gubitka nevinih života - kazao je general John Nicholson, zapovjednik američke vojske u Afganistanu.  Nicholson je objasnio kako su se talibani odlučili sakriti među civilima odakle su napali vojnike. U priopćenju stoji i kako je cilj vojne operacije bio uloviti vođe talibana koji su bili odgovorni za nasilje u Kunduzu koje se dogodilo u listopadu.  Kada su zajedničke snage SAD-a i Afganistana približile selu Boz na njih je otvorena vatra od strane talibana koji su se skrivali po kućama. Navode kako su ubrzo imali žrtve te su odlučili zatražiti pomoć iz zraka. U izvješću se navodi kako su prilikom zračnih napada koristili 'minimalnu količinu sile' potrebne za neutralizaciju prijetnji. Također tvrde i kako se tijekom bitke vojnici nisu identificirali civile.  U izvješću zaključuju kako je vojska reagirala u samoobrani i u skladu sa Zakonom o oružanom sukobu. Tijekom tih napada ubijena su dva američka i tri afganistanska vojnika. U napadima je ubijeno 26 talibana dok ih je ranjeno također oko 26.  >> ICC će podići optužnicu protiv Amerikanaca zbog Afganistana? 'Čini se da su ratni zločini počinjeni u sklopu odobrenih tehnika ispitivanja'