Hrvatsku je lani posjetilo više od pola milijuna britanskih turista, a procedura Brexita, koja danas službeno počinje, neće ništa promijeniti, odnosno neće negativno utjecati na broj gostiju iz Velike Britanije koji žele posjetiti vašu lijepu zemlju, komentirao je britanski veleposlanik u Hrvatskoj Andrew Dalgleish na prijemu što ga je ministar turizma Gari Cappelli priredio za strane veleposlanike.  Hrvatska, inače, odlično kotira među britanskim turistima. Lani ih je Hrvatsku za odmor izabralo zamalo 600.000, a ostvarili su više od tri milijuna noćenja.  Britanci su pritom bili čak 21 posto brojniji nego u prethodnoj godini, a u ovoj godini također se očekuje dvoznamenkasti rast posjeta s Otoka.  >>Britanska premijerka May aktivirala Brexit: Ovo je jedinstvena prilika za Ujedinjeno Kraljevstvo! >>'Jako sam tužan. Nisam mislio da će se to dogoditi' 