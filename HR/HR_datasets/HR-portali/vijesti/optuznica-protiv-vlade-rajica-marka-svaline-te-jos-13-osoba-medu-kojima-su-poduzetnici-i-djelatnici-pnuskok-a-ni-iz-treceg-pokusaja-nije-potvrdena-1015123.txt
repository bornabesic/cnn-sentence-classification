Optužnica protiv Vlade Rajića, Marka Svaline te još 13 osoba, među kojima su poduzetnici i djelatnici PNUSKOK-a, ni iz trećeg pokušaja nije potvrđena na zagrebačkom Županijskom sudu. Ovaj put Renata Miličević, predsjednica optužnog vijeća, vratila je USKOK-u optužnicu na doradu i to kako bi bolje činjenično objasnili četiri točke optužnice. Prethodni put optužnica nije potvrđena jer su branitelji tvrdili da im sud jednom prijašnjom odlukom nije dozvolio uvid u rezultate mjera tajnog praćenja i prisluškivanja, koje su se odnosile na predmete u kojim se provodila istraga. Kako se radilo o predmetima obuhvaćenim optužnicom, sutkinja je obranama dala rok za uvid u spis, a nakon što su to obavili, sazvana je nova sjednica optužnog vijeća. S obzirom na to da odlukom optužnog vijeća USKOK mora prepravljati optužnicu, nova sjednica neće biti zakazana prije jeseni. Prema optužnici, Rajić se tereti da je od 2010. do 2012. s Igorom Mlinarom osmislio način kako da preko policajca Svaline i Vjekoslava Drnića dođe do informacija iz tajnih istraga, a te su informacije dalje prosljeđivane zainteresiranim osobama. Policajci se terete da su tajne informacije odavali za novac i usluge.  >>Optužnica protiv Rajića, Svaline i policajaca opet nije potvrđena >>Klica, Rajić i ekipa na policiji zbog tučnjave pajserom