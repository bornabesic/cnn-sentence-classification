Foto: Instagram, 123 RF TREBA li vaš seksualni život malo poticaja da bude bolji? Prema jednom nedavnom istraživanju, tu je seksi dodatak koji bi vam mogao pomoći, a odličan je za vaš orgazam. Naime, žene koje su sudjelovale u istraživanju te dobivale dnevnu dozu Ashwagandhe, odnosno indijskog ginsenga, tijekom razdoblja od mjesec dana imale su značajnija poboljšanja u postizanju orgazma, kao i više seksualnog uzbuđenja.  Drugim riječima, ovaj dodatak bio je uzrok značajnog smanjenja seksualno povezanih nevolja. Čini se kako Ashwagandha može povećati proizvodnju testosterona kod žena, koji su povezani sa ženskom spolnom disfunkcijom, iako se često smatra kako takve probleme imaju isključivo muškarci, no to nipošto nije istina. Zbog svojih adaptogenih svojstava, ova se biljka koristi u Indiji već tisuću godina, no tek danas postaje poznata superhrana diljem svijeta. Sastoji se od pažljivo sušenih gomolja ove biljke, samljevenih i pretvorenih u prah, a koristi se za ublažavanje različitih simptoma. U ajurvedskoj medicini, plodovi i lišće Ashwagandhe najviše se koriste kako bi se tretirali čirevi, tumori ili natekle žlijezde. Korijen se pak koristi za pripremu biljnog lijeka, koji se već tradicionalno primjenjuje u liječenju različitih stanja.  Mnogobrojna znanstvena istraživanja pokazala su kako djelovanje Ashwagandha biljke ima pozitivne učinke na smanjenje fizioloških i psiholoških faktora stresa, a odličan je pomoćnik i u obnavljanju i povećanju razine energije u tijelu. Ona i dokazano ima pozitivan utjecaj na kardiovaskularni i respiratorni sustav. Ashwagandha je široko dostupna u obliku kapsula, a cijene se kreću oko stotinjak kuna. "Ashwagandha se može uzimati kao dodatak, zajedno s bilo kojim drugim oblikom kontracepcije, kako bi vam pomogla u jačanju orgazma i općenito da se osjećate više seksi, jer to je nešto s čime se bore brojne žene, pogotovo uslijed užurbanog načina života", zaključuju stručnjaci.