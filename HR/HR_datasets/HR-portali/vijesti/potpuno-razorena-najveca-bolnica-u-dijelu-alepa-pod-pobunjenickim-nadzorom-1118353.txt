Najveća bolnica u dijelu Alepa pod pobunjeničkim nadzorom "potpuno je razorena" u zračnim udarima u ponedjeljak, rekla je medicinska organizacija. Bolnica M10 "potpuno je razorena" ... nema je više", rekao je Adham Sahloul iz Sirijskog američkog medicinskog društva dodajući da su tri radnika na održavanju ubijena u zračnim napadima. "Bolnica uopće više nije upotrebljiva. Ne može se popraviti, prema izvješćima osoblja i liječnika ondje", rekao je Sahloul. Liječnici u bolnici M10 boje se da će se viši katovi potpuno srušiti", rekao je. Sirijski opservatorij za ljudska prava (SOHR) potvrdio je da je bolnica razorena nakon što je "izravno pogođena u zračnim udarima". Bolnica M10 bila je više puta pogođena prošli tjedan što je izazvalo međunarodnu ogorčenost  zbog neselektivnih napada na civilnu infrastrukturu u izmučenom Alepu. Vodeći dužnosnici UN-a za pomoć rekli su u nedjelju da je "sustav zdravstvene skrbi u Alepu potpuno uništen. Medicinski objekti jedan za drugim su uništeni".   Uz potporu ruskih zrakoplova, sirijska vojska provodi kopnenu ofenzivu da preuzme pobunjenička područja Alepa. M10 kodno je ime bolnice koje iz sigurnosnih razloga upotrebljavaju liječnici na području pod nadzorom snaga oporbe predsjedniku Bašaru al Asadu. >> Alep pod žestokim ruskim udarima iz zraka, u gradu se vode borbe 