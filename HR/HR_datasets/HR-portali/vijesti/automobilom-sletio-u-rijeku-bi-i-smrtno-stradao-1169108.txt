Iz PU vukovarsko-srijemske izvijestili su kako je danas, u 14.40 sati, došlo do prometne nesreće u kojoj je smrtno stradala jedna osoba. Nesreća se dogodila na ulazu u mjesto Šiškovci iz smjera Cerne, nedaleko od Županje, kada je osobno vozilo sletjelo s ceste u rijeku Biđ. To je druga prometna nesreća u manje od 24 sata na području Vukovarsko-srijemske županije sa smrtno stradalom osobom. Od početka godine pa do danas na prometnicama najistočnije hrvatske županije smrtno je stradalo 9 osoba. 