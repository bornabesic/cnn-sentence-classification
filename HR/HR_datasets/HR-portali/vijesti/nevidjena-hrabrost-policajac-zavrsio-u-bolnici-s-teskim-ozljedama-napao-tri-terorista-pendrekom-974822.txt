Screenshot: YouTube BRITANSKI policajac teško je ozlijeđen nakon što se na Londonskom mostu suprotstavio trojici terorista samo pendrekom. Hrabri policajac je završio u bolnici s ubodnim ranama u licu, glavi i nozi, nakon što je pokušao spriječiti teroristički pokolj u Londonu. "Pokazao je nevjerojatnu hrabrost" Načelnik Britanske Transportne Policije (BTP) Paul Crowther je izjavio: "Posjetio sam policajca u bolnici i uspio mi je ispričati što se dogodilo". "Pokazao je ogromnu hrabrost, kao i mnogi drugi koji su potrčali u pomoć. Iako zaista nije u dobrom stanju, uspio mi je ispričati kako je napao teroriste samo pendrekom". "Za policajca koji nam se pridružio prije samo dvije godine, pokazao je nevjerojatnu hrabrost i zbog toga sam izrazito ponosan", rekao je Crowther. Jedan od ozlijeđenih policajaca u kritičnom stanju "Svi u BTP-u mu želimo brz oporavak i znam da će primiti na stotine poruka podrške iz cijele Britanije i svijeta. U mislima smo uz sve koji su poginuli ili ozlijeđeni, te njihove voljene", dodao je Crowther. Još su trojica policajaca ozlijeđena u napadu, a među njima i jedan koji nije bio na dužnosti i trenutno je u kritičnom stanju.