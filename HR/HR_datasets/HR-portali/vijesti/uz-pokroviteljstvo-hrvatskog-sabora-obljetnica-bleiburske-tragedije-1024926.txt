U posljednjih 25 godina, od samostalnosti Hrvatske, za vrijeme SDP-ove većine, vlast je polagala cvijeće, ali je bila povukla pokroviteljstvo Hrvatskog sabora, ove godine komemoracija je održana uz pokroviteljstvo Hrvatskog Sabora Pod pokroviteljstvom Hrvatskog Sabora u subotu se na Bleiburgu održava 72. obljetnica Bleiburške tragedije na kojemu je Hrvatsko državno izaslanstvo već položilo vijence kod Spomenika i grobnice žrtava na groblju Dobrava kod Maribora. Gordan Jandroković predvodio je izaslanstvo koje je nazočilo molitvi za žrtve nakon čega je položio vijenac s natpisom: “Mrtvima spomen – živima opomena / Pobijenima nakon 9.5.1945. / Maribor 1990.” Jandroković je podjetio kako se na tom groblju nalazi veliki broj žrtava i kako su naša sjećanja na njih potrebna kako bi se utvrdila istina. Jer kako kaže, bez istine nema ni stvarnog oprosta i nacija koja ne pamti svoje tragedije, lako ih ponavlja. Pokolj u Bleiburgu je ratni zločin i zločin protiv čovječnosti kojeg je počinila Jugoslavenska armija. Početak ove tragedije dogodio se 15. svibnja 1945. Tog dana, u svibnju 1945. jugoslavenske oružane snage u Tezenskoj šumi kod Maribora pobile su između 15 i 20 tisuća pripadnika oružanih snaga nekadašnje NDH i civila, većinom hrvatske narodnosti, koji su zarobljeni pri pokušaju bjega u Austriju. Pokopani su bili u 3,5 km dugom protutenkovskom rovu, koji je bio iskopan kroz šumu između Drave i i ceste Celje – Maribor. Pri gradnji autoceste u travnju 1999. na dijelu nakadašnjeg protutenkovskog rova u dužini od 70 metara, iskopani su ostaci 1179 žrtava, koji su u srpnju 1999. položeni u kosturnicu na novom mariborskom groblju u Dobrovi. U neposrednoj blizini kosturnice pokopanu prošlog listopada ostaci oko 800 žrtava Hude jame kod Laškog. Hrvatsko izaslanstvo krenulo je prema   Bleiburškom polju u Austriji, gdje će se održati Središnja komemoracija Bleiburške tragedije  u 11 sati na groblju Unterloibach, odakle će u 11,15 sati procesija krenuti prema oltarnom prostoru na Bleiburškom polju. Nadbiskup Đuro Hranić predvodit će i svetu misu posvećenu žrtvama Bleiburške tragedije i hrvatskog Križnog puta u 12 sati. Ova komemoracija održava svake godine od 1953., a u posljednjih 25 godina, od samostalnosti Hrvatske, za vrijeme SDP-ove većine, vlast je polagala cvijeće, ali je bila povukla pokroviteljstvo Hrvatskog sabora., napomenuo je predstavnik organizatora, Počasnog bleiburškog voda.   