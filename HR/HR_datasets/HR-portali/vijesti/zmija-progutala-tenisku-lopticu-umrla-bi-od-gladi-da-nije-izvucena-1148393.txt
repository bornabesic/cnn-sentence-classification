Teniska loptica bila je prevelik zalogaj za jednog dijamantnog pitona iz Australije. Kako piše ABC, ova zmija duga 1,5 metara pronađena je u ponedjeljak u Townsvilleu s nesvakidašnjim teretom u utrobi. Lopticu je izvukla Trish Prendergast i naglasila da bi zmija umrla od gladi da nije spašena. – U međuvremenu ne bi mogla ništa jesti – rekla je. Prendergast, veterinarska tehničarka, rekla je da nikad nije vidjela ništa slično.  Da bi lakše masiranjem tkiva izvukli lopticu iz zmije, upotrijebili su debeli sloj parafinskog ulja, a cijeli postupak izvlačenja trajao je 30 minuta. Piton se oporavlja i trebao bi biti pušten u divljinu idući tjedan.   >> Muškarca (77) ugrizla jedna od najotrovnijih zmija na svijetu u njegovu domu >> Nakon što im je iz školjke izvirila čegrtuša, uslijedio je puno veći šok 