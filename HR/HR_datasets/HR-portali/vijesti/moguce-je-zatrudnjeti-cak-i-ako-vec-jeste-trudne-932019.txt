Screenshoot: Video TRUDNE ste i konačno više ne morate razmišljati o menstruaciji, plodnim danima, ciklusu, ovulaciji - sve što trebate jest bezbrižno uživati u svojoj trudnoći, no znajte da je majka priroda uvijek tu da nas nekako iznenadi. Tako je iznenadila i bračni par Hill, Kate i Petera - s trudnoćom u trudnoći.  Kate su 2006. godine dijagnosticirani policistični jajnici te je pokušavala svim poznatim metodama ipak zatrudnjeti. Pila je hormonske pilule i jednoga dana je stigla vijest da je trudna. Njihovoj sreći nije bilo kraja jer ne samo da je uspjela zatrudnjeti prirodnim putem, nego nije dugo ni čekala na trudnoću. No nakon 10 dana, na pregledu, liječnici su ustanovili da je opet trudna. S još jednim oplođenim jajašcem, "mlađim" oko 10 dana. Majka priroda pokazala je svoje pravo lice, a šokirani nisu bili samo roditelji, već i cijeli liječnički tim koji nikada do sada nije doživio takvo nešto.  Riječ je o terminu koji se naziva superfetacija, što podrazumijeva oplodnju novih jajašaca iz različitih ovarijskih ciklusa dok se u maternici već nalazi formirani fetus. To je situacija koja nije toliko rijetka u životinjskom svijetu, ali kod ljudi je do sada zabilježeno samo 10 takvih poznatih slučajeva, i eto - 11. - cure koje su rođene carskim rezom - zajedno, no razlika među njima bila je očita. Jednoj seki termin je bio 20.12., a drugoj 30.12,  pa je na porodu jedna logično bila manja od druge, a čak su im i krvne grupe različite.  No ima još jedna zabavna činjenica koja se krije iza ove priče, a koju je mama Kate ispričala za Today Tonight. I ona i suprug točno znaju da su u to vrijeme imali samo jedan snošaj od kojeg je Kate prvi put zatrudnjela te u roku od deset dana nisu više imali niti jedan. To znači da je spermij ostao aktivan punih 10 dana i tako uspio oploditi "odbjeglo" jajašce i roditeljima priskrbiti neviđeno čudo. Dakle, majko prirodo, zaista nas uspijevaš jako iznenaditi!