Foto: Twitter ARIANA GRANDE iznenadila je djevojčice u Manchesterovoj dječjoj bolnici koje su teško ozlijeđene terorističkim napadom. Pjevačica je djevojkama donijela mnogo poklona i potpisane autograme te se podružila sa svojim obožavateljima koji su posebne trenutke obilježili fotkama. Otac jedne djevojčice rekao je: "Moja kćer nije skidala osmijeh s lica, nikad je nisam vidio takvu. Ovo nam znači puno više nego sve što su svi divni ljudi napravili za nas ovaj tjedan". 14-godišnja Jaden samo je jedna od najmanje 119 ozlijeđenih u napadu u Manchesteru u kojem je poginulo 22 ljudi. Za žrtve stradale u eksploziji 23-godišnja Ariana nastupit će na koncertu "One love Manchester" zajedno s drugim zvijezdama. Coldplay, Justin Bieber, Katy Perry, Miley Cyrus, Little Mix, One Direction star Niall Horan, Take That i Usher pridružit će se na pozornici slavnoj pjevačici. Karte za koncert rasprodane su u samo šest minuta.