Foto: MUP U ŠIBENIKU je zbog pokušaja razbojništva u prostorijama šibenske Opće bolnice kao i zbog ozljeda koje je nanio mlađoj ženskoj osobi u stanu pokraj bolnice.    Portal Šibenik.in piše kako je blokirana ulica Bože Peričića u Šibeniku nakon što je oko 19 sati u policiju stigla dojava da je mlađa muška osoba u bolnici pokušala razbojništvo te kako je od zaposlenice bolnice pokušala oteti novac.  Policija je ubrzo privela 29-godišnjaka koji je osumnjičen za kazneno djelo te su ga odveli na pregled u istu bolnicu u kojoj je pokušao izvesti razbojništvo.  Građani su policiji dojavili i kako u stanu u kojem osumnjičeni živi s djevojkom ima tragova krvi. Policija je na spomenutoj lokaciji pronašla djevojku koja je, kako piše Šibenik.in, bila teže ozlijeđena.   Djevojka je prevezena u bolnicu, a prema prvim informacijama se ne nalazi u životnoj opasnosti.