Policija je upala u poštanski ured na zapadu Njemačke u utorak nakon što su dva tražitelja azila pokušala poslati paket koji je sadržavao poklon u znak zahvalnosti njemačkoj kancelarki Angeli Merkel. Djelatnik u poštanskom centru na benzinskoj postaji u Naunheimu u pokrajini Rhineland-Palatinate pozvao je policiju nakon što su dva tražitelja azila, otac i sin, ostavili paket. "Zaposlenik je smatrao to sumnjivim zbog događaja u zadnjih nekoliko tjedana", rekao je glasnogovornik policije  za dpa. Područje oko benzinske postaje okružila je policija sa psima za otkrivanje eksploziva kako bi provjerili paket u kojemu je bila skulptura koju je napravio stariji izbjeglica za kancelarku u znak zahvalnosti za njezino dopuštenje da ostanu u Njemačkoj. "Svejedno želimo poslati je kancelarki. Ali sad ne znamo više kako", rekao je sin za lokalni dnevnik Rhein Zeitung. Lažni alarm slijedio je nakon napada kamionom na berlinskome božićnom sajmu u kojemu je ubijeno 12 ljudi a deseci su ozlijeđeni. >> Zbog bijesa građana Merkel naređuje temeljitu provjeru državnog sigurnosg aparata  >> Tek što je zaustavila pad rejtinga Merkel je primila novi udarac 