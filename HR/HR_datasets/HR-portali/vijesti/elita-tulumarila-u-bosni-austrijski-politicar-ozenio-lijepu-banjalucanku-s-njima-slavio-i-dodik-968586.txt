Foto: Facebook ZAMJENIK gradonačelnika Beča Johann Gudenus (40) ovog je vikenda oženio dvostruko mlađu Banjalučanku Tajanu Tajčić. Sudbonosno da izrekli su u Banjalučkoj crkvi, a nakon toga održali su veliku svadbu u tom gradu. Johann i Tajana u vezi su tri godine, a nakon civilnog vjenčanja u Austriji, odlučili su napraviti veliko crkveno vjenčanje u Banjaluci, po srpskim običajima. Nakon ceremonije u pravoslavnom Hramu Hrista Spasitelja, slavlje su nastavili u Kristalnoj dvorani hotela Bosna. Gosti su se zabavljali uz živu glazbu, a nije manjkalo ni narodnjaka.  Među gostima je bio i predsjednik Republike Srpske Milorad Dodik, ali i brojni Johannovi austrijski kolege političari. Razlog zbog kojeg su se vjenčali u Banja Luci jest, osim činjenica da je to Tajanin rodni grad, i činjenica da se on zaljubio u njega. "Iako je Beč grad u kojem sam najduže živjela, a s obzirom na to da su moji roditelji iz Banja Luke, bilo je jasno da ćemo se vjenčati baš tu. Uz Beč, koji je naš grad, odlučili smo dio proslave održati u našem drugom gradu, a to je Banja Luka", rekla je ona.