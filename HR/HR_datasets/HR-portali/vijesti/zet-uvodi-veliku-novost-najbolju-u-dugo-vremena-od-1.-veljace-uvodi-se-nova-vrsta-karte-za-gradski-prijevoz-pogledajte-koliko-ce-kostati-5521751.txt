Od prvoga veljače ZET će, uz postojeću kartu od 10 kuna i trajanja 90 minuta, uvesti i polusatnu kartu po cijeni od četiri kune. Gradonačelnik Bandić tvrdi da nije riječ o predizbornom potezu iako su Radio Sljemenu, još u petak, u Gradskoj upravi, tvrdili da ne namjeravaju mijenjati sustav naplate.  - Oni, koji se kraće voze, do 30 minuta, neka plate 4 kune, a oni, koji se voze do 90 minuta, neka plate 10 kuna. Ako budemo vidjeli iz medija da to građani, u pravilu, prihvaćaju, od 1.veljače će to vrijediti. Ako ne prihvate, ostat će po starom, ali ja vjerujem da će prihvatiti jer to ide njima u prilog, posebno ljudima iz centra grada i onima koji dođu u Zagreb, a voze se stanicu, dvije ili tri - rekao je Milan Bandić, gradonačelnik Zagreba.