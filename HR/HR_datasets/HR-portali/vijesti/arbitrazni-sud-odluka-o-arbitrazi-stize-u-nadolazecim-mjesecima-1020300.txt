Hrvatska je izašla iz arbitraže i najavila da neće priznati odluku suda Stalni arbitražni sud u Haagu u svom je priopćenju u srijedu istaknuo da će odluku o arbitraži između Hrvatske i Slovenije donijeti u nadolazećim mjesecima. “Točan datum još nije određen te će na vrijeme biti objavljen”, navode u priopćenju te se dodaje da su suci pismom od 29. ožujka izvijestili predstavnike dviju zemalja da nema potrebe za dodatnim podnescima u vezi s biti graničnog spora i postupak saslušanja proglasili okončanim. Hrvatska je izašla iz arbitraže i najavila da neće priznati odluku suda, dok je Slovenija unatoč tome ustrajala na arbitražnom procesu pred Arbitražnim sudom. 