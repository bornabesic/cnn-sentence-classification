Papa Franjo danas je pozvao na "strogo kažnjavanje" pedofila nakon što su se u Italiji pojavili novi detalji o smrti šestogodišnjakinje koju je 2014. navodno s osmoga kata bacio njezin zlostavljač.   "To je tragedija. Ne bismo smjeli tolerirati zlostavljanje maloljetnika", kazao je Franjo, udaljivši se od pripremljenih smjernica nedjeljne poruke upućene desecima tisuća vjernika okupljenih na Trgu svetog Petra.  "Moramo štititi maloljetnike i strogo kasniti zlostavljače", rekao je Papa. Iako pedofilski skandali potresaju i Katoličku crkvu, Papa ih nije spomenuo u nedjeljnoj poruci kako je ranije običavao. Talijani su šokirani pojedinostima o ubojstvu šestgodišnje djevojčice koja je umrla u lipnju 2014. pošto je pala s osmoga kata zgrade u Napulju.  Nakon što je slučaj ponovno otvoren, policija je optužila četrdesettrogodišnjeg muškarca da je djevojčicu gurnuo s balkona osmerokatnice nakon što ju je silovao. Sumnja se da ju je ubio kako ne bi progovorila o spolnome zlostavljanju.  Muškarac koji je optužen i za maltretiranje druge djece trenutačno je u rimskom zatvoru i tvrdi da nije kriv.  U subotu je talijanski predsjednik Sergio Mattarela pozvao da se što prije organizira sveobuhvatan i strog sudski proces. >> Turski nastavnik osuđen na 508 godina zatvora jer je zlostavljao 10 maloljetnika >> Josefu Dencu 20 godina zatvora zbog silovanja 11-godišnjakinje! 