Muškarac iz Züricha optužen je za klevetu jer je lajkom reagirao na antisemitski status na Facebooku, što je vjerojatno prvi slučaj tužbe za neverbalnu reakciju na društvenim mrežama, piše Tagesanzeiger 45-godišnji muškarac iz Züricha optužen je za klevetu jer je znakom odobrenja reagirao na status u kojem se tužitelj optužuje za antisemitizam. Online drama odvijala se među članovima raznih organizacija za zaštitu životinja. Predsjednika jedne takve organizacije, Verein gegen Tierfabriken (VgT), Erwina Kesslera napali su za antisemitizam i rasizam. Optuženi je samo lajkao, nije komentirao osam objava u kojima se tvrdi da je Kessler rasist s obzirom na povezanost s neonacistima u prošlosti. Kesslerovi odvjetnici tvrde da je reakcijom na objavu muškarac doprinio većoj vidljivosti objave, učinio je vidljivom većem broju ljudi, čime je nanio štetu Kessleru. Slučaj se trebao naći pred sucem ovaj ponedjeljak, 3. travnja, no suđenje je odgođeno jer odvjetnik optuženog pokušava srušiti slučaj i odbaciti optužbe. >> Dvogodišnja djevojčica začepila usta prodavačici i postala hit na Facebooku >> Poznata američka pjevačica voli Akija Rahimovskog, lajkala je njegovu fotku 