Foto: Instagram KOMPANIJA Google razvila je sučelje koje automatski šalje fotografije ljudima koji su na njima prikazani. Sučelje će biti sposobno identificirati prijatelje i članove obitelji koristeći se prepoznavanjem njihovih lica. Korisnici će imati opciju da dopuste automatsko dijeljenje fotografija. Ako ne žele takvu opciju primat će upit drugih ljudi koji s njima žele podijeliti fotografije. Inovacije je najavio menedžer Anil Sabharwal na konferenciji Googlea održanoj u Montain Viewuu u Kaliforniji. Kompanija je predstavila i Google Lens, novi servis koji prepoznaje sadržaj slika. Taj servis, primjerice, može pružiti informacije o zgradi ili slici prikazanoj na fotografiji.