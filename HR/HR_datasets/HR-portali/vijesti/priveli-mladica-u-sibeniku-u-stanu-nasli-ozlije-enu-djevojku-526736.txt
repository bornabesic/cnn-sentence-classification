Policija je u utorak u 18.52 sati dobila dojavu da je u bolnici u Šibeniku mladić (29) pokušao razbojništvo. Htio je od zaposlenice (58) oteti novac. Policija je mladića privela te su ga zbog teškog psihičkog stanja u kojem je bio odveli na pregled u bolnicu, u kojoj je pokušao razbojništvo. Građani su pak policiji dojavili da u stanu u kojem mladić živi s djevojkom ima tragova krvi. Policija je u stanu našla ozlijeđenu djevojku. I ona je prevezena u bolnicu, a prema neslužbenim informacijama nije u životnoj opasnosti, piše ŠibenikIN. Više će se znati nakon što  policija završi istragu.