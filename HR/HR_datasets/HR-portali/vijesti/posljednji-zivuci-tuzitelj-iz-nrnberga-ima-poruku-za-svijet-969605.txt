Foto: Prt Scr CBS News  BEN Ferencz jedini je preživjeli tužitelj iz Nürnberrškog procesa. Danas 97-godišnjak mađarskog podrijetla pred sud nakon Drugog svjetskog rata doveo je 22 nacistička oficira koja su bila odgovorna za smrt više od milijun istočnih Europljana, Roma, Židova i komunista.   Ferencz je nakon završetka studija prava na Harvardu otišao u vojsku i postao dio tima koji je istraživao nacističke zločine. Među prvima je ušao u koncentracijske logore nakon završetka rata.   U intervjuu koji je dao za CBS News prisjetio se dječaka kojemu je otac, dok su bili u logoru, čuvao komadić kruha kako bi mogao jesti. "Vidio sam i čuo stvari koje zvuče nestvarno, ali nažalost, dogodile su se", kaže Ferencz.   Po povratku u SAD nakon rata, dobio je novi zadatak: skupiti dokaze o zločinima da bi se krivcima moglo suditi.   Ferencz je istraživo, kako mu je naloženo, a kad se broj žrtava za koje je saznao popeo na milijun, u Nürnbergu je zatražio suđenje nacističkim oficirima. Četvorica od njih osuđeni su na kaznu vješanjem, a ostali su poslani u zatvor na dugo godina.   "Istočnoeuropski vojnici su bilježili sve - datum, grad i broj ubijenih", govori Ferencz. Prisjetio se i kako je u spisima pronašao zabilješku o tome da su u Kijevu u Ukrajini nacisti 1941. opljačkali i ubili 34.000 Židova.   Ferencz nije zadovoljan time što je bio dio povijesti 20. stoljeća, smatra da i danas ima mnogo toga za ponuditi.  "Rat stvara ubojice od inače dragih ljudi. Svi ratuju, a svi su dragi", govori Ferencz.   "Ako netko kaže da želi rat, a ne mir, ne kažem da je naivan. Kažem da je glup."