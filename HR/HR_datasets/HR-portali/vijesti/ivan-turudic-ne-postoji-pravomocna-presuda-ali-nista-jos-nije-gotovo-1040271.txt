Predsjednik Županijskog suda u Zagrebu Ivan Turudić komentirao je slučaj Ive Sandera, odnosno njegovo puštanje iz pritvora te zaključio kako "ništa još nije gotovo", prenosi HRT . – Ja sam stotinu puta rekao da se odluke Ustavnog suda moraju poštovati, a optuženi Sanader ima ljudska prava kao i svaki drugi čovjek u Hrvatskoj – rekao je. – Ne postoji pravomoćna presuda, ali postoji osnovana sumnja što je vrlo visok spoznani standard, postoje optužnice koje su potvrđene, znate koliko ih ima. Dakle, ništa još nije gotovo. Ništa ne prejudiciram, hoće li gospodin Sanader biti osuđen ili optužen, jednostavno stvari nisu gotove – zaključio je Turudić. >> Ivo Sanader nakon izlaska iz Remetinca otišao kući: Politikom se više ne bavim!