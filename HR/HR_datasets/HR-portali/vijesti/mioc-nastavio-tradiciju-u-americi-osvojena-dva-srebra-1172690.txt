U trenucima dok je hrvatska nogometa reprezentacija potapljala nade Meksikancima na stadionu Coliseum, nešto malo zapadnije i sjevernije od Los Angelesa jedna još mlađa selekcija također je nizala uspjehe. Taman nakon što je Fran Tudor zabio drugi gol Meksiku, profesor Nikola Dmitrović je u srednjoj školi Newbury Park čestitao svojim učenicima na novim medalja na informatičkom natjecanju All-Star ACSL.  Jer, zagrebačka XV. gimnazija, popularni MIOC, nastavila je ‘harati’ na sjevernoameričkom kontinentu, gdje, za razliku od naših nogometaša, sada već redovito nastupa svake godine.  Ova puta osvojili su dva srebra, a zlato je prvom timu pobjeglo samo za 1 bod.  Malo je ostao gorak okus jer nismo prvi, ali kako vrijeme odmiče sve smo zadovoljniji. Imamo lijepi kontinuitet osvajanja medalja svake godine od 2013.  Ovaj put stvarno su nijanse presudile. Seniorska momčad je izgubila titulu za samo jedan bod, imali su 109 od 120 bodova, a pobjednici su imali 110. Naš, drugi tim, pak, nije imao sreće, za vrijeme pisanja na papiru jedan je učenik krivo popisao rješenja i tako smo izgubili 3 boda i to je taman bila razlika koja je odnijela zlato - prenio nam je dojmove voditelj i mentor učenika XV. gimnazije profesor Nikola Dmitrović.  Ovo su učenici koji su sudjelovali u natjecanju:  Senior 5 tim: Ivan Stjepanović (3. razred), Paula Vidas (3. razred), Petar Nizić-Nikolac (3. razred), Marin Knežević (4. razred), Robert Benić (4. razred).  Intermediate 5 tim: Til Ocvirk (1. razred), Gabrijel Jambrošić (2. razred), Fabijan Bošnjak (2. razred), Juraj Marušić (3. razred), Vilim Lendvaj (3. razred) Od 2013. timovi iz njegove škole pod njegovim su vodstvom na ACSL turnirima osvojili čak 11 medalja: 2013. srebro i broncu, 2014. zlato i srebro, 2015. dva zlata,  2016. dva zlata i broncu i sada dva srebra. U finalu nastupi 20 srednjih škola, a u prednatjecanjima oko 200 škola iz Amerike, Kanade, Europe, Afrike i Azije.  - Konačno su nas zapamtili i skužili da XV. znači 15., svi su nam prilazili i čestitali. Prvi put je do nas došao i voditelj natjecanja i zadržao se u razgovoru s našim učenicima, ispitivao je kako uče i jesu li to učenici iz cijele Hrvatske ili doista samo iz Zagreba. A najviše ga je zanimalo kako smo uvijek tako dobri i koja je naša tajna - priča Dmitrović, a na pitanje koja je to tajna bez puno mistike ističe:  - Rad, pamet i jako dobri učenici. Ima tu puno rada, matematike i informatike.  Dakar, da je Dmitrović i ponosan što je pomogao učenicima da ostvaruju svoj potencijal.  - Ovo mi je doista veliki osobni uspjeh. Teško je zadržati kontinuitet. Kada krenemo u pretkola jako puno radimo i onda postaneš svjestan koliko je tu posla u cijeloj priči. Svake godine dobijete prve razrede koji puno toga ne znaju. Ovo natjecanje je nadogradnja na ostala osnovna znanja. Tri naša učenika su u hrvatskom timu od 4 učenika koji idu na svjetsku olimpijadu u Iran ove godine. Ja ću pak prvi put voditi tim na olimpijadi u Ljubljani sredinom srpnja.  Profesor Dmitrović i njegovi učenici će u utorak posjetiti poznato sveučilište CalTeh u Pasadeni, a u srijedu lete nazad za Hrvatsku.