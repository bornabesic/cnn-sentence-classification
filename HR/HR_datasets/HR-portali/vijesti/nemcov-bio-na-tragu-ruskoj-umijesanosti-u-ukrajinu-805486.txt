Foto: Hina PRONAĐENA je možda posljednja bilješka koju je rukom načrčkao Boris Nemcov, dan prije nego što je likvidiran u Moskvi. Taj je ruski oporbeni čelnik sa svojom bliskom suradnicom Olgom Šorinom raspravljao o istrazi koju priprema o moskovskoj potpori separatistima na istoku Ukrajine. Na papiru formata A4 pisao je bilješke plavom kemijskom jer je strahovao da mu ured prisluškuju.  "Neki padobranci iz Ivanova stupili su sa mnom u kontakt. 17 ubijenih, nisu dobili novac, zasad se boje progovoriti", stajalo je na bilješci koju je Reutersu pokazala Šorina.  "Nije htio ništa reći, za svaki slučaj. Nije to htio naglas izgovoriti i zato mi je to napisao", objasnila je, a Reuters piše kako nije moguće provjeriti autentičnost dok dokumenta. Putin njegovu smrt nazvao sramotnom tragedijom  Od prošloga ljeta Rusijom kruže priče o tome da mnogi ruski vojnici ginu u borbama na istoku Ukrajine, gdje je u borbama s ukrajinskom vladom poginulo više od šest tisuća ljudi.  Iako i Zapad i Ukrajina kažu da imaju mnogo dokaza za to, Moskva trdi da to nije istina. Zato je i istraga koju je Njemcov pripremao bila tako osjetljiva, a neki njegovi prijatelji smatraju da je bila dovoljno osjetljiva da bude barem dijelom motiv za likvidaciju toga oporbenjaka. No ni oni ne vjeruju da je to bio glavni razlog zbog kojega je 55-godišnji Nemcov prošli petak nakon večere u blizini Crvenoga trga dobio četiri metka u leđa dok je šetao s djevojkom.  Nemcov je najutjecajnija oporbena figura ubijena u 15-godišnjoj vladavini Vladimira Putina. Ruski je predsjednik njegovu smrt nazvao sramotnom tragedijom, a Kremlj niječe ikakvu umiješanost.