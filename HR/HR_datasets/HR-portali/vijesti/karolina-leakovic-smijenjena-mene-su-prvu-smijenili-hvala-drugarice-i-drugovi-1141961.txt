– Mene su smijenili. Prvu. Molim da to uzmete u obzir. Hvala, drugarice i drugovi – poručila je večeras Karolina Leaković, koja je smijenjena s mjesta međunarodnog tajnika SDP-a. Leaković je na unutarstranačkim izborima bila jedan od protukandidata Davoru Bernardiću na izborima za predsjednika stranke, a ujedno je i povjerenica novoosnovanog sindikata SDP-ovih zaposlenika. Leaković je večeras objavama na Facebooku pratila sjednicu Predsjedništva stranke. – A jesu li me smijenili ili? – napisala je u jednom trenutku, a za Domagoja Hajdukovića, koji ju je naslijedio na mjestu međunarodne tajnice, napisala je da je "super drug". – Ha ha! Prva sam i jedina žrtva novoga vodstva. Ili nisam? – napisala je nešto poslije.   – Mene su smijenili. Prvu. Molim da to uzmete u obzir. Hvala, drugarice i drugovi – poručila je također Leaković. Nakon što joj je jedan korisnik poručio da kao ljevičarka više nema što tražiti u SDP-u, odgovorila je: "Ja iz stranke ne idem." Na komentar da smeta Kaptolu, odgovorila je da je to kompliment. >> Predsjedništvo SDP-a jednoglasno donijelo odluku o Borisu Lalovcu >> Lalovac: Navodi moje supruge potpuna su neistina, zbog djeteta neću više o tome javno pričati 