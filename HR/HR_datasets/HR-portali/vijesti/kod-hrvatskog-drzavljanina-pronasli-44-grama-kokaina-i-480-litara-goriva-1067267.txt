Carinici su jučer i danas u suradnji s policajcima na području mjesne nadležnosti Područnog carinskog ureda Zagreb spriječili pokušaj nelegalne trgovine naftnih derivata i sitno rezanog duhana, izvijestila je Carina. Naime, provodeći mjere nadzora na području Zagreba  jučer su zatekli hrvatskog državljanina u nelegalnoj prodaji naftnih derivata te u posjedu kokaina. Kod njega su pronašli  480 litara pogonskog goriva te 44 grama kokaina.  Gorivo i droga su mu oduzeti. - Izdan je prekršajni nalog u visini od 18.000,00 kuna zbog prekršaja opisanog i kažnjivog člankom 102a. stavak 1. točka 4. Zakona o trošarinama dok je droga predana na daljnje postupanje policijskim službenicima Ministarstva unutarnjih poslova- navodi se na stranicama Carine. Spriječen je i pokušaj nelegalne trgovine sitno rezanim duhanom.  Naime, provodeći mjere nadzora carinici su danas na području grada Vrbovca zaustavili automobil hrvatskih registarskih oznaka u kojem je pronađeno 70 kilograma sitno rezanog duhana.  Počinitelju prekršaja podnesen prekršajni nalog u visini od 10.000,00 kuna te je izdan zahtjev za naplatu trošarine u iznosu od 38.500,00 kuna, izvijestila je Carina.  >> Petorica uhvaćena dok su istovarivali duhan iz kamiona  >> Švercao cigarete unutar dvije torte 