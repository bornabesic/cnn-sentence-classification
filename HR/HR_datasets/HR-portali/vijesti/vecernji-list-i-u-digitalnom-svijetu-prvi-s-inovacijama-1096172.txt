Večernji list, kao jedan od najstarijih nacionalnih medija u Hrvatskoj, uvijek je pomicao granice i prvi uvodio svjetske novitete na hrvatsko medijsko tržište, a čitateljima omogućivao da brže nego ikad prije dođu do potrebnih informacija i da bolje razumiju događanja oko sebe. To nam je uvijek bila glavna misao vodilja. Kao neprikosnoveni lider na tržištu novina, Večernji list je još prije ulaska u novi milenij hrabro zakoračio u digitalno doba i omogućio svojim čitateljima da se informiraju tako da i ne moraju izići iz kuće, nego da sve čitaju na svojim računalima. Dana 8. veljače 1999. godine Večernjakove vijesti i slike prvi su put poslane internetom u svijet. Mala ekipa od pet ljudi svakodnevno je radila na stranici koja je već prvog dana postala vrlo popularna. To dokazuje podatak da je Večernjakove internetske stranice u prvih 70 dana pogledalo gotovo 200.000 ljudi! Čitanost je svakodnevno rasla, i danas je dosegnula brojku od 160.000 posjetitelja dnevno. U početku, internetsko izdanje sadržavalo je samo izbor priča koje su se objavljivale iz tiskanog izdanja Večernjaka. Prve promjene stigle su već sljedeće, 2000. godine. Promijenili smo dizajn svojih stranica, crvenu boju zamijenila je plava i stranice su vizualno postale preglednije. Tada je portal Večernjeg lista prvi put počeo objavljivati “samostalne” sadržaje, nevezane uz tiskano izdanje. Medijska revolucija U listopadu 2001. godine, kad je Amerika napala Afganistan nakon terorističkog napada na SAD, Večernji list je na svom portalu prvi put uveo specijalne dnevne vijesti: praćenje američkog napada na Afganistan. To je bila uistinu svojevrsna revolucija na hrvatskom medijskom prostoru. Čitatelji su tako dvaput mogli vidjeti osvježene stranice Večernjaka – u 22 sata i oko 1 sat poslije ponoći. Portal Večernjeg lista učinio je 2004. još jedan veliki iskorak u nizu, a to je tada bilo uvođenje multimedijalnih sadržaja, pa je tako Večernji list počeo čak i prvi objavljivati vlastite videovijesti koje su se osim na računalima mogle pogledati i na mobitelima! Od tada je videosadržaj uobičajeni dio kako Večernjeg portala tako i svih ostalih koji su slijedili Večernji list u tom logičnom koraku u budućnost. U 2009. uslijedio je novi redizajn koji je iznjedrio i prvi mobilni news portal u Hrvatskoj. Redakcije tiskanog i online izdanja potpuno su integrirane te je lansirana i aplikacija za Blackberry telefone. Aplikacije za iPhone i Android uređaje lansirane su 2010. godine. I 2013. ponovno smo bili prvi u jednoj važnoj stvari! Potkraj te godine redizajnirali smo portal u modernom štihu koji je i prvi veliki news portal u Hrvatskoj u responsive tehnologiji kojom se prezentacija sadržaja prilagođava uređaju s kojeg pristupate stranicama. U veljači 2016. pokrenut je portal namijenjen dijaspori – Moja Hrvatska, koji je samo u prvih mjesec dana posjetilo 230.000 čitatelja. Po svemu spomenutom vidi se kako je Večernji list uvijek uvodio novitete na hrvatsko medijsko tržište i ta bogata povijest obvezuje sve nas u Večernjaku da i dalje nastavimo tim putem. Uvijek smo se trudili biti tamo gdje su čitatelji, to ćemo i u budućnosti činiti i to će nam osigurati da uvijek budemo prvi izbor relevantnih informacija. Glavni izvor informacija Kakvu budućnost imaju tvrtke poput Večernjeg lista, pokazuje i zanimljiv podatak iz istraživanja agencije Ipsos i 24sata kako je za većinu ljudi u Hrvatskoj upravo internet prvo mjesto na koje dolaze po informacije. Čak 61 posto Hrvata internet koristi kao glavni izvor informacija, a za njih samo 29 posto televizija je prvi izbor. “Vecernji.hr nastavit će pratiti novitete na svjetskom medijskom tržištu i kontinuirano donositi inovacije na zadovoljstvo svih svojih korisnika. Naša je vizija uvijek biti portal u skladu s najnovijim tehnologijama te koristan svojim čitateljima”, poručio je Danijel Bubanović, voditelj digitalnog poslovanja Večernjeg lista. Ljudi će uvijek biti u potrazi za informacijama, a Večernji list uvijek će pokrivati platforme na kojima će čitatelji tražiti informacije. Mjesečno nas posjeti više od 1,100.000 čitatelja Naše vijesti na Facebooku dođu do 1,200.000 čitatelja 51% naših čitatelja je iz središnje Hrvatske, visokoobrazovani su i imaju iznadprosječna primanja        1,400.000 čitatelja i 100,000.000 pregleda ima 24sata.hr        56% posjetitelja preko mobilnih uređaja i 41% koji ga posjećuju preko PC-a su Millennials generacija Najgledaniji video sadržaj – u jednom danu više od 1,5 milijuna pregleda 1,100.000 Facebook fanova -> 40% više od prvog konkurenta         51% svih posjeta ostvareno je preko mobilnih uređaja 51% posjetitelja preko mobilnih uređaja i 35% onih koji dolaze preko PC-a su Millennials generacija (18 do 35 godina).   U suradnji s Večernjim listom pokrenuli smo specijalizirani portal Agrobiz. Povodom 57. rođendana Večernjeg lista nagrađujemo 10 najbržih čitatelja. Popunite obrazac u nastavku i odaberite pretplatu koju želite. Nagrađujemo s 5 pretplata na e-vecernji i 5 pretplata na Premium. Sretno! Dobitnici pretplate na e-vecernji su: Ivan Skender, Stjepan Vego, Marko Župa, Živko Mišević i Tina Ivanišević. Dobitnici pretplate na Premium su: Mladen Herceg, Marjan Horvat, Tina Ivanišević, Marinko Rihtarec i Vedrana Petrović-Holik