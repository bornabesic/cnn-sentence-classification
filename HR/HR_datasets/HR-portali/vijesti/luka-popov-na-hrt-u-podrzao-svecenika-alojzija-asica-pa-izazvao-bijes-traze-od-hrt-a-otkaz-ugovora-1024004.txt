Pokretači peticije zamjeraju Luki Popovu jer je stao u obranu svećenika i što je stao iza svoje izjave objavljene na Twitteru gdje je situaciju usporedio sa zamišljenom situacijom slijepe osobe koje se ne pripušta u autoškolu Luka Popov, jedan od najpoznatiji ekonomskih blogera u Hrvatskoj i član udruge Vigilare, znanstvenik fizičar, intelektualac i katolički javni djelatnik inače  i komentator u HRT-ovoj emisiji Peti dan našao se na meti jer je stao u obranu župnika Alojzija Asića upravo u toj emisiji. >>>SVEĆENIK ALOJZ ZA DNEVNO: ‘Znaš kako se osjećam? Kao kada su Isusa svukli do gola’ Naime, pokrenuta je peticija HRT-u za otkaz ugovora Luki Popovu u Petom danu. Kao odgovor na ovu peticiju pokrenuta je i peticija “Podrška Luki Popovu i slobodi govora” koju su otvorili  “građani za slobodu govora”. U peticiji protiv Luke Popova pokretači navode “nećemo ni gledati ni plaćati propagatora segregacije djece s Downovim sindromom!” Nadalje pokretači peticije poručuju ravnatelju HRT-a Kazimiru Bačiću te ravnatelju HTV-a Renatu Kuniću, programskom vijeće HRT-a, Vijeću za elektroničke medije, pravobraniteljici za osobe s invaliditetom, te Pučkoj pravobraniteljici: “Mi, gledatelji i platiše pristojbe HRT-a zahtijevamo od Uprave HRT-a da pod hitno raskine ugovor o suradnji s Lukom Popovom za sudjelovanje u emisiji Peti dan u ulozi komentatora društvenih zbivanja.  Luka Popov je emisiji Peti dan, emitiranoj 5. svibnja u sklopu teme “Različitost” koju je sam predložio kao moderator, samoinicijativno stao u obranu svećenika koji je odbio s drugom djecom pričestiti dječaka s Downovim sindromom, i još na kraju, na pitanje Borisa Jokića, potvrdio da stoji iza svoje izjave objavljene na twitteru 29.4.2017. gdje je ovaj diskriminatorni čin svećenika kojeg je osudio i sam nadbiskup kao i opća javnost, opravdava analogijom sa zamišljenom situacijom slijepe osobe koje se ne pripušta u autoškolu: „A zamislite ovakav naslov: skandal u Hrvatskom autoklubu: instruktor vožnje ne dozvoljava slijepim osobama da…” U istoj je emisiji problematizirao i izbor misice koja je mulatkinja kao neprihvatljiv čin pozitivne diskriminacije. Javno propagiranje diskriminacije i segregacije djece s Downovim sindromom na javnoj televiziji PROTIVNO je hrvatskom Ustavu, antidiskriminacijskim propisima i politici uključivanja osoba s invaliditetom, kao i Zakonu o HRT-u te Ugovoru između HRT-a i Vlade RH prema kojima je HRT dužan poštivati i promicati ljudska prava, naročito djece i mladih, toleranciju i različitost. Istodobno Luka Popov vrijeđa osjećaje svih kršćana u našem društvu, teško iskrivljujući temeljno učenje Isusa Krista: “Što god učiniste jednom od ove moje najmanje brace, meni učiniste!” (MT 25, 45) Tražimo od Uprave HRT-a da: 1. Odmah otkaže ugovor o suradnji Luku Popovu. 2. javno ispriča svi gledateljima i platišama pristojbe HRT-a, a posebno osobama s Downovim sindorom i njihovim obiteljima, kao i svim kršćanima na ovom sramotnom verbalnom izgredu Luke Popova budući da je za njegov angažman odgovoran HRT. 3. Sve preostale naknade od 1000 kn po emisiji predviđene za Luku Popova do kraja sezone uplati kao donaciju Hrvatskoj zajednici za Down sindrom, na račun HR6623600001101877763″ Kako smo i napomenuli ubrzo nakon ove peticije protiv Popova, pokrenuta je i peticija “Podrška Luki Popovu i slobodi govora”. Peticija na ovom linku.  Pokretači ove peticije, u potpisu “građani za slobodu govora” poručuju da ne žele jednoumlje i netoleranciju u programu HRT-a. “Mi, građani Republike Hrvatske i pretplatnici Hrvatske radiotelevizije, tražimo od Ravnateljstva i Programskog vijeća HRT-a te uredništva emisije „Peti dan“ da poštuju slobodu mišljenja, govora i vjeroispovijesti u programu Hrvatske radiotelevizije. Budući da su Zakonom o HRT-u građani zakonski obvezani plaćati RTV pristojbu, smatramo da je zadaća svih nadležnih tijela i pojedinaca sačuvati različitost mišljenja u programu javne dalekovidnice. Mi, pretplatnici, različitih smo svjetonazora i tražimo da se svaki poziv na jednoumlje u programu HRT-a odlučno odbaci. Neovisno o našim osobnim stajalištima, smatramo da dr. sc. Luka Popov kao znanstvenik fizičar, intelektualac i katolički javni djelatnik, ima pravo javno iznijeti mišljenje, temeljeno na Zakoniku kanonskog prava Katoličke Crkve kako je to učinio u emisiji „Peti dan“ emitiranoj 5. svibnja 2017. godine. Svaki pokušaj da se Luku Popova cenzurira samo zato što se njegovo mišljenje ne sviđa manjem dijelu građana Republike Hrvatske, iako njime nije ni prekršio niti pozvao na kršenje zakona i Ustava Republike Hrvatske, smatrat ćemo udarcem na slobodu mišljenja, govora i vjeroispovijesti te smo u tom slučaju spremni iskoristiti sve dostupne pravne mehanizme protiv Hrvatske radiotelevizije.” 