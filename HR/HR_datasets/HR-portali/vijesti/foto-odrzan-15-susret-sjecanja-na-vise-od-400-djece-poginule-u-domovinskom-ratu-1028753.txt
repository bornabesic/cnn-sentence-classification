"Prisutna je pojava i da se o civilnim žrtvama sve češće govori kao o usputnim žrtvama. Međutim, gdje su trebala biti djeca koja su poginula na dječejm igralištu ili u podrumu. Oni su poginuli uslijed granatiranja", podsjetila je Rosandić U Slavonskom je Brodu održan 15. susret sjećanja na više od četiri stotine djece poginule u Domovinskom ratu “Mali križ velika žrtva”. Tijekom Domovinskog rata u Hrvatskoj je u napadima JNA i srpskih agresora poginulo 402 djece. Slavonski Brod odabran je za mjesto središnjeg podsjećanja na njihovo stradanje, jer je u ovom gradu tijekom granatiranja i avionskih napada ubijeno 28 dječaka i djevojčica, javlja HRT. Kao podsjetink na najmlađe žrtve rata u Slavonskom Brodu podignuto je i nacionalno spomen-obilježje za svu poginulu djecu. Vijence kod spomenika “Prekinuto djetinjstvo” danas su uz udruge civilnih stradalnika rata položili brodsko-posavski župan Danijel Marušić kao izaslanik predsjednice Kolinde Grabar- Kitarović, gradonačelnik Slavonskog Broda Miro Duspara i pomoćnik ministra hrvatskih branitelja Nenad Križić. Na činjenicu da se o civilnim žrtvama rata sve manje govori, danas je upozorila predsjednica Udruge civilnih žrtava Domovinskog rata Juliana Rosandić. “Prisutna je pojava i da se o civilnim žrtvama sve češće govori kao o usputnim žrtvama. Međutim, gdje su trebala biti djeca koja su poginula na dječejm igralištu ili u podrumu. Oni su poginuli uslijed granatiranja”, podsjetila je Rosandić, javlja HRT. Pomoćnik ministra hrvatskih branitelja Nenad Križić u Slavonskom Brodu je uručio rješenja za pet obitelji hrvatskih branitelja s ciljem rješavanja njihovog stambenog pitanja kroz dodjelu stanova i ugovora o kreditiranju.