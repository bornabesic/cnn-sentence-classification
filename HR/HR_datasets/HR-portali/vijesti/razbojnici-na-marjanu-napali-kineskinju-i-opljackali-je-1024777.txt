U tijeku su policijski izvidi U četvrtak u poslijepodnevnim satima, dok se nalazila na ulici  Šetalište Alberta Marangunića u Splitu,  dvije, za sada, nepoznate osobe prišle su s leđa 51-godišnjoj  državljanki Kine. Odgurnuli su je te je pala i ozlijedila se. Tom su prilikom od nje otuđili mobitel i novac. Zadobila je frakture kosti noge koja je okarakterizirana kao teška tjelesne ozljeda te je zadržana u splitskoj bolnici. U tijeku su policijski izvidi. 