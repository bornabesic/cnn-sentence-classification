„Sutra počinje bitka za sedmi mandat“, dodao je Bandić okružen ženama u stožeru Milan Bandić održao je govor nakon šeste pobjede na lokalnim izborima u Zagrebu: „Kako je lijepo vidjeti vas opet. Nećemo pjevati, ali lijepo je reći tu rečenicu. Teško je ostati bez emocija. Nikada nitko nije pobijedio šest puta zaredom, nikada nitko! Ja bih mogao predavat na Sorboni to, operativnu politiku. Ne udvaram se, nisam lažno skroman, govorim trijezan. Želim se prije svega zahvaliti građanima. Zagrepčani nikada nisu bili isključivi i moj savjet je  da to ni ne rade. Zagreb ne trpi isključivost i negaciju. Zagreb je konstruktivan i Zagreb je pozitivan. Ja sam čovjek širine, najzadovoljniji bih bio da nemam stranku, ali nazvao sam je imenom. Rad, solidarnost i 365, podrazumijeva se da je to Milan Bandić – to je kao piti vode. Čuo sam od jednog čovjek usput da imam nešto Tuđmanovog. Imam ja nešto i Tuđmanovog, Starčevićevog, Radićevog, Račanovog, imam ja od svih ponešto – ali od svih najbolje!“, rekao je Bandić te zahvalio svim građanima, posebno braniteljima i njihovim majkama, osobito majkama nestalih branitelja. „Nisam ja pobijedio nego Zagrepčani. Zagrepčani su najveći pobjednici. Mi ili oni, glasajte protiv, do istrebljenja – ja ne razumijem taj rječnik 2017. godine. Pet je temelja na kojima je nastala naša pobjeda: zalaganje za demografsku obnovu, bitka za svakog obrazovanog čovjeka, treća je bitka za svako radno mjesto, četvrto je solidarnost i socijalna pravda i peto je otvorenost i sigurnost. Koristim priliku da kolegi Kahnu u Londonu izrazim sućut, kako sam i jutros učinio pismeno. Ova pobjeda jednim je dijelom izraz podrške ljudima u Londonu. Solidariziramo se sa zlom koje se u Londonu dogodilo, fontane zato svijetle za London. Hvala vama iz medija, osobito onima koji su učinili sve da do ove pobjede ne dođe. Jer da nije bilo vas, ja ne bih pobijedio. Hvala vam. Ja imam afirmativnog na izvoz. Zahvaljujem se svojoj majci koja je sama, koja me rodila takvog kakvog me rodila. Hvala dragom Bogu što me stvorio tako nesavršenog, a najboljeg. Bog je tu imao prste, u svemu ima prste. I hvala mojim Zagrepčanima. Žao mi je što sa svojom protukandidatkinjom nisam bio u nekom odnosu, kako ona večeras reče“, rekao je Bandić i prisjetio se svojih daljnjih planova koje želi provesti u Zagrebu, među kojima je zagrebačka žičara, razvoj start up tvrtki, spašavanje Imunološkog zavoda itd. „Sutra počinje bitka za sedmi mandat“, dodao je Bandić. >>> BANDIĆ POBIJEDIO, MRAK TARITAŠ ZADOVOLJNA: Vrdoljak ispalio da je sve što je napravio bio ‘spin’ >>> Bandić i Opara pobijedili u Zagrebu i Splitu, MOST izgubio Metković za 130 glasova!