Kazališna redateljica Saša Broz danas se osvrnula na jučerašnje prosvjede u Splitu protiv predstave Olivera Frljića, kritizirajući Frljićev rad, ali i naglašavajući važnost umjetničke slobode. - Gledala sam dvije njegove predstave - jednu sam prespavala, a s druge nisam mogla izaći jer sam bila članica žirija na festivalu gdje je izvođena. Nije moja estetika, ali umjetnost & umjetnička sloboda podrazumijeva i takvo kazalište. Onaj tko to ne želi gledati - ne mora. Onaj tko to želi na svom repertoaru neka ga financira i postavlja unedogled - komentirala je na Facebooku Saša Broz, inače unuka Josipa Broza Tita. Broz se također upitala gdje su i kada bili prosvjedi zbog Agrokora. - I drugo, veselila bi me njegova režija u HNK-u u Zagrebu pa da se napokon na tom Trgu dogode prosvjedi koji nemaju veze s okorjelim zločincem i diktatorom... - komentirala je Broz, zaključujući: "Umjetnici svih zemalja, ujedinite se!". >> Prosvjednici izbačeni iz kazališta. 'Nismo se borili za ovakvu Hrvatsku' >> Saša Broz: Želim napraviti film o svom djedu, a ne o političaru i državniku 