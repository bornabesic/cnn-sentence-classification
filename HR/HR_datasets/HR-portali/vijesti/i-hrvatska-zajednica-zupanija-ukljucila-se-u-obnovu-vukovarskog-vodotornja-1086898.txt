U projekt obnove vukovarskog Vodotornja uključila se i Hrvatska zajednica županija koja će za projekt Grada Vukovara izdvojiti 200.000 kuna. – Važno je da se gradovi, općine, županije, a samim time i Hrvatska zajednica županija, kao i cijela Hrvatska, uključe u obnovu ovog simbola snage, otpora i borbe za bolju budućnost. Ovo nije samo akcija doniranja u obnovu spomenika gradu Vukovaru, ovo je akcija obnove zajedništva među hrvatskim građanima, rekao je predsjednik Hrvatske zajednice županija i župan Šibensko-kninske županije Goran Pauk. Podsjećaju i kako su već ranije u projekt obnove ovoga simbola Vukovara i Domovinskoga rata uključila Međimurska, Zadarska, Zagrebačka, Splitsko-dalmatinska, Dubrovačko-neretvanska županija. – Osjetno je ujedinjenje građana Hrvatske ali i dijaspore kroz ovu akciju obnove vodotornja. Drago mi je da se i Hrvatska zajednica županija uključila u akciju obnove, rekao je Božo Galić, župan Vukovarsko-srijemske županije. Na vidljivom mjestu na vodotornju nalazit će se popis svih donatora, a on će za posjetu biti dostupan svim građanima. Najavljen je i gradnja vidikovca na vrhu vodotornja, a rupe od projektila ostat će dio vodotornja iako će biti prekrivene staklenim stjenkama kako bi štitile od vremenskih nepogoda. Nekadašnje spremište za vodu bit će memorijalna soba s ekranima na kojima će biti moguće pogledati povijesne filmove o Domovinskom ratu. Do sada je za obnovu vukovarskog Vodotoranja prikupljeno preko 3,1 milijun kuna.  >> Vrbanović: Nismo znali na koji račun trebamo uplatiti novac >> Humanitarnim koncertom 'Svi za Vukovar' prikupljeno gotovo 1,2 milijuna kuna 