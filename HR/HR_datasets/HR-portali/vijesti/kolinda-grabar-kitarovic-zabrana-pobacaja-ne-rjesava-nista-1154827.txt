Predsjednica Hrvatske Kolinda Grabar-Kitarović gostujući u RTL Direktu kazala je da zabrana pobačaja ne rješava ništa.  - Nitko nije govorio o zabrani pobačaja. Stier i HDZ, u konačnici i ja sam dobila izbore na kršćansko-demokratskoj platformi. Moj stav osobni o pobačaju je jasan. Međutim, čvrsto držim da zabrana pobačaja ne rješava ništa - kazala je predsjednica i dodala kako je namjera omogućiti da se ljudima pruži potpora i pomoć i da ne vidi ništa loše u savjetovanju.  Strahovito teška odluka - Pokušavam zamisliti sebe u toj situaciji. To je strahovito teška odluka. Neke žene boje se obitelji, sredine u kojoj žive. I upravo zato postoji država, da vam pomogne savjetom - kazala je predsjednica i dodala da to ne smije biti nauštrb "prava žene odlučuje o sebi i svojoj budućnosti i svojem tijelu". Nedostatak edukacije smatra velikim razlogom za pobačaj danas, ali je i istaknula da je dobro što se broj pobačaja od 90-ih godina smanjio čemu je "pridonijela edukacija".  - Nedopustivo je da za isti posao žena prima puno manju plaću nego muškarac - kazala je Grabar-Kitarović i dodala kako jedino u pravosuđu postoji "relativan paritet među spolovima", dok u svim drugim poslovima još uvijek ima premalo žena, a tu je posebno istaknula politiku, visoko školstvo i gospodarstvo. "Ne vidim puzajuće ustaštvo u Hrvatskoj" Kazala je da je sramotno to što mnoge stranke nisu ispunile žensku kvotu na listama za izbore, odnosno nisu imale najmanje 40 posto žena na listi.  - Srbija je ta koja potencira neko puzajuće ustaštvo u Hrvatskoj. Ja ga ne vidim, vidim pojedinačne incidente - kazala je predsjednica koja smatra da je Vlada dobro postupila kod postavljanja ploče s natpisom "Za dom spremni" u Jasenovcu. Kazala je da ta ploča "nije usmjerena prema onome što se događalo u Drugom svjetskom ratu u Jasenovcu".  - To nije usmjereno na ono što se dogodilo desecima tisuća ljudi koji su patili u tom logoru. To je ploča koja je podignuti 11 mladića koji su se borili za Hrvatsku - objasnila je predsjednica.  >>Predsjednica: Ne treba gledati 10 godina unatrag, ima predmeta koje bi DORH mogao pozornije pogledati >>FPZG odbio dati Daliji Orešković podatke dolazi li predsjednica Grabar-Kitarović na predavanja 