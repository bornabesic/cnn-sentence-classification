Utvrđeno je, stoji u priopćenju, da je Žužul nakon dospijeća isplate plaća raspolagao sredstvima na računu tvrtke, ali ih je potrošio u druge svrhe Slaven Žužul, vlasnik tvrtke “Skladgradnja”, kazneno je prijavljen od splitske policije zbog neisplate plaća zaposlenicima tvrtke, piše Slobodna Dalmacija. Kako je priopćila PU splitsko-dalmatinska, “utvrđena je sumnja da kao odgovorna osoba trgovačkog društva na dan dospjelosti isplate plaće nije isplatio plaće ili dio plaća za period od rujna 2016. do veljače 2017. dijelu zaposlenika društva u ukupnom iznosu od oko 830 tisuća kuna, iako poslovni račun društva u navedenom periodu nije bio u trajnoj blokadi.” Utvrđeno je, stoji u priopćenju, da je Žužul nakon dospijeća isplate plaća raspolagao sredstvima na računu tvrtke, ali ih je potrošio u druge svrhe, i to “na način da je davao naloge za plaćanje različitih dobavljača društva, davao pozajmice i naloge za podizanje gotovine za potrebe blagajne društva, te podizao gotovinske iznose”.   