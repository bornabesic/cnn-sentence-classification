Foto: 123rf  TRI operatora mobilne telefonije u Hrvatskoj - Hrvatski telekom (HT), Vipnet i Tele2 Hrvatska - od 15. lipnja primijenit će novu EU regulaciju roaminga, no zbog toga, barem u prvo vrijeme, ne planiraju povećavati cijene za korisnike, doznaje se iz tih telekoma.  Podsjetimo, u Hrvatskoj od 15. lipnja počinje primjena nove EU roaming regulacije, koja označava kraj roaminga s različitim cijenama mobilnog komuniciranja po Europi. To znači da će cijene u roamingu od tog datuma biti jednake onima kod kuće za mobilne razgovore, SMS poruke i podatkovni promet, dok građani putuju po Europi, odnosno zemljama EU/EEA.  Tako će veleprodajna cijena za glasovne pozive od 15. lipnja moći iznositi najviše 3,2 centa, a za SMS 1 cent.  Što se tiče podatkovnog prometa, dogovoreno je postupno smanjenje za predstojeće petogodišnje razdoblje.  Od 15. lipnja ove godine za jedan gigabajt naplaćivat će se najviše 7,7 eura, a postupnim smanjivanjem doći će se na 2,5 eura od 1. siječnja 2022.