Lažna bankarica ukrala je u srijedu od 65-godišnje mještanke Dežanovca kraj Daruvara nekoliko tisuća kuna. Nepoznata je prevarantica naime telefonom najavila svoj dolazak te upozorila ženu da pripremi sav svoj novac jer mu je istekao rok trajanja, zbog čega se mora zamijeniti. Nedugo zatim lažna je bankarica došla u dvorište 65-godišnje žrtve i zatražila novac, ali ženi je nešto bilo sumnjivo pa je rekla da će novac sama odnijeti u poslovnicu banke. Prevarantica je počela vikati na ženu da joj mora dati novac kako bi ga do 15 sati predala u banku, što je žena na kraju i učinila. (M. B.)   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!