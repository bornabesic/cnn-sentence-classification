Bivši premijer, Zoran Milanović, nije slučajno izjavio da će novu Vladu desnog centra 'dočekati pravi pakao'. Za plač i škrgut zuba pobrinule su se udruge i mediji koje financira Soros, a koje su, koje li slučajnosti, milijune kuna dobivali i od Sorosu bliske Milanovićeve vlade! Pogledajte o kojim udrugama i pojedincima je riječ, koliko novca su dobili, za što se zalažu te zbog čega prosvjeduju ‘Obrazovanje u Hrvatskoj preuzimaju ljudi ekstremniji od katoličkih svećenika’, ‘Učit ćemo djecu da je Zemlja stvorena prije 6000 godina’, ‘Vodi li nas ova obrazovna vlast u vrijeme prije prosvjetiteljstva i znanstvenih otkrića?’, ‘Koliko će kurikularna reforma zeznuti našu djecu? Imaju li djeca uopće šansu ako se o njima brinu takvi ljudi?’ Boris Jokić: To je sramota, Apeliram na premijera i predsjednicu da vide o kakvoj se balkanskoj krčmi i kaljuži radi’, ‘Jokić želi sruštiti svoje nasljednike’, ‘U četvrtak prosvjedi za bolje obrazovanje: traže ostavku ministra Barišića, smjenu Dijane Vican, odlazak (tek imenovane) Jasminke Buljan Culej’, povratak Borisa Jokića’ (koji je dao ostavku, ali sada bi se ipak vratio)… Gore navedeni citati samo su dio ‘vojske’ naslova ili podnaslova u brojnim novinama i na portalima, od kojih mnogi ovih dana više sliče na topništvo zaduženo za artiljerijsku pripremu napada koji bi trebao, valjda, s lica zemlje zbrisati resornog ministra i sve one koji su za njegovog mandata imenovani na pozicije važne za reformu obrazovanja, nego na sredstva objektivnog informiranja. Prosvjedne akcije u četvrtak, navode isti mediji, organizira ‘GOOD inicijativa’, iz koje, pak, poručuju da je obrazovna reforma i dalje hrvatski javni interes te da Hrvatska može bolje od aktualne političke garniture. Tko sve sačinjava toliko spominjanu ‘GOOD inicijativu’, tko ih financira i za što se oni uopće zalažu, pitanja su na koje je potrebno odgovoriti, ako se želi doznati pozadina vrlo agresivne kampanje protiv aktualne vlasti, odnosno rušilačkih aktivnosti usmjerenih na polje odgoja i obrazovanja, a potom i znanosti te kulture. Na službenim stranicama GOOD inicijative stoji da ju sačinjavaju, između ostalih, Centar za mirovne studije, Centar za ženske studije, Documenta – Centar za suočavanje s prošlošću, GONG, Kuća ljudskih prava Zagreb, Lezbijska organizacija Rijeka LORI, Zagreb Pride, Ženska soba – Centar za seksualna prava, Ženska udruga IZVOR, Volonterski centar Zagreb, Zelena akcija, RODA, te druge udruge. Poznato je da GOOD inicijativu financira mreža fondacija Otvoreno društvo Georga Sorosa. Jedan od glavnih ciljeva GOOD inicijative, odnosno Soroseva Otvorenog društva, je da se Građanski (pre)odgoj i obrazovanje uvede kao zaseban predmet u škole. George Soros je, da podsjetimo, osnivač i predsjednik Instituta pod nazivom “Otvoreno društvo” (Open Society Institute), organizacije koja podupire aktivnosti u više od 50 zemalja širom svijeta, većinom financiranjem nevladinih udruga, ali i lijevo-liberalnih medija. I dok se do prije godinu dana na osnovu aktivnosti udruga pod kišobranom Otvorenog društva tek nagađalo da Soros radi u pravilu u korist lijevo-liberalnih, ateističkih, globalističkih i anacionalnih te antisuverenističkih poličkih opcija i uvjerenja, nakon hakiranje Sorosevih arhiva i objave pronađenih dokumenata (‘Soros leaks’) sa sigurnošću se može ustvrditi da se Soros, preko udruga i medija koje financira, služi zavjereničkim metodama da bi na vlast doveo svoje ljude posvuda, odnosno da bi svugdje u svijetu prevladala lijevo-liberalna te anacionalna politička opcija! Zanimljivo je da se u hakiranim Sorosevim dokumentima, objavljenim prije godinu dana, među stotinama udruga iz drugih zemalja svijeta, izrijekom spominju i GONG, potom Platforma 112, te Teršelićkin Centar za mirovne studije. Pogledamo li, pak, tko sačinjava Platformu 112, vidjet ćemo da je riječ o istim udrugama i pojedincima koji se nalaze i u ‘GOOD inicijativi’, dakle u platformi koja u četvrtak organizira prosvjed te koja ustrajno hoće srušiti ministra Pavu Barišića te legitimne nositelje toliko priželjkivane kurikularne reforme. Osim navedenih udruga, u Sorosevom dokumentu kojeg su ‘hakeri’ objavili nalaze se i imena čak 226 europarlamentaraca koje Soros smatra lojalnima sebi (a ne svojim biračima i državama iz kojih dolaze). Radi se, prema svemu sudeći, o jednoj nedemokratskoj i zavjereničkoj organizaciji, koja, gle čuda, zagovara “transparentnost” u politici, a sama djeluje vrlo netransparentno jer ne bira sredstva ne bi li na vlast dovela svoje ljude. A osim preko udruga koje financira te političara koje podupire, Soros svoj utjecaj širi i preko medija koje financira (Index.hr, Feral i mnogi drugi). ‘Upravo zato svaka inicijativa koja dolazi od Sorosevih ljudi i udruga dobiva u medijima ogroman i pozitivan publicitet, dok oni koje on smatra neprijateljima uvijek dobivaju ogroman negativni publicitet’, odlično je primijetio kolega Marcel Holjevac, u vrlo argumentiranom tekstu ‘DC leaks otkriva kako Soros manipulira izborima i političkim procesima u Hrvatskoj’, objavljenom u kolovozu prošle godine na portalu Dnevno. U papirima je, kako navodi kolega Holjevac, procurilo i izvješće GONG-a koje su nakon izbora za europarlament 2014. poslali krovnoj organizaciji “Otvoreno društvo”, gdje oni pišu da su zadovoljni, i otvoreno navode koje kandidate podržavaju, a koje ne, te daju kratak pregled životopisa svih koji su ušli, i daju procjene. Naročito su se obrušili na Marijanu Petir i Ružu Tomašić. Znamo li da se GONG predstavlja kao “neutralan” nadgledatelj izbora, a ovi papiri dokazuju da je i te kako pristran, trebalo bi im zabraniti daljnje nadgledanje izbora i onemogućiti im da s tobože neutralne pozicije s visoka svima dijele lekcije o demokratičnosti i fer izbornim utakmicama! Jer i GONG – a potvrđuju to i dokumenti – radi u korist onih koji su bliži idejama koje zastupa Soros, dakle u korist lijevo liberalnih političkih opcija! A netko tko se bavi “nadgledanjem izbora” ne bi smio istovremeno podržavati “stranke lijevog centra”, što je navedeno kao jedna od osnovnih zadaća organizacija koje djeluju pod Sorosevom kapom! U svakom slučaju, utjecaj Sorosa i njegovih ideja je puno veći nego što većina ljudi želi priznati. Taj utjecaj je, bez ikakve sumnje, antidemokratski, jer ide za nametanjem jednog stava kao jedinog ispravnog, jedne političke opcije kao jedine ispravne, i u konačnici za jednoumljem oko svih bitnih društvenih pitanja – pa tako i oko odgoja i obrazovanja, s demokracijom kao fasadom. Politika koju on svojim milijardama gura ide na štetu masa, a u korist elita. I što je najvažnije, Sorosevi papiri pokazuju da ono što su do mnogi nazivali “teorijama zavjera” nisu teorije zavjera, već jednostavno – politička realnost, kako u svijetu, tako i u Hrvatskoj. Valja naglasiti da su osim od Sorosa, gore spomenute udruge civilnog društva milijune kuna dobivale i od lijevo liberalne Vlade Zorana Milanovića! Udruge bliske SDP-u, poput GONG-a, Documente, i druge okupljene u Platofrmi 112, bez ikakvih kriterija su, prema pisanju pojedinih portala, tijekom 2014., odnosno 2015. godine, dobile više od 1,2 milijarde kuna na razne načine (650 milijuna iz proračuna i još otprilike toliko iz županijskih, općinskih i gradskih blagajni). Posebno je odjeknula donacija bez natječaja Ministarstva vanjskih poslova udruzi Documenta s obzirom kako je, ne baš slučajno, predsjednik Upravnog odbora Documente Zoran Pusić, brat bivše ministrice vanjskih poslova na odlasku, Vesne Pusić (sestra je bratu udijelila više stotina tisuća kuna!). Ministarstvo vanjskih i europskih poslova ministrice Vesne Pusić krajem 2014. godine je dodijelilo financijsku podršku organizacijama civilnog društva iz Državnog proračuna. Nisu škrtarili tako da su Centar za mirovne studije i Gong dobili 250.000 kuna, Documenta – centar za suočavanje s prošlošću 248.992,80 kuna, te B.aB.e. 243.821,84 kuna. No, čim je u siječnju 2016. formirana nova vlast desnog centra, aktivisti Platforme 112 i GOOD inicijative krenuli u prosvjede protiv ministara, jer su znali da će više neće raspolagati istim novcem kao do tada. Bivši premijer, Zoran Milanović, nije, dakle, slučajno izjavio da će novu Vladu desnog centra ‘dočekati pravi pakao’. Za plač i škrgut zuba pobrinule su se, dakako, udruge i mediji koje financira Soros, a koje su, koje li slučajnosti, milijune kuna dobivali i od Sorosu bliske Milanovićeve vlade! Samo zato je u Hrvatskoj i postalo moguće da crno postane bijelo, a bijelo crno. Jer ako je netko netransparentno i po podobničkim kriterijima odlučivao o obrazovnoj reformi u Hrvatskoj, onda je to tim kojega je, bez javnog natječaja, imenovao Zoran Milanović i kojega je vodio Boris Jokić! Zoran Milanović to je svojedobno i sam javno priznao. “Ja sam osobno formirao tu skupinu. Imali smo strategiju znanosti i obrazovanja, na čelu te grupe je bio profesor Budak. Nakon toga je formirana grupa za praćenje provedbe na čelu koje je opet Budak kojeg pola godine nisu primili ni Orešković ni ministar obrazovanja. Gospodin Jokić je opet bio naš izbor, ako ga ne žele neka ga maknu”, rekao je Milanović govoreći o kurikularnoj reformi. Sam Jokić pokušao je demantirati Milanovića, ali je na kraju nehotice i sam priznao da nije izabran na javnom natječaju između više kandidata (kao što je izabrana sada osporavana Jasminka Buljan Culej), već je bio jedan jedini kandidat za voditelja Kurikularne reforme. I od jednog kandidata Borisa Jokića, izabrali su upravo njega – Borisa Jokića! Vrlo transparentno, nema što! “SDP-ova vlada je isto tako davala vrlo osrednju podršku cijelom procesu, no nije se miješala politički u ovu reformu. Ni HDZ-ova vlada se nije miješala u ovaj proces. Ja sam se trebao javiti na javni poziv, a na taj poziv je stigla samo moja prijava. Čak da me imenovao SDP, nije imao koga drugog imenovati”, priznao je, naime, Boris Jokić. No, za razliku od Milanovićevog nametanja ljudi koji su vodili reformu obrazovanja, za Plenkovićeve vlade, odnosno za mandata Pave Barišića, sve je učinjeno po proceduri: raspisan je javni natječaj za članove Ekspertne radne skupinu za provođenje kurikularne reforme i za voditelja te skupine. Javilo se više od stotinu kandidata, od kojih je izabrano sedam članova Ekspertne skupine, dok će se još petoro tražiti na novom natječaju. Za voditeljicu iste radne skupine izabrana je, između više kandidata, dr. Jasminka Buljan Culej. No, mediji i udruge, koji su zbog izbora ljudi koji će voditi kurikularnu reformu trebali prosvjedovati za vrijeme Zorana Milanovića – jer tada se radilo netransparentno, po babi i po stričevima, odlučili su prosvjedovati u trenutku kada se procedura napokon počela poštivati i kada je ustanovljen institut javnog natječaja?! Zbog čega? Činjenice navedene u uvodu teksta pojašnjavaju, čini se, jako dobro cijelu ovu vrlo shizofrenu situaciju.