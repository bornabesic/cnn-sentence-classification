Prvi potpredsjednik Vlade i šef HDZ-a Tomislav Karamarko komentirao je podnošenje kaznene prijave DIP-a Državnom odvjetništvu, a nakon što je on iznio sumnje kako je njegova koalicija pokradena za pet, šest mandata.  – Drago mi je što se Državno izborno povjerenstvo brzo oglasilo nakon što sam izrazio zabrinutost zbog saznanja o mogućoj krađi mandata na prošlim izborima. Već sama činjenica što DIP nije otklonio svaku sumnju u mogućnost da je došlo do izborne krađe puno govori. Vjerujem da će Državno odvjetništvo temeljito odraditi svoj posao, istražiti tko, kako i zašto je zapošljavan u tvrtku Apis, razjasniti nelogičnosti u obradi rezultata s nekih biračkih mjesta i konačno o svemu obavijestiti javnost. Onima koji su bili začuđeni što reagiram na krađu iako je HDZ pobjednik izbora želim poručiti da meni i ovoj Vladi nije važno samo to da obnašamo vlast, kao našim prethodnicima, nego želimo živjeti u pravnoj državi u kojoj je izborna demokracija svetinja s kojom se nitko ne smije poigravati – napisao je na Facebooku Tomislav Karamarko.  [PODRŽAVAM REAKCIJU DIP-a] Drago mi je što se Državno izborno povjerenstvo brzo oglasilo nakon što sam izrazio... >> DIP će DORH-u podnijeti prijavu zbog Karamarkove izjave 