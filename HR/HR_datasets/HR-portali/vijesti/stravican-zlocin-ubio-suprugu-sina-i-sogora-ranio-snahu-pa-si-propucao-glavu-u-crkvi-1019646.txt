Srpska policija je na terenu i provodi očevid U selu Barič u općini Golubac u Srbiji 76-godišnji Božidar D. ubio je pištoljem suprugu Radu, sina Miroslava i šogora Pavla, ranio snahu Goricu, presudivši potom i sebi pucnjem u glavu u seoskoj crkvi, javljaju srpski mediji. Prema riječima načelnika Policijske uprave Požarevac, Srđana Lazića, višestrukom ubojstvu prethodila je svađa oca i sina. Zločin je počinjen pištoljem za koji je Božidar D. imao urednu dozvolu od 1998. godine. “Provjerama u policijskim evidencijama utvrđeno je da u ovoj obitelji do sada nije bilo prijave nasilja. Riječ je o uglednoj obitelji srednjeg imovinskog stanja, tako da ništa nije upućivalo na to da bi moglo doći do ovako teškog zločina”, dodaje načelnik Lazić. Božidar D. bio je austrijski umirovljenik. Srpska policija je na terenu i provodi očevid. 