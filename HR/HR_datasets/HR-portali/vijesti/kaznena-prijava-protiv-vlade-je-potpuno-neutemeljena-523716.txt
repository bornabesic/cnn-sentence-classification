Pojačani sustav kontrole na granicama nije ništa neuobičajeno. Potrebna je kontrola ulaska i izlaska. One zemlje u kojima su se dogodili teroristički napadi gledaju na to drugačije nego mi. Potrebno je ojačati unutarnju i vanjsku sigurnost EU-a pogotovo u situacijama u kojima su moguće veće prijetnje, rekao je u utorak premijer Andrej Plenković na Danu Europe na Europskom trgu u Zagrebu.   Premijer Plenković o kaosu u HDZ-u i Vladi Reporter: Denis Gaščić Komentirao je i nedavne predsjedničke izbore u Francuskoj i rekao da su su oni poruka ohrabrenja.   Na pitanje zašto nije sudjelovao na akademiji povodom obilježavanja Dana pobjede nad fašizmom i oslobođenja Zagreba, Plenković je rekao da je imao druge obaveze i da je poslao izaslanika Jasena Mesića.  Plenković je komentirao i situaciju u Agrokoru. Ponovio je kao izvanredna uprava radi i omogućava da kompanija funkcionira. - Mi smo u kontaktu s gospodinom Ramljakom i vodimo računa da proces bude održiv. Siguran sam da će se svježa likvidnost povjerenje kreditora nastaviti - kaže Plenković. Za izjavu Milijana Brkića o Miloradu Pupovcu je rekao da je predimenzionirana. Ponovio je da su manjine dio parlamentarne većine. - U Saboru će biti i dalje uz nas - rekao je Plenković.   Komentirao je i kaznenu prijavu koju je protiv Vlade podigla Slobodna Hrvatska. - Neutemeljeno, neosnovano. Ako razgovarate s Glasnovićem onda znate da je njemu bitno kako poboljšati komunikaciju iseljeništva i kako riješiti problem mirovina za HVO, a to je i onako bilo najavljeno u travnju - rekao je Plenković. Premijer je kazao kako većinu u Saboru ima i bez Hasanbegovića te da u HDZ-u više nema nezadovoljnih. - Neće nitko slijediti taj primjer. Imali smo jučer raspravu koja je bila trezvena. To je odabir  Hasanbegovića, a ja sam kazao da je svatko na neki način sam taj koji odlučuje o svojoj budućnosti. Statut je jasan. Jedan dio naše suradnje s njim kao članom HDZ-a je gotov, a kako ćemo novu suradnju uspostaviti je tek pred nama - kazao je. - Nemam kristalnu kuglu, ali HDZ je brend. To je stranka koja je bila najvažnija kod stvaranja samostalnosti. Predvodila je sve ključne procese od NATO-a i EU. Sada je pozicioniramo na desni centar, u narodnjaštvo i demokršćanstvo - zaključio je Plenković.  