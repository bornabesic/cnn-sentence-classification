Foto: AP Images for HSI, Animals Asia OVO je ogromna pobjeda za sve ljubitelje životinja diljem svijeta. Pseće meso je na zloglasnom kineskom Yulin festivalu konačno zabranjeno. Zbog ovog "slavlja" je do sad nastradao ogroman broj bespomoćnih pasa. Zabrana vrijedi od 15. lipnja ove godine, što je tjedan dana prije početka festivala. Ova zabrana vrijedi za prodaju psećeg mesa u restoranima, dućanima i svim uličnim prodavaonicama. Svi koji se ne budu držali novog pravila dobit će novčanu kaznu do 100 000 kineskih yuana što je blizu 100 000 kuna. Iako mnogi vjeruju da je riječ o starom običaju, tj. tradicionalnom festivalu, to nije istina. Pokrenut je 2010. godine kako bi prodavači psećeg mesa zaradili više novca. Mnogi psi koji su završili na festivalu, zapravo su ukradeni od svojih vlasnika te na brutalan način ubijeni i prodani u kilama. Ova odlična vijest je znak da je došlo do određenih promjena u ovom dijelu svijeta i da sve veći broj ljudi pse doživljava kao ljubimce i prijatelje, a ne višak ili hranu.