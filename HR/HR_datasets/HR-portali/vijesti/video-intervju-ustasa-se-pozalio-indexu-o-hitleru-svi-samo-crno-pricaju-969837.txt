DANAS se povodom 72. obljetnice Bleiburga održala komemoracija na Bleiburškom polju u Austriji, u organizaciji Počasnoga bleiburškoga voda i suorganizaciji Ravnateljstva dušobrižništva za Hrvate u inozemstvu te pod pokroviteljstvom Hrvatskoga sabora. >> KOMEMORACIJA NA BLEIBURGU Jandroković krenuo s patetičnim govorom, Bruna Esih se okrenula i otišla Naravno, osim visokih izaslanika aktualne hrvatske vlasti poput Gordana Jandrokovića, u Bleiburgu se skupio veliki broj simpatizera kvislinške Nezavisne Države Hrvatske. Iako se stalno u kontekstu Bleiburga govori o mjestu sjećanja na nevine žrtve, svima je jasno da je mnogima Bleiburg odličan poligon za isticanje revizionističkih stavova i veličanje propalih nacističkih, fašističkih i njima sukladnih režima. Upravo s jednim takvim čovjekom popričali smo o njegovim stavovima. Ispod ustaške kape krije se tako razočarani čovjek koji nam se požalio da današnji svijet loše tretira Adolfa Hitlera. Danas ga je čak i policija gnjavila, napisali su mu prijavu zbog fašističkih obilježja. Što se krije u glavi pod ustaškom kapom, pogledajte u intervjuu koji je nastao na izričito inzistiranje ostarjelog ustaše. On je, naime, sam prišao našem novinaru Dariju Dalmaciji u želji da svijetu ispriča svoju priču...