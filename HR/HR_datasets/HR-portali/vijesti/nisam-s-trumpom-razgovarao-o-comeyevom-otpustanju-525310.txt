Ruski ministra vanjskih poslova Sergej Lavrov je rekao u subotu da s američkim predsjednikom Donaldom Trumpom nije razgavarao o otpuštanju direktora FBI-a Jamesa Comeya, prenosi agencija Interfax.  "Uopće nismo dotaknuli  tu temu", prenosi Interfax izjavu ministra. New York Times je izvijestio da je Trump rekao Lavrovu i ruskom veleposlaniku Sergeju Kisljaku na sastanku u Bijeloj kući prošlog tjedna da je Comeyevo otpuštanje predstavljalo veliko olakšanje za predsjednika suočenog s velikim pritiskom zbog ruske upletenosti u predsjedničke izbore 2016. godine. Trump je 9. svibnja otpustio Comeya, koji je bio zadužen za tu istragu. Trump je u četvrtak opovrgnuo da je tražio od Comeya da prekine istragu veza Rusije i njegovog bivšeg savjetnika za nacionalnu sigurnost Michaela Flynna i upozorio da je izložen lovu na vještice.