Od zastupnika Zlatka Hasanbegovića i Brune Esih očekuje da će ostati u njihovu Klubu zastupnika s obzirom da je riječ o onima koji imaju mandat s liste HDZ-a. Premijer Andrej Plenković gostovao je u HRT-ovom Dnevniku gdje je govorio o  izborima, Agrokoru, koalicijama, međunarodnom položaju Hrvatske. Ocjenjujući kampanju za lokalne izbore, premijer Plenković rekao je kako je bila specifična. Bilo bi mi draže da su svi kandidati imali priliku predstaviti svoje programe i kako unaprijediti lokalne zajednice u kojima žive i rade, ali s obzirom na političko okružje, dominirale su nacionalne teme, istaknuo je premijer. Izrazio je zadovoljstvo kako su kandidati HDZ-a odradili kampanju. Razgovori o stvaranju parlamentarne većine vodit će se nakon lokalnih izbora, ponovio je Plenković. Većinu smo imali već kod izbora predsjednika Sabora. Inicijativa oporbe je doživjela poraz. U trenutku kada  Hrvatska ekonomija ide unaprijed, kad se smanjuje javni dug, nikad manji proračunski manjak, rast izvoza, potrošnje, kreditni rejting povećan … i baš tada oporba je željela destabilizirati vladu i smijeniti ministra financija. Cilj nam nastaviti ove trendove i imati stabilnu parlamentarnu većinu, istaknuo je Plenković. Od zastupnika Zlatka Hasanbegovića i Brune Esih očekuje da će ostati u njihovu Klubu zastupnika s obzirom da je riječ o onima koji imaju mandat s liste HDZ-a. Ne znam što se promijenilo u politici stranke da oni ne bi poduprli Vladu, dodao je. Izričito je odbacio mogućnost velike koalicije. SDP ima 20 mandata manje od HDZ-a, ni čestitali nam nisu na pobjedi. Nikada više interpelacija, zahtjeva za opozivima i nikad manje kvalitetnih prijedloga. Dijalog sa svim strankama da, velika koalicija ne, naglasio je premijer. Na pitanje nije li se oko slučaja Tomislava Sauche dogodilo nekoliko koincidencija, Plenković je rekao kako HDZ i vlada koju vodi znaju što je trodioba vlasti. Treba reći dosta miniranja hrvatskih institucija i toga da se u najširoj javnosti kreira percepcija da institucije u državi ne funkcioniraju. Na pitanje o tome hoće li se ići u rekonstrukciju Vlade, premijer je rekao kako će popunjavanje ministarskih mjesta biti plod dogovora s koalicijskim partnerima.