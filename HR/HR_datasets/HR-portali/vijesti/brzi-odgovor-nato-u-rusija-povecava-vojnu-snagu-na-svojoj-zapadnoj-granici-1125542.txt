Rusija povećava vojnu prisutnost na svojoj zapadnoj granici kao odgovor na raspoređivanje snaga NATO saveza, rekao je danas ruski ministar obrane Sergej Šojgu.  Rusija i njezina susjedna saveznica Bjelorusija moraju pojačati svoju obranu jer "SAD i druge članice NATO saveza aktivno osnažuju svoj ofenzivni potencijal", istaknuo je Šojgu, a prenijela ruska državna novinska agencija TASS.  Djelovanje NATO-a "potkopava stratešku stabilnost i tjera Rusiju da izvrši protumjere obrambene prirode", rekao je Šojgu. NATO u odgovoru na povećanu prisutnost ruskog vojnog potencijala želi u baltičke države poslati 4 tisuće vojnika, a najviše bi ih trebala primiti Litva iduće godine.  Šojgu u svom govoru nije istaknuo konkretne brojke. Prema prijašnjim informacijama, Rusija broj vojnika na svojoj zapadnoj granici želi povećati za 30 tisuća ljudi.  > > Putin izdao novu naredbu ruskoj vojsci o bombardiranju Alepa 