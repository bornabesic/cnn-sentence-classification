Neposredno nakon terorističkog napada na djevojčice na koncertu Ariane Grande u Manchesteru, u ponedjeljak navečer, pjevačica Katy Perry je u intervjuu rekla "Mislim da je najveća stvar koju možemo napraviti jednostavno se ujediniti i voljeti jedni druge. Srušimo zidove, srušimo granice, svi mi jednostavno moramo koegzistirati". Malo ironično kad dolazi od osobe koja živi na zaštićenom imanju okruženom stražarima i gotovo 4 metara visokim zidovima sa svih strana. Katy Perry je u ponedjeljak rekla da trebamo srušiti zidove, barijere među ljudima, koegzistirati. Njena 19 milijuna dolara vrijedna vila u Holivudu je opasana oko 4 metra visokim zidovima, štite je naoružani stražari a ne bi me čudilo da ima i minsko polje, ne izlazi bez tjelohranitelja. Jedini hispano-useljenici koji tamo s njom koegzistiraju kose travnjak i peru posuđe, a ima li islamskih nije poznato. Kad netko upadne na njeno imanje, onda ne vrijedi logika “nitko nije ilegalan”: holivudske zvijezde zovu policiju čim vide da im se netko, beskućnik ili obožavatelj, svejedno, mota oko kuće. Onda su svi koji nisu pozvani ilegalni, kako i treba biti. Tu viletinu je 32-godišnjakinja koja se proslavila “provokativnom” lezbo-pjesmicom (što je danas u tome provokativno, kad to režimi, vlade i korporacije podržavaju?) kupila samo mjesec dana ranije. Imanje, koje je platila 19 milijuna dolara, čak nije bilo niti izlistano na tržištu, naime domogla ga se na sudu protiv kupca koji je nudio – više. Kuća s pet spavaćih soba i isto toliko kupaonica je smještena u naselju zatvorenog tipa u koje smrtnici koji tamo ne žive nemaju pristupa, a jedna starija ponuda za tu kuću u oglasniku kaže da nudi “neusporedivu privatnost”. Naravno, tu je i ogromni vrt, bazen, i tako dalje. Skrivena iza iznimno dugačkog prilaza za automobile koji se otvara iza ulaznih vrata na imanje nalazi se dvokatnica sagrađena 1959., na 1,13 hektara u najskupljem dijelu Hollywooda, okružena stablima eukaliptusa. Čitavo imanje ima pogled na obližnje brežuljke, ali izvana je nemoguće vidjeti što se zbiva na imanju. Ni prethodna kuća u španjolskom kolonijalnom stilu koju je Perry imala, a koju je uspjela prodati za ok o6 milijuna dolara, nije bila bitno različita; i tamo je visoka ograda štitila imanje. Isto je s još jednom kućom koju je prije posjedovala – masivna, visoka ulazna vrata štitila su ulaz na imanje. Tipičan primjer licemjerne, dvolične “radite što vam kažem, ne što ja radim” neuke holivudske zvijezde koja iz nekog razloga, iako bez ikakve škole, smatra sebe moralnim i svaki drugim autoritetom. Problem je što danas i mediji glumce i pjevače smatraju autorietima, svatko tko je slavan ima nešto za reći o stvarima koje ga se ne tiču, jer se ne tiču ograđenog i izoliranog svijeta u kojem živi. I tako Perry ugodno zaštićena od strahota vanjskog svijeta visokim zidom i tjelohraniteljima može na miru provoditi vrijeme relaksirajući se kraj bazena kojeg imigranti mogu samo čistiti, ali ne i u njemu plivati, družeći se sa susjedima. A to su Adele, Nicole Kidman, Ashton Kutcher i Mila Kunis, Cameron Diaz, Nicole Ritchie i Zoe Saldana. I ne mora se nikad “ujediniti u ljubavi” s ikim drugim izvan svog malog zabrana. Jer, njena kuća ima dovoljno barijera i zaštite kako bi mogla biti sigurna da se to nikad neće dogoditi. S druge strane, zašto bi nju bilo briga za to što radnička klasa u Njemačkoj i Švedskoj mora gledati kako se njihove nekoć uredne četvrti pretvaraju u ratne zone i što im se kćerke moraju vraćati kući prije mraka, jer nakon toga ih preuzimaju arapske bande koje na bijele žene uglavnom gledaju kao na slobodnu lovinu koju ionako nitko ne štiti (zakon najmanje, jer se policija boji da će biti optužena za rasizam ako intervenira)? Njena izjava je izazvala dosta burne i negativne reakcije po društvenim mrežama, a bivši mornarički specijalac Carl Higbie joj je u razgovoru za Fox news poručio da se goni dođavola (“go to hell”). Kad je domaćin Shannon Bream pitao Higbieja što misli o zahtjevu da imigranti moraju slušati lekcije o američkoj kulturi kako bi se pomoglo njihovoj asimilaciji, rekao je “ako dođete u Ameriku, vi ste Amerikanac i ništa drugo. Ali mi nemamo ljude koji poštuju kulturu Sjedinjenih Američkih država. Imamo ljude poput Katy Perry…ta žena je rekla ‘oh, moramo iz zagrliti, zagrlite ih,’” narugao joj se.  I onda rekao, “Goni se dođavola, Katy Perry.” Dodao je kako je izrazito protiv toga da slavne osobe govore o stvarima o kojima nemaju pojma, koje ne razumiju, i koje ne žele razumjeti. Mi stavljamo političku korektnost prema muslimanima ispred života svojih građana.” Možda najbolji komentar je dao Sean Parnell, bivši specijalac koji se borio u Afganistanu, i autor knjige “Vod odmetnika” kojeg su na Foxu također zamolili da prokomentira izjavu Katy Perry. “Svaki put kad slavna osoba ili neki ljevičar istrči s takvom izjavom, tipa mi se svi moramo ujediniti, to pokazuje slabost. A svaki put kad pokažete slabost, neprijatelja to ohrabruje da vas jače napadne.” On je još rekao da su takve osobe “izvan dodira sa stvaranošću” i prijetnjama s kojima se obični ljudi svakodnevno susreću. “Jako je lako reći “koegzistirajte” i zagovarati otvorene granice kad živite u zatvorenoj četvrti s portom, okruženi zidom i naoružanim stražarima. Slavni zapravo žive u mjehuriću otpornom ne metke. Paljenje svijeća je beskorisno pez proaktivnog odgovora, bez da se napadne ISIL u njihovim zemljama, i da ih se ubije tamo gdje operiraraju.” Dodao je i da je u Afganistanu shvatio da postoje ljudi koji vas žele ubiti samo zbog onog tko ste i što predstavljate. A komentari na društvenim mrežama uglavnom poručuju, “Otvori svoja blindirana vrata Katy, i jednostavno koegzistiraj. Licemjerko”. Drugi komentar kaže, “Još jedan holivudski elitist. Recite joj da kad ide van ostavi svoje tjelohranitelje doma i sruši zidove i ograde oko svoje kuće. To se neće dogoditi jer njoj treba zaštita. Nama ne treba jer mi smo obični ljudi. Katy misli da je bolja od nas”. Govoriti ljudima da se “ujedine i vole jedni druge”, bez zidova, i bez granica, neposredno nakon terorističkog napada je jedna stvar, ma kako ekstremno glupa, ali kad prakticirate nešto posve drugo od onog što govorite, onda je to druga stvar i prelazi iz zone opasnog kretenizma u odvratno licemjerje. No to je tako tipično za pompozne i plitke holivudske zvijezde koje propagiraju zajedništvo i ujedinjenje svega i sviju dok u stvarnosti njihov život ne može biti različitiji od fraza koje izvaljuju nego što jest. Ipak, Katy valja i razumjeti. Kad bi propagirala bilo što osim onog što propagira, teško da bi bila zvijezda u Hollywoodu, i najbolje plaćena tamošnja pevaljka. Jer, danas, da biste uspjeli u Hollywoodu, nije presudno koliko ste nadareni, već jeste li veći vjernik političke korektnosti od Hillary Clinton. A kad smo kod vjerodostojnosti Katy Perry, recimo da je ona jedna od onih koje su najavljivale selidbu u Kanadu ako Trump dobije izbore. Još čekamo.