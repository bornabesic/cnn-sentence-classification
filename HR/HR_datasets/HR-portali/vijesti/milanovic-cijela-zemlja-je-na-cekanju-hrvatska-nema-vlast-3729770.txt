Zoran Milanović danas je u Crikvenici sudjelovao na sastanku Predsjedništva SDP-a, nakon kojeg se obratio novinarima.   Izrazio je zabrinutost činjenicom što, kako kaže, Hrvatska nema Vladu, piše N1. - Mi nismo u vlasti, ali gledamo što se događa. Ljudi znaju kakav smo posao mi napravili, a sada je cijela zemlja na čekanju, rekao je Milanović. Nije htio komentirati ultimatum koji je HDZ dao Mostu, samo je ponovio kako ga brine situacija u kojoj Hrvatska nema vlast.   Komentirajući kandidaturu Sandre Švaljek za gradonačelnicu Zagreba Milanović je kazao kako je za njega to u ovoj situaciji sporedna stvar. - Normalno je da u Zagrebu mnogo ljudi ima velike ambicije. Očekujemo da gradska organizacija iznjedri kandidata SDP-a, zaključio je Milanović.