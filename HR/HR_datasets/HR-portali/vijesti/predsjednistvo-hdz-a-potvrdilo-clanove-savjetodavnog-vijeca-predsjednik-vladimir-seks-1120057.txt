Predsjedništvo HDZ-a u petak je, kako smo objavili, potvrdilo prijedlog članova Savjetodavnog vijeća koje je ponovno aktivirano dolaskom Andreja Plenkovića na čelo HDZ-a, a kojim će predsjedavati Vladimir Šeks. Taj HDZ-ov veteran, u suradnji s Plenkovićem, sastavio je dvadesetak imena, uglednika, bivših premijera, akademika... koji će biti članovi tog vijeća nakon što ih potvrdi i Središnji odbor HDZ-a.. Među njima su bivši premijeri Nikica Valentić, Franjo Gregurić, demograf Stjepan Šterc, akademik Mirko Zelić, bivši ministar financija Borislav Škegro, Zdravka Bušić, akademik Dubravko Jelčić, Ljerka Mintas Hodak, nekad potpredsjednica Vlade i ministrica za EU integracije Ljilja Vokić, bivša ministrica obrazovanja, Milan Ramljak, Branko Salaj, Nevio Šetić, Marko Širac, Božidar Petrač, Ante Nazor, umirovljeni general Krešimir Ćosić, Zoran Jašić, akademik Franjo Tomić, bivši veleposlanik Neven Šimac. Savjetodavno vijeće bit će savjetničko tijelo Predsjedništvu HDZ-a. >> HDZ-ovci se žalili na Most, ali i podržali Plenkovićev dogovor >> Šeks u Savjetodavno vijeće HDZ-a, ne i u Predsjedništvo 