U prostorijama PU zagrebačke održala se konferencija za medije na kojoj su objavili detalje vezano uz istraživanje ubojstva Ante Škembera (29) koje se dogodilo 16. travnja u Sloboštini. - Na mjestu događaja nismo našli gotovo ništa, čak ni tragove krvi. U vrlo kratkom roku službenici su rekonstruirali taj dan i utvrdili su da je mladić u neposrednoj blizini mjesta proveo neko vrijeme, točnije u Dugavama po kafićima. Nismo znali kako i na koji način došao na ovo mjesto - rekao je Antun Čavčić i dodao da su događaje utvrđivali uz pomoć kamera. Rekao je i kako su pregledavali snimku iz autobusa te su utvrdili da se radi o ubojstvu. - Nakon što je drugi dan napravljena obdukcija znali smo da se radi o ubojstvu. U startu se razmišljalo i da bi se moglo raditi o sukobu s totalno nepoznatom osobom s kojom se oštećenik nije poznavao što se kasnije pokazalo i točno - rekao je Željko Prša. Policija je privela 60-godišnjeg muškarca koji je osumnjičen za ubojstvo. Autobus je oko 17.40 sati došao na stajalište kada je Ante ušao u autobus. Vozač nije htio krenuti dalje dok mladić ne plati kartu. Pojedini putnici negodovali su zbog ponašanja mladića i tada se u verbalnu prepirku vozača i ubijenog uključio putnik (60). Prvo je došlo do verbalnog sukoba pa i naguravanja prilikom čega izlaze iz autobusa i tada putnik nožem zadaje ubodnu ranu mladiću. Ante je tada ostao na nogama, a autobus zajedno s putnikom odlazi. - Niti vozač niti putnici iz autobusa nisu primjetili da se to (ubod) dogodilo - rekao je Prša. Osumnjičenik je jučer uhićen van područja PU zagrebačke. Nož je osumnjičenik dragovoljno izručio prilikom početka pretrage. Prša je kazao i kako su uvjereni da imaju relevantnu količinu dokaznog materijala koji ukazuju da postoje osnovane sumnje da je muškarac (60) počinio kazneno djelo ubojstva. On će do 21 sat biti prepraćen pritvorskom nadzorniku. Vozač autobusa nije, kao niti drugi malobrojni putnici, uočio nož i ubod. Počinitelj je to vrlo dobro prikrio - rekao je Čavčić i dodao da mu je vozač zahvalio zbog izbacivanja mladića. >> 'Mislimo da znamo tko ga je ubio, zna i policija, pa neka ga nađu i privedu' >> Istražitelji su nemoćni. Ne znaju zašto je ubijen navijač Dinama