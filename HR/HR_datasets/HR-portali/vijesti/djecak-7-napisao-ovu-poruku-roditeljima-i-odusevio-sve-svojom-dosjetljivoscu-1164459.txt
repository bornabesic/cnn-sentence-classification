Hit na društvenim mrežama postala je poruka koju je sedmogodišnji dječak po imenu Nathan ostavio svojim roditeljima. S obzirom na to da obožava igrati videoigrice, a njegovi roditelji mu ne dopuštaju da pretjeruje u njima, sedmogodišnjak se dosjetio kako bi roditelje mogao natjerati da mu ipak popuste. On im je tako napisao poruku uime njegove škole u kojoj škola objašnjava roditeljima kako bi dječak trebao igrati igrice cijelu noć. "Dragi roditelji, Nathan je dobar na nastavi, osim u predmetu "videoigre". Ako ne ostane budan cijelu noć kako bi igrao igrice, bit će izbačen iz škole. Počnite mu dopuštati da bude budan cijelu noć počevši od večeras. Može igrati što želi, na računalu, WII-ju, iPodu, iPADsu, mobitelu ili bilo kojem drugom uređaju. Škola", piše u poruci koju je otac mališana objavio na Imguru, a koja je u jednom danu prikupila milijun i pol lajkova. Dobar pokušaj, no čini se da ipak nije urodio plodom.  >> Dvogodišnja djevojčica začepila usta prodavačici i postala hit na Facebooku >> Djevojčicu (9) usred noći probudila bol u ruci, a kada je otvorila oči, vidjela je nešto zastrašujuće 