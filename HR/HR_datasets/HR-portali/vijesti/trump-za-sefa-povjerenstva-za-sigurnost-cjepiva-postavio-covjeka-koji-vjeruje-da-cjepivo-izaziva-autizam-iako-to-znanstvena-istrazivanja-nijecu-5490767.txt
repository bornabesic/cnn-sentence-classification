Novi američki predsjednik Donald Trump je u ponedjeljak zatražio od Roberta Kennedyja Juniora, ekologa koji sumnja u neštetnost cjepiva i drži da su povezana s nekim oblicima autizma, da predsjeda povjerenstvom o sigurnosti cjepiva. Taj odvjetnik, sin senatora Roberta Kennedyja i nećak bivšeg predsjednika Johna F. Kennedyja, je poput Trumpa izrazio ozbiljne sumnje u štetnost cjepiva i rekao da neka od njih mogu izazvati autizam, što niječu medicinske vlasti na temelju istraživanja. "Tražio je da predsjedam povjerenstvom o sigurnosti cjepiva", rekao je Kennedy novinarima nakon telefonskog razgovora s Donaldom Trumpom i dodao da je prihvatio prijedlog. Predsjedničko povjerenstvo treba "jamčiti znanstvenu ispravnost u procesu proizvodnje cjepiva kako bi bila učinkovita i sigurna", rekao je Kennedy.