Foto: 123rf  IRSKI premijer Enda Kenny koji je zemlju izvukao iz recesije koja je pratila globalnu financijsku krizu, podnio je ostavku. Kenny je izjavio da se povlači s mjesta predsjednika stranke Fine Gael, ali da će nastaviti obavljati premijerske dužnosti do izbora njegova nasljednika 2. lipnja.   Kenny je nakon izbora 2016. bio pod velikim političkim pritiskom jer njegova stranka nije uspjela osigurati vladajući većinu, kao i zbog serije kriza unutar irske policije. Na mjestu premijera mogao je biti zahvaljujući podršci brojnih neovisnih zastupnika i glavne opozicijske stranke, piše Guardian.   Bivši učitelj je član parlamenta s najdužim stažom u svojoj zemlji. Prvi put izabran je 1975. Cijelih 15 godina vodio je stranku Fine Gael i bio irski premijer od 2011.