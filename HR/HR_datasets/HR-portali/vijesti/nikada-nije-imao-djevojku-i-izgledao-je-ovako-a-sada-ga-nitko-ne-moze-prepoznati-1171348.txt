Michael Jeffries nikada u životu nije imao djevojku, a onda je drastično odlučio promijeniti život. Njegov izgled i prekomjerna težina sputavali su ga u svemu pa je počeo vježbati te je izgubio 27 kilograma tako da ga sada mnogi ne mogu niti prepoznati. U svojoj najdebljoj fazi Michael je imao 107 kilograma, no usamljenost ga je natjerala da nešto poduzme po pitanju svog izgleda. – Mrzio sam osobu koju sam vidio u ogledalu. Bilo me sram nositi bilo kakvu užu odjeću ili ići na plažu ili bazene. Bilo mi je dosta šala o debelima i došao sam do točke kada sam shvatio da je dosta i da trebam promjenu – priznao je Michael. Kako bi promijenio svoj izgled, Michael je prestao piti alkohol, počeo se zdravije hraniti i upisao se u teretanu. – Počeo sam jednostavno zdravijom prehranom i teretanom, a malo je trebalo da se zaljubim u dizanje utega – istaknuo je. U četiri godine izgubio j ukupno 27 kilograma i sa svojih 80 kilograma mišića plijeni pozornost gdje god dođe. No, unatoč napornom vježbanju, nikako se nije mogao riješiti viška kože koja mu je ostala zbog prekomjerne težine pa ju je odlučio ukloniti estetskom operacijom. – Ožiljak mi ne smeta i radije njega imam nego da mi visi koža – rekao je Michael koji se nakon operacije ponovno posvetio dizanju utega i fitnesu.