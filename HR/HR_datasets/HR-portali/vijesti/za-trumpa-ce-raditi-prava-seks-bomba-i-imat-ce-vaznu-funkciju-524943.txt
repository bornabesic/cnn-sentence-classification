Glasnogovornik Bijele kuće Sean Spicer nije se pokazao kao uspješan i sada mu prijeti smjena. Navodno bi ga trebala zamijeniti Kimberly Guilfoyle (48). Kimberly Guilfoyle trenutno radi kao voditeljica na Fox Newsu. To je televizijska kuća koja je tijekom kampanje jasno stala uz Donalda Trumpa. Fox News i dalje podržava Trumpa pa ne čudi da bi Guilfoyle mogla zamijeniti Spicera.  - Ja sam domoljub i bila bi mi čast služiti zemlji - rekla je Guilfoyle i dodala da je posao koji Spicer obavlja nazvala "fascinantnim i izazovnim'.   @thefivefnc has a special LIVE post-Inauguration show.. tune into @foxnews now! A post shared by Kimberly Guilfoyle (@kimberlyguilfoyle) on Jan 21, 2017 at 2:14pm PST Guilfoyle je nedavno rekla i da "ako želite biti uspješni i komunicirati s predsjednikom Trumpom morate biti osoba u čijem društvu on želi provesti vrijeme". Voditeljica poznaje obitelj Trump već više od deset godina, a upoznali su se na humanitarnoj akciji u New Yorku 2004. godine. Guilfoyle je prije rada u medijima bila odvjetnica i tužiteljica u Los Angelesu i San Franciscu gdje je rođena. Majka joj je porijeklom iz Portorika, a otac iz Irske. Majka joj je umrla od leukemije kada je Kimberly imala 11 godina. Osim što se bavila pravom Kimberly Guilfoyle je bila i manekenka. Pozirala je za nekoliko magazina, najčešće u magazinima specijaliziranima za vjenčanje. U News York se preselila 2004. godine i tamo je dobila prvi posao na televiziji. Na Fox News je prešla 2006. godine, a od 2017. je voditeljica emisije "The Five". ‪Thanks for watching @thefivefnc @FoxNews... Goodnight from #NYC! 👠 @arunaseth 👗 #RobertRodriguez ‬ A post shared by Kimberly Guilfoyle (@kimberlyguilfoyle) on May 9, 2017 at 7:43pm PDT Ona se već ranije spominjala kao moguća glasnogovornica Bijele kuće, ali je posao ipak dobio Spicer. Guilfoyle je potvrdila da pregovara s Bijelom kućom, ali nitko iz Trumpovog tima nije potvrdio da će Spicer biti otpušten, piše Daily Mail. No, primijećeno je da ga nema na konferencijama za medije i to baš u jeku afera koje "tresu" Bijelu kuću. Trump je navodno jako nezadovoljan radom tima svojeg glasnogovornika. Navodno je nezadovoljstvo eskaliralo nakon što je otpušten James Comey i zbog načina na koji su to glasnogovorništvo Bijele kuće prezentiralo javnosti.  