Kontroverzije oko velebne nove predsjedničke palače u Turskoj, koja ima čak tisuću soba, još su se produbile nakon što je vlada objavila da je gradnja kompleksa stajala više od 600 milijuna dolara, što je dvostruko više nego što se najavljivalo. Turski ministar financija Mehmet Şimşek rekao je da će troškovi gradnje kompleksa, koji je mnogo veći od Bijele kuće, Elizejske ili Buckinghamske palače, ukupno stajati 616 milijuna dolara. To premašuje prijašnje najave za 350 milijuna dolara, piše FT. Predsjednik Tayyip Erdogan smatra da će palača postati simbol nove, snažnije Turske, dok kritičari tvrde da je to pretjerivanje autoritarnog vođe. – Takozvani sultan ovo si je izgradio u državi gdje je tri milijuna ljudi nezaposleno – kazao je vođa oporbene Republikanske radničke stranke Kemal Kilicdaroglu. >>Erdogan se čudi: Zašto samo branimo Kobani? Tamo više nema ljudi >>Erdogan poput sultana izgradio Bijelu palaču s tisuću soba i bunkerom 