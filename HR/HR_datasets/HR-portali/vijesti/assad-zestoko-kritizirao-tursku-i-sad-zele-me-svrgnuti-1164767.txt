– Sto posto smo sigurni da su teroristi kemijsko oružje dobili izravno od Turske – kazao je sirijski predsjednik Bashar al-Assad u intervju Sputniku, mediju bliskom ruskim vlastima. Al-Assad tvrdi kako teroristi u toj državi od Turske dobivaju i financijsku i vojnu potporu. Amerikanci me žele svrgnuti s vlasti – Izravno iz Turske! Postoje i dokazi za to, a neki od njih su se pojavili na internetu prije nekoliko godina. U Turskoj postoje stranke i članovi parlamenta koji su Vladu pitali za te optužbe – rekao je sirijski predsjednik. Smatra da će američke vlasti nastaviti sa svojim pokušajima da ga svrgnu s vlasti i postave svoju marionetsku vlast u Damasku. – Cilj je destabilizirati Siriju, svrgnuti i promijeniti vladu i umjesto toga na vlast dovesti njihove marionete. U tom pokušaju učinit će sve jer za njih cilj opravdava sredstvo – kazao je al-Assad o SAD-u i njegovim saveznicima koji su u prošlosti često govorili da mira u Siriji neće biti dok sadašnji režim ne siđe s vlasti. >>EKSKLUZIVNO U VEČERNJEM Al-Assad s našim reporterom o ratu u Siriji, hrvatskom oružju kod terorista... >>'Assad je lažno optužen za kemijski napad. Imamo informacije da se spremaju novi!' 