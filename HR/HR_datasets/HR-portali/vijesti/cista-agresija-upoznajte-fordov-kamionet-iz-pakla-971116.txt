Foto: Shelby FORDOVA serija F je već dugi niz godina najpopularniji model u SAD-u, a sada se predstavlja u brutalnoj izvedbi od 750 KS.  Potpisuje ga Shelby i u imenu mu dodaje oznaku poznatu s Mustanga - Super Snake. Da, ovdje se radi o kamionetu, Fordovom F-150, ali u doista vrlo upečatljivom izdanju. Američki narodni auto je tako dobio atraktivniju vanjštinu implementacijom poklopca motora sa središnjim grebenom, saćastom maskom i dodatno proširenim blatobranima. Straga pak plavo-bijelu kombinaciju upotpunjuju dva Borla topa iz kojih sukljaju ostaci izgaranja V8 monstruma. Vjerovali ili ne, kotači su promjera 22 inča.   Interijer se nije pretjerano mijenjao, pa zato prave zahvate nalazimo ispod ogromnog poklopca. 5.0 V8 je dobio kompresorsku pomoć, a ugrađen je i novi usis. Snaga motora je gotovo udvostručena, skočila je s 390 na čak 760 KS. A mislili smo da Ameri neće ići dalje od pick-upa sa Viperovim motorom.    Performanse su zasad nepoznate, pa proizvođač tek javlja kako se nude opcije sa stražnjim i pogonom na sve kotače, a ponuda starta od 96.680 USD. Naklada je limitirana a 150 primjeraka.