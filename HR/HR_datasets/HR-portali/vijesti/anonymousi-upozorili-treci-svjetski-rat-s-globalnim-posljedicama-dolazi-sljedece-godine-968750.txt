Foto: 123rf ANONYMOUSI su objavili novi video u kojemu tvrde kako će do Trećeg svjetskog rata doći sljedeće godine i to zbog tenzija na korejskom poluotoku.   "Pripremite se za ono što dolazi",upozorili su u videu koji su objavili na YouTubeu. Naglasili su i kako će Treći svjetski rat biti "globalno razarajući, kako na okolišnoj tako i na ekonomskoj razini". "U rat su uvučene tri velesile"  "Svi znakovi rata koji se priprema na korejskom poluotoku izlaze na vidjelo. Gledamo kako svaka zemlja povlači svoje strateške poteze, ali za razliku od prijašnjih svjetskih ratova, iako će biti vojnika na tlu, ova borba će biti žestoka, brutalna i brza", poručili su u svojemu videu. "Ovo je stvarni rat s globalnim posljedicama, u koji su uvučene tri velesile. Druge nacije će biti prisiljene birati stranu", poručuju Anonymousi.  U videu su citirali izvještaje u kojima Kina govori svojim građanima da napuste Sjevernu Koreju, nedavna testiranja interkontinentalnih balističkih projektila od strane SAD-a te slanje vojske SAD-a u Australiju.   "Kinezi očajnički žele izbjeći rat. Samo ovog tjedna kineski dužnosnici su SAD-u i Sjevernoj Koreji, nakon brojnih pokušaja smirivanja tenzija, rekli da se smire i prestanu iritirati jedni druge. Pragmatični Kinezi polako gube strpljenje", objavili su. Komentirali i Trumpa  "Nepredvidivi Donald Trump je rekao kako bi bila čast sastati se s Kim Jong-unom, ali Spice je ublažio taj komentar govoreći kako do sastanka vjerojatno neće skoro doći", podsjetili su Anonymousi. Govorili su i o razgovoru Trumpa i Dutertea. "Kada predsjednik Trump krene pozivati ljude poput Rodriga Dutertea, kako bi vidio da su na istoj strani, onda se moramo zapitati. Ipak, čak je i Duterte savjetovao Trumpa da se kloni Kim Jong-una. Pripremite se za ono što slijedi", poručuju iz Anonymousa.