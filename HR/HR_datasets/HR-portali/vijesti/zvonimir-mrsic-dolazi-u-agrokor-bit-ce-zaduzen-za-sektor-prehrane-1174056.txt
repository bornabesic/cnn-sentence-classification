Zvonimir Mršić, donedavni predsjednik uprave Podravke, novo je pojačanje Agrokora, i bit će zadužen za sektor prehrane. Privremeni povjerenik Agrokora Ante Ramljak u ponedjeljak će predstaviti nova pojačanja unutar tima, a cilj je pojačati ponajprije operativni dio poslovanja. Istodobno, u sjedištu koncerna rade se sve pripreme za novi kredit, odnosno, čeka se, hoće li se i ruska Sberbank uključiti u financiranje koje je već dogovoreno s domaćim bankama i zapadnim fondovima. S čelnikom te banke Hermanom Grefom sastala se je potpredsjednica Vlade Martina Dalić u ruskom Sankt Peterburgu gdje se je prethodna dva dana održao Međunarodni ekonomski forum. Kako je  prenijela ruska agencija Ria, Gref je ocijenio da će investicijska klima u Hrvatskoj pasti ne postigne li se dogovor s hrvatskom vladom o kreditiranju Agrokora. Potvrdio je da će se razgovori nastaviti, ali i ocijenio da hrvatska Vlada provodi aktivnosti koje potkopavaju prava kreditora i dogovore s njima. Mršić je za proizvode Podravke našao nova tržišta od Azije do Afrike, pa i Rusije Drugi čovjek Sberbank Maksim Poletajev u ovotjednom intervjuu za Večernji list pojasnio je kako im osim nedostatka komunikacije s Vladom i privremenom upravom u Agrokoru, što se izgleda od tada popravlja, nije  prihvatljiv niti roll-up model u novom kreditiranju, jer smatra da ne mogu biti jednaki uvjeti za banke i fondove. U istom je intervjuu rekao kako Agrokoru nedostaje operativni menadžment, a što je bio prigovor i ostalih bankara koji su ranije kreditirali koncern. Slučajno ili ne, upravo će se taj tim u ponedjeljak predstaviti. U Agrokoru je važna osoba koja će vratiti povjerenje kupaca u Konzum i riješiti pitanje skupih zakupa trgovina, te osoba koja će proširiti plasman proizvoda prehrambenih tvrtki unutar Agrokora i vratiti im izgubljenu vrijednost. Veoma je važno da se vrati povjerenje dionika  i postigne zadovoljavajuća stopa povrata duga. Mršić je u Podravku došao nakon afere Spice, pa dobro zna što znači upravljati kompanijom u kojoj se mora razviti drugačija korporativna kultura i pojačati transparentnost prema svim dionicima.   Zato će trebat puno ulagat u kampanje i marketing, ali i jačati posao izvan zemlje. Mršić je za proizvode Podravke našao nova tržišta od Azije do Afrike, pa i Rusije, koja je važna u tom procesu. Kontakti s tih tržišta sada mu mogu pomoći. Manja stopa povrata duga važan je cilj, ali za takvo što potrebno je i pričekati revizorsko izvješće koje će pokazati točna opterećenja svih prehrambenih tvrtki Agrokora. Politika ga više ne zanima Već je visina jamstava pokazala da su opterećenja velika. To će trebat 'očistit' i vratiti vrijednost kompanija. Koje će možda, u procesu restrukturiranja, biti pripremljene na prodaju. I takvi se planovi rade, poput zajedničke prodaje Leda i Frikoma, no i takvo što će biti jasnije do kraja godine. Nakon što je zbog politike morao otići iz Podravke, što se je u stvari i preklopilo s istekom mandata, Mršić nam je priznao da se vidi i dalje samo u biznisu, te da ga politika, koja se je godinama za njega vezala, više ne zanima. Posljednjih tjedana nagađalo se je da se vraća u SDP, no na kraju veći izazov za njega prenijeti iskustvo za spas posrnulog koncerna.