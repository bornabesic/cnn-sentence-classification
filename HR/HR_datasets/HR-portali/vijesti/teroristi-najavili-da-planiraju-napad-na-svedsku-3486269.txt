Švedska je primila uznemirujuće informacije o mogućem terorističkom napadu na glavni grad Stockholm. Vijest su objavili švedski mediji pozivajući se na neimenovani izvor. Švedska policija navodno raspolaže informacijama da je sedam ili osam boraca tzv. Islamske države ušlo u Švedsku s namjerom da izvedu terorističke napade usmjerene protiv civila. Glasnogovornica policije rekla je da ne želi komentirati pojedinosti prijetnji no kaže kako policija radi na otkrivanju terorista u čemu usko surađuje s partnerima u Švedskoj kao i onima izvan zemlje. 'Snage sigurnosti na najvišem su stupnju pripravnosti i intenzivno rade na tome da otkriju koliko su prijetnje utemeljene.' Švedska nije pretrpjela nikakve veće napade, no jednom se muškarcu trenutno sudi jer je navodno u svojem stanu izrađivao bombu za samoubilački napad. 2010. Godine jedan je bombaš samoubojica poginuo u središtu Stockholma kad se njegova bomba aktivirala prije vremena.   Razina pripravnosti na području čitave Švedske i dalje ostaje nepromijenjena, odnosno na razini pet, što je najviša moguća razina pripravnosti. Tajne službe također procjenjuju može li norveška kraljevska obitelj nastaviti sa svojim planovima da posjete Stockholm kako bi nazočili proslavi sedamdesetog rođendana švedskog kralja. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!