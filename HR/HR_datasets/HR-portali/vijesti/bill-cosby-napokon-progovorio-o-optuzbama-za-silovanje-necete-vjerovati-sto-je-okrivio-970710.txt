Foto: Rex/Shutterstock OBITELJ Billa Cosbyja nakon dvije godine prekinula je šutnju, a u radijskom intervjuu i Cosby i njegova kćer Ensa mnoge su šokirali tvrdnjama da je rasizam kriv za situaciju u kojoj se komičar nalazi. Podsjetimo, Bill Cosby uskoro će se naći na sudu za silovanje, a tijekom godina za seksualno zlostavljanje optužilo ga je čak 60 žena. >>Bill Cosby proživljava pakao: Oslijepio je i svi su ga se odrekli<< "Rasizam je igrao veliku ulogu. Optužbe protiv moga oca jednostrane su od početka. Svjedočila sam rušenju ugleda svoga oca, ali i umanjivanju vrijednosti njegovog legendarnog rada, i to bez ikakvih dokaza", rekla je, između ostalog, Ensa koja tvrdi i kako razne se razne žene žele domoći novca njegova oca. Kad je jedan od voditelja intervjua Michael Smerconish pitao Cosbyja je li istina to što njegova kći tvrdi, samo je odgovorio: "Mogla bi biti. Ne mogu reći ništa, ali toliko je raznih krakova, "zlih" krakova." Smerconish se nije dao smesti pa je Cosbyja pitao tvrdi li da svih 60 žena laže. "Znate bolje od ovoga", odgovorio mu je Cosby. Ensa, ali i njezina sestra Erinn u radijskoj emisiji žustro su branile oca. Među silnim komplimentima, tvrde i kako ga društvo kazni te da je medijski linč na njega potpuno neopravdan. Službeno, Bill Cosby još je uvijek nevin, a suđenje Američke savezne države Pennsylvanije protiv njega počinje u lipnju. Bude li osuđen, mogao bi dobiti zatvorsku kaznu do 30 godina.