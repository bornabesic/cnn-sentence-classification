Foto: Instagram, Mango ŽENSKA opsesija torbicama ponekad zaista ne poznaje granice... Teško je odoljeti dizajnerskim modelima kada ih nose baš svi, iako si ih tek rijetke među njima mogu priuštiti bez ikakvog odricanja. Srećom, high street brendovi često traže inspiraciju u kolekcijama luksuznih modnih kuća, pa tako svako malo na police povoljnih dućana stigne neka odlična kopija. A ponekad čak i tri! Upravo to sada je napravio Mango, a između dizajnerskih i torbica španjolskog brenda jedva ćete pronaći razliku. Osim, naravno, u cijeni. Ne vjerujete nam? Pogledajte sami: J.W.Anderson Pierce    Kultna Pierce torbica J.W.Andersona prošle je godine zaludila fashionistice. I dok će vam za ovu dizajnersku ljepoticu trebati oko 2000 eura, crvena torbica iz Manga donosi sve iste čari, a  košta oko 17 puta manje. Mango, 249,90 kn   Gucci Dionysus   Ah, Gucci Dionysus... Cijena torbice luksuznog brenda, koja vam sigurno nije promaknula imate li Instagram, ovisno o boji i dizajnu varira između 1800 i 5000 eura. A ovu iz Manga, koja izgleda gotovo isto, sigurno si može priuštiti puno više žena.  Mango, 249,90 kn Balenciaga Bazaar   Za "shopping" torbom francuske modne kuće Balenciaga, prošlog su proljeća ludovale sve poznate Fashionistice, monde blogerice i trendseterice. I dok je 1300 eura zaista suluda cifra za ovu dizajnersku "vreću", cijena Mangove uvjerljive kopije puno je prihvatljivija. Mango, 449,90 kn  A već smo nekidan pisali o još jednoj Mangovoj uspješnoj kopiji skupocjene Chloe Nile torbice, o kojoj možete pročitati OVDJE.