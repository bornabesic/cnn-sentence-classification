Novinar BBC-ja Ben Brown zbog nespretnog poteza postao je jedna od glavnih vijesti, no ne zbog svog izvještavanja nego onoga što je napravio u programu uživo. Dok je razgovarao sa svojim sugovornikom Jeremyjem Corbynom o radnom programu, prišla im je prolaznica koja im je rekla ''apsolutno fantastično'', a novinar ju je potom htio maknuti od objektiva kamere, no to je učinio na potpuno neprimjeren način.  Ženu je uhvatio rukom za dojku i gurao je unatrag, zbog čega ga je udarila po ruci i otišla dalje. Prolaznici to očito nije previše smetalo jer nije bila ljutita već se smijala dok je odlazila.  Na Twitteru je neugodnu situaciju komentirao i novinar.  – Nesretni prekid emitiranja u Bradfordu. Pokušao sam umanjiti ometanje dok smo bili uživo, no dogodilo se nešto bez ikakve namjere – napisao je on.  