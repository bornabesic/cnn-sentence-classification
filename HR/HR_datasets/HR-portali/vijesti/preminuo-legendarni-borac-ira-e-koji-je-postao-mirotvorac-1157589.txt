Martin McGuinness, bivši zapovjednik Irske Republikanske Armije (IRA), koji je položio oružje i sudjelovao u mirovnom procesu radi okončanja tridesetgodišnjeg sukoba u Sjevernoj Irskoj, umro je u utorak u dobi od 66 godina, javila je televizija Sky, a potvrdila njegova stranka Sinn Fein. McGuinness je bolovao od rijetke srčane bolesti, prenosi BBC. Bivši čelnik IRA-e postao je mirotvorac i preuzeo dužnost u vladi uspostavljenoj nakon potpisivanja mirovnog sporazuma 1998., poznatijeg kao Sporazum na Veliki petak. Postao je prvi potpredsjednik vlade 2007., uz čelnike probritanske Demokratske unionističke stranke (DUP) Iana Paisleyja, Petera Robinsona i Arlene Foster. Ključna ličnost u pet desetljeća sukoba i mira u Sjevernoj Irskoj, pokrajini Velike Britanije,  McGuinness je 19. siječnja najavio da se povlači iz politike i da neće više voditi svoju stranku na izbore u ožujku. Rekao je da su bolest i politička kriza utjecale na odluku o ostavci na dužnost potpredsjednika vlade.  Ubrzo nakon njegova povlačenja, stranka Sinn Fein stvarila je velik uspjeh na izborima za skupštinu Sjeverne Irske, s jednim mjesto više od DUP-a čime je ta probritanska stranka prvi put izgubila većinu od podjele Irske 1921. godine. >> Povijesno rukovanje britanske kraljice i bivšeg vođe IRA-e