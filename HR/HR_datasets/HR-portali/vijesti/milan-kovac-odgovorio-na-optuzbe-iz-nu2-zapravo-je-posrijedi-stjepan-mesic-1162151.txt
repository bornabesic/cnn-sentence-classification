Bivši zaposlenik Vindije Rajko Dondur danas je, govoreći u HTV-ovoj emisiji "Nedjeljom u dva" o kriminalu u toj tvrtki, naveo kako je Vindija kupila Koku pošto je on 1994. godine ravnatelju Fonda za privatizaciju Milanu Kovaču odnio kuvertu sa 20.000 DM. Milan Kovač nam je izjavio: - Na ovakve monstruozne laži sam se već navikao. Očito je urednik u zadnji tren promijenio koncept emisije kako bi uz najavljenog doveo i gosta koji će izreći tu laž i koji je priznao da je tri puta osuđivan. Nikad toga čovjeka nisam vidio niti sam 1994. bio predsjednik Fonda za privatizaciju na čije sam čelo došao u lipnju 1995. A cilj je bio da me se kompromitira kao svjedoka na sutrašnjem sudskom procesu u kojem je Stjepan Mesić optužio Milana Ivkošića jer je u jednom tekstu u Večernjaku napisao da je bio suradnik Udbe i KOS-a, da je 1994. pučem htio spriječiti oslobođenje Hrvatske te da je veleizdajnički svjedočio u Haagu. >> Mesić na snimci iz 1992.: Bili su to radni pogoni. Kad su ljudi došli u Jasenovac, onda su praktički bili spašeni >> Mesić zbog objavljene snimke podnio ostavku na mjesto počasnog predsjednika SABA-e 