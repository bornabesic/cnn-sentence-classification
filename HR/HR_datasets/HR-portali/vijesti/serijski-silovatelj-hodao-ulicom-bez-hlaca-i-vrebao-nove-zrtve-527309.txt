Njemačka je policija prije dvije godine objavila video snimku na kojoj se vidi kako muškarac gole stražnjice hoda po nogostupu. Riječ je o serijskom silovatelju koji je tražio nove žrtve. Već je šest mjeseci, između 2014. i 2015. godine napadao žene u Aachenu i Übach-Palenbergu. Nekoliko puta je došlo do silovanja, a u nekoliko slučajeva do pokušaja. Napadi su mu bili jako brutalni. O njemu je objavljena i emisija na ZDF-u. Policija ga je sada uspjela uhvatiti, piše u petak Bild. Nakon što je objavljena emisija, policija je dobila više od 100 poziva. Jedan ih je odveo do mladića (24) iz Aachena. Čeka se DNK analiza koja bi trebala potvrditi sumnje policije. U međuvremenu, mladić je zločine priznao.