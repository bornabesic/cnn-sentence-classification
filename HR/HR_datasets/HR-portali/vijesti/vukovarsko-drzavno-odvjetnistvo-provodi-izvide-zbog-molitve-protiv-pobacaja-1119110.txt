Općinsko državno odvjetništvo u Vukovaru, u povodu objavljenih novinskih članaka u vezi sa slučajem okupljanja molitvene inicijative ispred Opće županijske bolnice Vukovar, naložilo je provođenje izvida, objavljeno je danas. "Izvidi su naloženi u cilju utvrđivanja elemenata mogućih kaznenih djela za koje se progoni po službenoj dužnosti", navedeno je na stranicama DORH-a. Inicijativa “40 dana za život – Vukovar”, podsjetimo, objavila je da u vukovarsku bolnicu dolazi trudnica na pobačaj te pozvala molitelje da se okupe ispred bolnice. Poziv je izazvao negativne reakcije u dijelu javnosti zbog curenja informacija, ali Lidija Dugan, koordinatorica molitvene inicijative za Slavoniju, rekla je za Večernji list da trudnica zapravo ne postoji te da je riječ o izmišljenom liku. >> Očekujemo od DORH-a da odredi istragu i utvrdi je li bilo curenja informacija iz bolničkog sustava >> Izmislili da dolazi žena na pobačaj i pozvali na molitvu