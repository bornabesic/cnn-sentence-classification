Nakon sedam mjeseci HDZ je prvi put zabilježio pad potpore te prema istraživanju Crobarometra uživa potporu od 33,3% birača.  Potpora je niža u odnosu na veljaču kada je HDZ podupiralo 35,1% ispitanika. SDP je nakon pet mjeseci pada ožujak završi s potporom od 23 posto dok je još mjesec dana ranije uživao potporu od 21,9 posto. Pad HDZ-a, odnosno rast SDP-a je unutar statističke pogreške, javlja Dnevnik Nove TV. Most je ponovno treći izbor te uživa potporu od 8,6% birača te je prestigao Živi zid koji je sada na četvrtom mjestu s potporom od 7,3%. Prije mjesec dana imali su potporu od 9%. Bandić Milan 365 Stranka rada i solidarnosti uživa potporu od 3,2 posto birača. IDS, iako regionalna stranka, na nacionalnoj razini uživa potporu od 3,1 posto, HNS ima potporu od 2,8 posto, a prije mjesec dana imali su potporu od 1,7 posto. HSS može računati na potporu od 2,3 posto, Pametno na 2,1 posto, a HDSSB na 1,1 posto te Promijenimo Hrvatsku na 1,1 posto. Ostale stranke ne prelaze jedan posto i zajedno osvajaju 3,7 posto, a neodlučnih je 6,5 posto birača. Prije mjesec dana 45% građana odobravalo je Vladine politike, a ta potpora sada je pala na 41%. Broj nezadovoljnih Vladinim politikama povećao se s 42 na 47%. Da Hrvatska ide u lošem smjeru smatra 59% ispitanika, a samo 34% ih smatra da ide u dobrom smjeru. Rad predsjednice odobrava 49% birača, a ne odobrava 43% dok 8% njih ne zna. Kolinda Grabar Kitarović ocijenjena je s 'trojkom' (2,92) kao i Vlada (2,53). Sabor je dobio malo bolju ocjenu (2,15) u odnosu na mjesec prije (2,09). Pozitivan dojam o predsjednici Kolindi Grabar Kitarović ima 55% birača, a negativan dojam ima 39%. Prošli mjesec taj je odnos bio 60%/34%. O Andreju Plenkoviću pozitivan dojam ima 52% ispitanika (56% u veljači), a negativan dojam ima 40% (35% u veljači). Pozitivan dojam o Boži Petrovu ima 45% ispitanika, a negativan 45%. Pozitivan dojam o šefu SDP-u Davoru Bernardiću ima 31 posto ispitanika, a negativan njih 46 posto. >> Crobarometar: Evo kako stoje dvije vodeće stranke! >> HDZ stabilan na čelu, SDP i Most padaju, Živi zid iznenađenje mjeseca