Foto: Screenshot/PAOK  GRČKI nogomet potresli su novi neredi. U završnici sezone Panathinaikos je dočekao PAOK, poveo je s 1:0, a do 51. minute već su isključena dvojica igrača, po jedan na svakoj strani. A onda je uslijedio kaos. Navijači Panathinaikosa su punom limenkom piva pogodili u glavu trenera Vladimira Ivića, nekadašnjeg prvotimca Partizana, koji je sjedio na klupi PAOK-a. Srpski stručnjak je završio u bolnici s posjekotinom na glavi. Utakmica je zbog incidenta prekinuta u 54. minuti.  Bio je to dvoboj 2. kola Lige za plasman u Ligu prvaka. Olympiakos je osvojio naslov prvaka, a Panathinaikos, PAOK, AEK i Panionios razigravaju za još jedno mjesto koje vodi u kvalifikacije Lige prvaka, dok preostale tri pozicije vode u Europsku ligu.