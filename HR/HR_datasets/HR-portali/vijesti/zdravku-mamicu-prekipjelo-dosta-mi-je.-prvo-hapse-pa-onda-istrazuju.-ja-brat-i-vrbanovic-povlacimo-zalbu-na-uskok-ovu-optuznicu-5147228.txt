Zdravko Mamić na službenoj je Facebook stranici objavio kako on, njegov brat Zoran i Damir Vrbanović povlače utemeljenu žalbu na USKOK-ovu optužnicu. Mamić se na ovaj potez odlučio jer, po njegovim riječima, institucije države čine sve kako bi ga učinili krivim prije suđenja. Mamić se također nada da će ovaj potez prisiliti sud na neovisnost i brzo suđenje. Njegovu objavu prenosimo u cijelosti. 'Dosta mi je. Prvo hapse, pa onda istražuju. Dok sam ja obvezan sam čuvati tajnost postupka, institucije države distribuiraju medijima dijelove informacija o predmetima kako bi me učinile krivim prije suđenja. Toliko o presumpciji nevinosti. Stoga moj brat Zoran Mamić, Damir Vrbanović i ja povlačimo utemeljenu žalbu na USKOK-ovu optužnicu. Poštujemo sud kao jedino mjesto gdje se dokazuje neovisnost i očekujemo brzo suđenje. Veselimo se da će javnost doznati punu istinu. Pravo na suđenje u razumnom roku jamči nam i Europska konvencija za zaštitu ljudskih prava i temeljnih sloboda', napisao je na Facebooku Zdravko Mamić.