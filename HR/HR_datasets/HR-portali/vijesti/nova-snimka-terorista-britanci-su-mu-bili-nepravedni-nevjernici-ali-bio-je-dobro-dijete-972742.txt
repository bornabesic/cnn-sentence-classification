Screenshot: YouTube NA INTERNETU je objavljena snimka bombaša samoubojice iz Manchestera ispred njegove kuće prije godinu dana. Salmana Abedija snimili su susjedi kako baca smeće ispred svog doma u Fallowfieldu u srpnju prošle godine.  Nije jasno s kojim ciljem su ga susjedi snimili, a u videu je odjeven u dželabu i nosi sandale.  "Postao je ekstremist zbog traume" Njegovi susjedi sjećaju se visokog i mršavog dečka koji je "često nosio tradicionalnu islamsku odjeću". Samo rijetki su rekli da su ga dobro poznavali. Abedijeva rođakinja je za Independent izjavila da je možda postao ekstremist zbog toga što je prošle godine gledao kako mu netko ubija prijatelja nožem. "Mučio ga je rasizam u Velikoj Britaniji" Rođakinja je također rekla da se Abedi žalio da se u Velikoj Britaniji prema njemu loše postupa te da ga muči to što se činilo da nitko nije zgrožen ubojstvom njegovog prijatelja.  Abedi je bio uvjeren da je tako zbog činjenice da je njegov prijatelj bio musliman. Britanci su mu bili nepravedni nevjernici, ali bio je "jako dobro dijete bez ikakve veze s militantima" O Britancima je Abedi govorio kao o "nevjernicima koji su nepravedni prema Arapima", nastavila je rođakinja.  Dodala da je bio "jako dobro dijete" te nije bio povezan s ISIS-om ni drugim skupinama militanata.