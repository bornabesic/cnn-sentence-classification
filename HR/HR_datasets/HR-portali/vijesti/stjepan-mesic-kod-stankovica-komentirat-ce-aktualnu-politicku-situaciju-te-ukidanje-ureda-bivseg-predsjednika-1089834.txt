Gost emisije Nedjeljom u dva bio je bivši predsjednik Hrvatske Stjepan Mesić. Uredniku emisije Aleksandru Stankoviću komentirao je i aktualnu političku situaciju te ukidanje Ureda bivšeg predsjednika. - Radi se o krizi takvih razmjera da bismo Hrvatsku mogli nazvati jednom velikom nevladinom udrugom. Ovdje se ne radi o sukobu interesa, o kaznenom djelu, ovdje se radi o moralnoj političkoj odgovornosti i ona je očita. Ako misli dobro svojoj stranci Karamarko bi morao odstupiti! Teško je procijeniti kako će se stvari razvijati. Kriza je tu, to je sasvim jasno. Mogući su novi izbori, to bi mislim bilo jedino u redu. Preslagivanje ne može biti dugotrajno. Ovo je kriza takvih razmjera da je Hrvatska velika nevladina udruga, Vlade nemamo".  Na pitanje uloge MOST-a, Mesić je rekao da su previše taktizirali.  - Mislim da je MOST mogao daleko bolje igrati ulogu korektiva vlasti, ali nisu jer je bilo previše kalkuliranja. Hrvatska se nije kretala, ona je ostala na mjestu, to im zamjeram. Reforme nisu ugledale svjetlo dana. Imali su vremena pripremiti se za preuzimanje vlasti." Karamarko je 'mrtvac koji hoda, ali to još ne razumije' Dodao je da afere koje se povezuju s Karamarkom, i njegovom suprugom, pokazuju da je on "mrtvac koji hoda, ali on to još ne razumije. Afera Konzultantica nema istu težinu kao afera Grizli. Karamarko je morao znati što njegova žena radi. Teško je zamisliti da ti novac dolazi u kuću, a ti ne znaš to", rekao je Mesić. Na pitanje Aleksandra Stankovića je li bolje da Karamarko ostane na čelu HDZ-a ili bi možda bio bolji izbor Milijan Brkić, bivši predsjednik je odgovorio:  - Brkić je čovjek koji je evoluirao, ali do koje mjere i koliko bi to bilo korisno za Hrvatsku teško je reći.  Komentirao je i bivši predsjednik ministra kulture Hasanbegovića:  - On je osudio zločine ustaša, ali nikada nije osudio režim. Nije se odrekao nijedne poruke koje je slao na raznim skupovima ili u pisanim istupima. On sada smatra da spomen na žrtve fašizma treba biti na neki drugačiji način, ne znam na koji način on to misli", rekao je. 'Vozača nisam ni imao, povezem se s policijom' Podsjetimo, Mesić je prije dva tjedna komentirao zatvaranje svoga ureda i najavio da će na dan kad stupi na snagu Zakon o ukidanju ureda, Ustavni sud dobiti zahtjev za ocjenu ustavnosti tog zakona. Tražit će i privremenu mjeru dok se to pitanje ne riješi, najavio je tada. Danas je Stankoviću rekao kako oni koji su se zalagli da se Ured ukine, nisu provjerili što taj Ured radi. Samo je jedna osoba zaposlena u tom Uredu, nisam ni imao vozača ni vozilo, nego se s policijom povezem. Kud idu oni idem i ja.  Naglasio je, Mesić, da je kroz taj Ured i njegove osobne kontakte koje je "skupio" kroz svoje dugogodišnje političko iskustvo, u hrvatsko gospodarstvo ušlo nekoliko stotina milijuna eura. Rekao je da je on otvorio suradnju s Kazahstanom, Azerbejdžanom te dodao da ostale zemlje, s kojima je ostvarena suradnja u manjim iznosima, niti ne spominje. Složila bi se s ovim i predsjednica Kolinda Grabar Kitarović, kaže Mesić, "ona bi vam rekla isto što i ja". Bugarska je imala 4 bivša predsjednika i svaki je imao svoj ured. Najvjerjatnije da moj ne bi bio doživotno već onoliko koliko ja mogu djelovati. Smatram da sam mogao učiniti puno jer sam uspostavio dosta veza. Ti koji su inzistirali da se ured ukine, nisu se ni potrudili informirati o radu Ureda niti znaju koliko Ured ima zaposlenih.  Smatram da Ured ima smisla, kao i u svim zemljama u kojima se predsjednik države bira neposredno.  'Sanader mi je rekao da se INA ne prodaje' - Pitao sam Sanadera, prodaje li se Ina ako itko treba to znati, zna njena Uprava. Ali njih nitko ništa ne pita. Tri puta sam tražio Sanadera da ih primi, tek kad sam četvrti put zaprijetio da ću izići u javnost, Sanader mi je tada rekao da se Ina ne prodaje nego se samo radi rekonstruktuiranje upravljanja INA-om - odgovorio je Mesić na pitanje o Ini.  Sj. Koreja u vlastitom aranžmanu Bivši je predsjednik objašnjavao i detalje o svojim putovanjima, posebno o poznatom kontroverznom putu u Sjevernu Koreju, koja je pod ekonomskim sankcijama - S gubernatorom St. Petersburga sam u jako dobrim odnosima. Kod njega sam doznao da njihova velika građevnska tvrtka ide u Sj. Koreju. S vlasnikom te tvrtke sam razgovarao i ostvario dobre odnose. Njegova delegacija je išla u Sj. Koreju i pozvali su me da idem s njima. Posao je mogao biti dobar i za Hravtsku. Izvoz kvarcnog pijeska preko ruske tvrtke izvoziti u Japan. Smatrao sam da bi bilo dobro da se i Hrvatska uključi. Nismo se sreli ni sa jednim funkcionerom države, nego s radnom zajednicom. Nije bilo posla na kraju. Odluka Japana je da se ne posluje ništa sa Sjevernom Korejom. Rusi su mi financirali taj put. Išao sam da bih eventualno našim tvrtkama posao, a ruska ako dobije - dobije. Ništa nisam dužan Rusima. Izborio sam pravo da mogu govoriti što hoću i da mogu ići kamo hoću. Ne može mi Pleteš reći (op.a mislio je na Tepeša), objašnjavao je Mesić, te dodao: - Mislim da sam koristan Hrvatskoj i dok mogu biti koristan zašto to ne održati. Dosta mi je putovanja. Ali, pozivaju me i na konferencije, pozivaju me i bivši predsjednici država. U Italiji je bivši predsjednik doživotni član Senata. Vidjet ćemo što će reći Ustavni sud. Ono što je zabrinjavajuće je da autori tog zakona ili odluke uopće ne razmišljaju o posljedicama. Nitko sa mnom nije razgovarao. Nikad nisam imao vozača ni vozilo, što se isto ukida tim zakonom. Povezem se policijom, kud idu oni idem i ja. Ostala mi je fizička zaštita što sam imao i do sada.  'Nacifašizam i komunizam nisu isto' Dobro je da je došlo do kompromisa, ali izbora sudaca nije najbolji. Mislim da se može doći do modela do kojem struka više doći do izražaja. Nacifašizam i komunizam nisu isto. Komunizam kao ideja je nešto pozitivno. Svi će imati sve što treba, sve neostvarivo. Također, ne moe se uspoređivati model koji je bio u Jugoslaviji s onim koji je vodio Staljin. S nacifašizmom je to neusporedivo, nacifašizam je zločin i u ideji i u izvedbi. A u socijalističkom režimu bilo je zločina, ali ne u ideju i samoj ideji, nego u zastranjivanjima do kojih je dolazilo. Pitanje je koliko bi bilo manje žrtava da nije bilo partizana u 2. svjetskom ratu. NOB pokret je omogućio da pretane braotubilački rat, da pobijedi pravednost nad zlom. Saveznici su zaključili da sve države koje su nastale voljom agresora moraju nestati. Što bi bilo s Jugoslavijom, vratio bi se kralj, vratio bi se Draža Mihajlović. Hrvata bi nestalo. Ustaški pokolji su počeli 1941. čim su ustaše uzeli vlast. Odmah su doneseni rasni zakoni. A tad su počelo pokolji i u Srbiji.  Tko je srušio Jugoslaviju Kako smo srušili - htio sam samo reći tko je sve sudjelovao u tome. Do novog političkog govora nije došlo, s Miloševićem nije bilo dogovora. Na predsjedništvu Jugoslavije sam predložio konfederacijski model na tri godine bez rata. To se s Miloševićem nije moglo. Njegov je cilj bio stvoriti Veliku Srbiju.  Nisam radio strateške greške. Bilo je taktičih grešaka. Ja nisam nikad isključen iz HDZ-a. Joža Manolić i ja smo davali neke intervjue, najviše Feral tribuneu. Vrh HDZ-a je to osuđivao. Netko je predsjednika Tuđmana na to upozorio i onda je on tražio odgovornost. I na predsjedništvu HDZ-a tražilo se da se isključi Manolića iz HDZ-a. Rekao sam da imamo sud časti, ali nisu to htjeli. Nego rekli da moraju to odmah riješiti pa sam ja rekao da onda i ja odlazim.  O kandidaturi za gradonačelnika Zagreba - Postoji razmišljanje da bih mogao se prihvatiti mjesta gradonačelnika, ali bilo bi teško pobijediti Milana Bandića, kratko je tek ustvrtio mesić ne preciziravši je li prihvatio ponudu da se kandidira za gradonačelnika Zagreba. >>'Ne poznajem čovjeka, ali principijelno ću reći da kad se voda zamuti, govna isplivaju' 