Foto: MUP  VIŠE od 600 grama kokain, 411 stabljika konoplje i 8,7 kilograma marihuane zaplijenili su službenici PNUSKOK-a u akciji kodnog naziva Rio. Tijekom kriminalističkog istraživanja policajci su obavili pretrage domova i vozila osumnjičenih, a uz zaplijenjenu drogu pronađena su i dva laboratorija za "indoor" uzgoj marihuane, tridesetak jointa i nešto više od gram hašiša.   Općinskom državnom odvjetništvu u Novom Zagrebu podnijete su kaznene prijave protiv devet hrvatskih državljana, a osumnjičenici stari između 26 i 57 godina, se nalaze u pritvoru.