Foto: FAH SJEVERNA Koreja optužila je SAD i Južnu Koreju za pokušaj atentata na Kim Jong-una "biokemijskom supstancom". Sjevernokorejska državna novinska agencija KCNA objavila je opširno izvješće u kojem navodi da se "odvratna teroristička skupina" urotila sa CIA-om i južnokorejskom obavještajnom službom IS kako bi "izvršila bombaški terorizam nad vrhovnim vodstvom". "CIA je slala urotniku novac i oružje za državni terorizam" U izvješću stoji da je u planovima za ubojstvo sudjelovao i sjevernokorejski građanin koji je u pripremi koristio "biokemijske supstance, uključujući radioaktivne tvari i nanootrove". U izvješću također piše da je urota "nedavno otkrivena i slomljena", a CIA je navodno sjevernokorejskom urotniku slala novac i oružje kojim je trebao izvršiti "državni terorizam".