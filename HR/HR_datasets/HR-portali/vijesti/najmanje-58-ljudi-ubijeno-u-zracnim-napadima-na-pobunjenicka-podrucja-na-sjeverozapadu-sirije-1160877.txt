Najmanje 58 ljudi, među njima 11 djece, ubijeno je u zračnim napadima na pobunjenička područja na sjeverozapadu Sirije, objavio je Sirijski opservatorij za ljudska prava (SOHR).  Na napadnutom području Kan Šejkun u pokrajini Idlib žrtve bojnog otrova povraćale su i gušile su se, dodao je isti izvor. Rami Abdel Rahman, voditelj te organizacije koja podržava oporbu, rekao je za dpa da je među ubijenima 11 djece. Aktivisti su na društvenim mrežama prikazali snimke tijela mrtve djece nagomilane na hrpu. Sirijska nacionalna koalicija, inače oporbena skupina, opisala je napad kao "masakr". Za napad optužuju avione vladinih snaga koji su bacili otrov sličan sarinu. Oni kažu da je u napadu ubijeno 70 ljudi a ranjeno više od 200. Koalicija je pozvala Vijeće sigurnosti Ujedinjenih naroda da održi hitan sastanak zbog tog napada. Sirijski vojni izvor opovrgnuo je da su vladine snage koristile takvo oružje te dodao da vojska "niti sada niti u prošlosti" nije koristila bojne otrove. >> Napadnut je Putinov grad – odmazda će zasigurno biti brutalna >> Incident u Siriji! Amerikanci upozorili ruske vojnike: Prekinite bombardiranje, gađate savezničke snage