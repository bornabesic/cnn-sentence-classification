Zamjenik predsjednika HDZ-a Milijan Brkić preko Facebooka je žestoko odgovorio Ladislavu Ilčiću koji je danas objavio da napušta mjesto posebnog savjetnika potpredsjednika Vlade za ljudska prava i kreće u utrku za varaždinskog gradonačelnika.  Brkić je odgovorio na Ilčićeve kritike da HDZ-ov kandidat za gradonačelnika Varaždina "živi na potpuno suprotan način" od onoga koji je svojstven demokršćanima. "Ilčić se probudio iz zimskog sna" Zamjenik predsjednika HDZ-a u statusu naslovljenom "nadridemokršćani, nadridomoljubi i nadrikatolici svima dociraju" piše da "HDZ nije napravio zaokret u odnosu na demokršćanski smjer, ali izgleda da su uvijek bolji ovi koji su nadridemokršćani, nadridomoljubi i nadrikatolici pa svima dociraju.".  Piše da svatko ima pravo na svoj stav, no da sve treba staviti u kontekst vremena i okolnosti, što su u slučaju Ilčića predstojeći lokalni izbori. "Nije riječ o nikakvom raskolu, već početku kampanje za lokalne izbore. G. Ilčić se očito probudio iz zimskog sna pa s jedne strane koristi benefite, do jučer je bio savjetnik i uredno je primao plaću, a sad mu odjednom taj partnerski odnos zbog kojeg je i bio savjetnik odjednom nije vjerodostojan. To govori o njemu i njegovoj vjerodostojnosti", zaključio je Brkić.   >>llčić podnio ostavku, više nije savjetnik Stieru: Kandidat HDZ-a u Varaždinu živi životom koji je suprotan demokršćanskom >>Varaždinski HDZ stao u obranu Damira Habijana od prozivki Ladislava Ilčića