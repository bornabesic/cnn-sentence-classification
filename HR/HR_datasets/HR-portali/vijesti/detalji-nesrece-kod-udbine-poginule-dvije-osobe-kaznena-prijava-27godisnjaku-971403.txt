U TEŠKOJ prometnoj nesreći na području Udbine jučer su poginule dvije osobe, a dvije su ozlijeđene, izvijestila je ličko-senjska policija.  "Prometna nesreća dogodila se kada je 27-godišnjak iz Velike Gorice, upravljajući osobnim automobilom zagrebačke registracijske oznake, iz smjera Gračaca u smjeru Podudbine, iz za sada neutvrđenih razloga izgubio nadzor nad vozilom i prešao na kolničku traku namijenjenu za promet vozila iz suprotnog smjera, te svojim prednjim dijelom automobila udario u prednji dio osobnog automobila zagrebačke registracijske oznake, kojim je iz suprotnog smjera upravljao 55-godišnjak iz Velike Gorice", javlja policija.   "Uslijed zadobivenih ozljeda na mjestu događaja je preminuo je 55-godišnji vozač iz Velike Gorice i  85-godišnja putnica iz Runovića, dok je 54-godišnja putnica iz Velike Gorice teško ozlijeđena i zadržana na liječenju u Općoj bolnici u Gospiću.   27-godišnji vozač iz Velike Gorice je lakše ozlijeđen, te će protiv njega nadležnom državnom odvjetništvu biti podnesena kaznena prijava", javljaju iz Policijske uprave ličko-senjske.