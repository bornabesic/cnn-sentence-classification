Foto: Nestali.hr POLICIJA već dva dana bezuspješno traži 46-godišnjeg Splićanina Antu Zovka, koji je u petak oko podneva otišao put Makarske. Sinu se javio oko 16 sati i kazao da kući stiže za pola sata. Nije se, međutim, vratio. Obitelj ga je u petak nekoliko puta bez uspjeha pokušala kontaktirati, na kraju su oko ponoći policiji prijavili nestanak. Obitelj se obratila nekim medijima za pomoć. Policija je jučer obavila par informativnih razgovora, a danas su također ispitivali nekoliko tragova. Sutra će intenzivirati potragu. Zovko se inače bavi prodajom automobila i u petak se našao s jednim kolegom. Policija ga je pronašla i razgovarala s njim, no kako doznajemo, nije im bio od neke prevelike pomoći.