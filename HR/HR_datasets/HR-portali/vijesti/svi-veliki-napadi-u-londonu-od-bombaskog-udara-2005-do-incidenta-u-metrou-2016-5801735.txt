7. srpnja 2005. U četiri koordinirana samoubilačka napada u centru Londona ubijeno je 52 ljudi, a više od 700 ih je ranjeno. Bombe su detonirane u metrou blizu stanica Liverpool Street, King's Cross St. Pancras i Paddington. Napadnut je i autobus. Napadači su imali britansko državljanstvo. REUTERS   21. srpnja 2005. Napadači, koji nisu bili povezani s napadima početkom srpnja, pokušali su izvesti još četiri koordinirana napada. 29. lipnja 2007. U Londonu su otkrivene dvije neeksplodirane autobombe. Neuspjeli pokušaj bio je povezan s napadom na međunarodni aerodrom u Glasgowu idući dan. 22. svibnja 2013. Ubijen je britanski vojnik Lee Rigby. Nasred ceste napali su ga Michael Adebolajo i Michael Adebowale, državljani Velike Britanije i Nigerije. Prvo su ga udarili automobilom, a zatim izboli. 5. prosinca 2015. Muškarac je izbo nekoliko osoba na stanici Leytonstone, vičući: "Ovo je za Siriju!" 20. listopada 2016. U metrou je primijećena torba iz koje su virili sat i žice. Ubrzo je uhićen putnik koji se nedugo prije toga preobratio na islam. Policija je rekla da je bomba mogla izazvati žrtve. Poslije je objavljeno da je to bio najozbiljniji incident u metrou nakon napada 21. srpnja 2005. godine.