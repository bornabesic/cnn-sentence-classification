Umiremo jer smo poslužili kao hrana za nečiji Ego, rekao nam je Sladoljev Imunolog dr. Srećko Sladoljev prije nekoliko dana vratio se iz Bruxsellesa s rasprave o cjepivima na kojoj je gostovao kao predavač i  koja se prvotno trebala održati u Europskom parlamentu. No, iako već javno najavljena,  samo nekoliko dana prije održavanja rasprave naprasno je zabranjena te preseljena u dvoranu u blizini parlamenta. Riječ je o vrlo neobičnom potezu uskraćivanja demokratske rasprave o jednom medicinskom postupku kao što je cijepljenje.  Došlo je do gušenja i očitog zataškavanja događaja koji je samo trebao znanstveno propitati sigurnost cjepiva koja se ubrizgavaju svim Europljanima, nekima i prisilno. Zbog toga smo dr. Srećka Sladoljeva upitali za dojmove, a on je ovim putem, između ostalog ‘struku’ upitao: ako se cjepiva ne smiju propitivati, jesu li ona uopće onda medicina? Gospodine Sladoljev, što se zapravo dogodilo u Bruxsellesu, na svom Facebooku ste napisali da je “situacija gora nego mislimo”? Po pitanju čega? To je osobni doživljaj slike svijeta oko mene. Na Facebooku sam slobodniji izraziti što osjećam. Obraćam onima koji su me iz nekog razloga prepoznali kao “prijatelja”. A prijateljima se možemo povjeriti? Na oči naviru slike, s jedne strane njih niti tuce s nagomilanim bogatstvom koje je jednako sveukupnoj materijalnoj bijedi polovice stanovništva svijeta, a ti, gle, ne mogu spavati od brige što će s njima biti! Poradi dobrobiti njihovog zdravlja, medicinski postupak s “pištoljem na sljepoočnici” ne smije se niti propitivati! Teorija zavjere! Za sve drugo mogu otići po drugo mišljenje, pa će im jedni savjetovati da režu nogu, a drugi da to nikako ne čine! Zbog toga su liječničke vizite i konzilijarne odluke. Ako se cjepiva ne smiju propitivati, da li su cjepiva uopće medicina? Riječ “gore” se nametnula; što ako je 30 milijardi dolara godišnjeg prometa od cjepiva “ulaganje” u neki veći “biznis”? Sve stavite u kontekst činjenice da se propitivanje ovog medicinskog postupka onemogućilo od strane Europskog Parlamenta, navodne govornice navodno “slobodnog” svijeta, Što kaže dr. Andrew Wakefield? Kako komentira zabranu rasprave o cjepivu u EU parlamentu? Dr Wakefield je iznad blještavih kulisa od stakla i čelika i namještaja od egzotičnog drveta. Nije ni spomenuo otkazivanje mjesta rasprave planirane dva mjeseca unaprijed. Europski Parlament je pokazao pravo lice. Nije vrijedan spomena. Jeste li primijetili da usporedno sa zabranom rasprave u cjepivima u Europskom parlamentu u Hrvatskoj jača neka umjetno izvedena propaganda protiv necijepljenih, što se događa? Je li razlog tome to što su mnogi roditelji odbili cijepiti djecu u posljednje vrijeme? Da. Tako je kada ponestanu argumenti i tlo se “izmiče” pod nogama. Dekapitirane žabe skaču uokolo, prazne glave zamućenih očiju proizvode nekakve zvukove. Govorim o dojmu u poetskoj maniri. Netko mi je jučer poslao Matoševe stihove. Želite li ih čuti? U jednom od tih članaka propagandnih pročitala sam da su zbog necijepljenih ugrožena i cijepljena djeca? Molim vas objasnite mi kako cijepljena djeca mogu biti ugrožena, znači li to da cjepivo uopće ne štiti, kako prodaju priču da štiti? Tako bi mogle zaključiti baš dekapitirane žabe. Zaključuju da su necijepljena djeca zbog necijepljenja prenositelji bolesti. Oni su opasni vektori. Sami ne poboljevaju, ali kretanjem kroz populaciju ugrožavaju neotpornu cijepljenu djecu. Čemu onda cijepljenje? Možete li mi molim Vas reći, na studiju medicine koliko prosječni student u cijelom školovanju uči o samim cjepivima i cijepljenju i što uči. Smatrate li da naši liječnici nisu dovoljno upućeni u stvarnost? Ne uče baš ništa. Nabubaju kako je to dobro i to je sve. Da nije bilo kritičnog promišljanja ranijih medicinskih “istina”, ne bismo odmakli od Aviceninog medicinskog kanona. Paracelsus ga je javno spalio. Onda su ga proganjali isto kao što danas proganjaju “Wakefielde”. Koliko konj ima zubi vodile su se “visokoznanstvene” rasprave. Otvoriti konju usta i prebrojiti zube bila je hereza. Ako je autoritet rekao da ih ima 102, onda ih toliko ima. Isto je i s cjepivima. Mnogi naši liječnici ne podržavaju cijepnu “dogmu”. Sinoć me je nazvala pedijatrica, a jutros liječnica iz Šibenika. U Bruxellesu mi je poslije izlaganja prišlo čak troje belgijskih liječnika. Biste li Vi cijepili svoju djecu danas po kalendaru cijepljenja u Hrvatskoj? Imam troje malo starije djece. Cjepiva tada još nismo bili svjesni. Svi su cijepljeni po kalendaru. I svi imaju problema s alergijama neki i s astmom. Dobro su prošli. Danas ne cijepim ni Bukija. Našeg kućnog ljubimca. Vi za sebe kažete da niste protivnik cijepljenja, dapače smatrate kako bi se trebali cijepiti ali ne prisilno i ne cjepivom iz igle, molim Vas da nam objasnite zašto? Opasnost cjepiva dolazi od neprikladne konformulacije cjepne informacije i adjuvanta, pojačivača te informacije, kada se u tijelo unesu iglom! Stvara se imunoprovocirajući „džep“ iz kojeg se mjesecima oslobađaju „kvanti“ lažnih informacija. Zbog adjuvanta, “džep” nije jedan već stotine uboda, koji mjesecima maltretiraju imunološki sustav dok se cijepna konformulacija ne razgradi! Provokacija pritom ne dolazi izvana kroz sluznice na fiziološki predviđeni i organizirani način, nego iznutra, nasilnim probojem kože, organ koji je tu da bi to onemogućio! Prirodna imunološka reakcija ima tijek, početak i kraj. Izazvana cjepivom u igli – nema kraja. „Džep“ šalje (dez)informacije bez mogućnosti da ih imunološki sustav poništi i ukloni. Tu je zagonetka i odgonetka pogrešnog prepoznavanja vlastitih tkiva, začetka autoimune bolesti. Pojednostavljeno, život se svodi na obranu i hranjenje (rast). Kod obrane krv se povlači u ekstremitete, kod hranjenja u probavni trakt. Dok se brani, tijelo je u stresu i ne hrani se. Ako stres traje predugo, narušava se zdravlje. Isto se dešava kad se cijepi iglom. Imunološki se sustav umjetno uvodi u stanje trajne obrane, stresa, što se manifestira preusmjeravanjem tjelesne metaboličke energije za potrebe imunološkog sustava! Odatle malaksalost, uobičajena navodno “blaga” nuspojava nakon cijepljenja. Primjerice, poslije primitka „svinjskog“ cjepiva, preko dvjesto medicinskih sestara Švedske zbog slabosti nije moglo doći na posao! Zar to jasan pokazatelj što se na metaboličkoj razini dogodilo? Posebno je loše ako se imunološkom stresu podvode djeca. Američki kalendar predviđa do njihovog šestog mjeseca života čak 45 „džep“ doza cjepiva, do 18 mjeseci 64, a do 4-6 godine života 74! Tako svako dijete prosječno do šeste godine života jednom mjesečno primi „obrok imunomobinga“ koji svaki traje mjesecima! Cijepna “doktrina” zapravo godinama drži djecu u neprekidnom imunološkom stresu! Posljedice su slijedeće: svako drugo dijete u Americi boluje od kronične bolesti ili je pretilo. Svako šesto ima poteškoće u učenju (neurološka disfunkcija, možda povezana s cjepivima), svako deveto boluje od astme (imunološka disfunkcija), svako dvanaesto od alergije (imunološka disfunkcija), svako deseto trpi poremećaja ponašanja (ADHD, neurološka disfunkcija možda povezana i s cjepivima?), svako dvadeseto pati od nekog oblika epilepsije (seizure, neurološka disfunkcija nekontroliranih elektroporemećaja rada mozga možda povezano s cjepivima?), svaki 45 dječak boluje iz spectra autizma (neurološke disfunkcije vjerojatno povezane s cjepivima) itd.! Imunološki sustav do rođenja „uči“ isključivo o vlastitom okolišu isključujući iz sustava sastavnice koje bi mogle reagirati protiv vlastitih tkiva, dakle autoimuno. Ipak, u trudnoći imunološki sustav razvija i potencijal reagirati protiv tuđeg. Zato po rođenju, dijete mora jako brzo učiti. Štićeno je protutijelima iz mlijeka majke. Ubrzo stvara stotine i tisuće vlastitih protutijela čiji nastanak je potaknut tvarima iz okoliša. Uspješno i bez stresa, dijete se “cijepi” prirodnim cjepivima „XXXL u1” bez nuspojava i stresa. Grozan zdravstveni karton američke djece svakako je posljedica neprekidnog maltretiranja imunološki sustava cjepivima u igli u životnom razdoblju masovnog stičcanja imuniteta prirodnim putem! Prestimulacija imunološkog sustava iglom može dovesti da ovaj počne griješiti u razlikovanju vlastitog od stranog! Nakon ove pogreške nema povratka. U intervju za Slobodnu Dalmaciju rekli ste kako postoji poveznica između cjepiva i pojave autizma, sad Vas molim da nam kažete što je po Vašem mišljenju glavni cilj onih koji vuku konce? Razboljevanje čovječanstva koje kao bolesno donosi veći profit? Depopulacija? Nisam siguran u konce Teorije zavere, ali jesam u duhovnu, moralnu i socijalnu regresiju Homo sapiensa prema lažnom sebstvu gigantskog Ega. Svojstvo Ega je neutaživa glad za važnošću i moći. Zgrtanje mu je sredstvo. Egu moći nikada dovoljno, pa ni jagme za bogatstvom. Pogledajte naše egzemplare. Ali Ego je tek opsjena, kukavički bijeg od onoga što smo i što bi trebali biti. Bježeći od sebe, uzaludan je bijeg od vlastite sjene, bijeg od neispunjenosti i neostvarenosti, bijeg od suočenja, u konačnici bijeg od straha. Ego misli da je “lijek” u još više novca i još više moći. Ego ne može shvatiti da “liječi” krivim lijekom, Ego misli da je premalo “lijeka”! U tom otuđenom sebstvu zadriglih I prebogatih čemu večina od nas teži, nema empatije, nema osjećaja za druge. Drugi su sredstvo, tek predmeti ostvarenja za više novca i moći. Tek predmeti za iživljavanje. Nemamo se više gdje skriti. Nemamo čak ni rezervate. Možemo samo BITI. A BITI je smrtni neprijatelj Ega. Što nam je činiti po pitanju prisilnog cijepljenja i propagande? Kako zaštiti društvo od tog mentalnog mobinga? Obraćanje struci i institucijama nema svrhe. “Zna” se mišljenje struke. Tko su struka, to ne znam, obzirom da su se naši liječnici preko Povjerenstva za etiku jasno odredili da je cit. “prisilno cijepljenje neetično”, a “liječnici ga po savjesti mogu odbiti”. Unatoč tome, Veliki Autistični Brat proglašava cijepljenje obaveznim I sankcionira roditelje koji mu se protive. Brat se poziva na “struku”. I tako zatvaramo krug i vraćamo se na prvo pitanje. Postoji li opravdana bojazan da će uskoro biti namjerno izazvana epidemija nečega kako bi optužili necijepljene ili pak propagirali cjepivo? To se dogodilo već nekoliko puta, zar ne? Dok ne uništimo moć prirodne obrane cjepivima, aditivima, herbicidima i sličnim, nemamo se čega bojati. Pa stalno se I proglašavaju epidemije “smaka svijeta” – SARS, ptičja, svinjska gripa, zika, Zapadni Nil itd. Prave epidemije “smaka svijeta” su bolesti izazvane aktivnostima čovjeka, medicinskim postupcima i lijekovima. U SAD su po smrtnosti na prvom mjestu jatrogene bolesti izazvane nuspojavama lijekova! Amerikaci poput Neandertalaca pokorno kreću prema danu kada će im svaki drugi građanin biti autističan. Kod nas umire pedesetak ljudi dnevno od epidemije tumora zbog stresa i hrane neprikladne za ljudsku upotrebu. Umiremo jer smo poslužili kao hrana za nečiji Ego. Prije 170 godina, kada se medicina bavila pijavicama, Gregor Mendel je iz biljnih statistika shvatio zakone nasljeđivanja i predvidio postojanje gena i alela! Danas sveznajuća medicina iz grotesknih statistika narastajućih autoimunih bolesti, nikako da prepozna gdje im je uzrok!? A one, koji se usuđuju prepoznati ih možda u cjepivima, obračunavaju se istjerujući ih iz medicinske branše. Za kraj molim Vas da mi date kratko mišljenje po pitanju talijanske studije koju pročitajte OVDJE. Naime, od 44 cjepiva kojim se cijepe Europljani i koliko ih je testirano, samo jedno je čisto i to ono – za životinje. U svim cjepivima za ljude pronađeni su teški metali i nanočestice? Pažljivo sam pročitao izvorni znanstveni članak, a o tome slušao i u Bruxellesu od samih autora. Moj je glavni prigovor da nedostaju sve potrebne kontrole. Autori su trebali dati dokaze da kontaminacije npr. nisu sami nehotično izazvali. Najviše zbunjuju čestice veličine nekoliko desetaka mikrona (najveće i 140!) koje ne mogu proći završnu sterilnu filtraciju obzirom da su za to predviđeni filteri manji od 0,4 mikrona!? Međutim, bez obzira na sve, ja ne vidim način kako bi opisana onečišćenja mogla preusmjeriti imunološki sustav protiv vlastitih tkiva, osim opisanog načina koji vrijedi za sva cjepiva u igli!? Uklanjanjem onečišćenja, ako tamo stvarno i jesu, ne bismo riješili problem. Problem su sama cjepiva! Ako se daju iglom! 