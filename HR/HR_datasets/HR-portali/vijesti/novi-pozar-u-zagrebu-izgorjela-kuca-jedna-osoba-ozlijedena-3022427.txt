Na 4. odvojku Kozari boka u zagrebačkom naselju Peščenici, u prvim satima četvrtka u požaru je izgorjela kuća, a jedna je osoba nakon pružene liječničke pomoći puštena kući, doznaje se u zagrebačkoj policiji. Oko jedan sat u četvrtak dojavljeno je da je u Ulici Kozari bok odvojak 4 na Peščenici došlo do požara iz još neutvrđenih razloga. Vatrogasci su intervenirali, ali je drvena kuća u potpunosti izgorjela. Jedna je osoba iz kuće u kojoj se dogodio požar zatražila i dobila liječničku pomoć i nije zadržana na liječenju. Uzroci požara utvrdit će se očevidom, koji je u tijeku, kažu u Policijskoj upravi zagrebačkoj. ----- Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!