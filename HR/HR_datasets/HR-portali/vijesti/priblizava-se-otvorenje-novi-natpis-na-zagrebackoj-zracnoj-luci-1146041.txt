Novi natpis osvanuo je na zagrebačkoj zračnoj luci, odnosno na novom terminalu Zračne luke Franjo Tuđman. Novi terminal otvara se u drugoj polovici ožujka nakon tri godine gradnje i ulaganja više od 330 milijuna eura. U novi terminal ZL Franjo Tuđman trenutačno je ugrađena oprema za kapacitet od 3,5 milijuna putnika godišnje, dok je kapacitet same zgrade pet milijuna putnika. Na novom terminalu ugrađeno je 30 check-in šaltera, a ako za to bude potrebe, može ih se ugraditi još 30. U novi terminal su ugrađena tri karusela za prtljagu, a moguće je ugraditi još dva. Novi terminal ima osam aviomostova po kojima će se putnici izravno iz zgrade ukrcavati u zrakoplove ili se izravno iz zrakoplova iskrcavati u zgradu. Za međunarodni promet predviđeno je šest aviomostova, dok će se za domaći promet se koristiti dva aviomosta. Kako izgleda pročelje novog terminala pogledajte u galeriji. >> Dođite glumiti putnike na novom terminalu Zračne luke Franjo Tuđman 