Dvije mlađe muške osobe ranjene su u eksploziji koja se u utorak navečer dogodila nedaleko od Primorskog Doca, izvijestila je večeras splitska policija. Zasad se službeno zna da se eksplozija dogodila u 19,20 sati u obiteljskoj kući u zaseoku Škrapićima kod Primorskog Doca, na samoj granici sa Šibensko-kninskom županijom. U vrijeme eksplozije u kući su bile dvije mlađe muške osobe od kojih je jedna teže ozlijeđena, a druga lakše. Neslužbeno se doznaje da je najvjerojatnije eksplodirala kanta u kojoj je bilo gorivo ili zapaljiva tekućina i to nakon što je određeno vrijeme bila pokraj štednjaka na kojem je gorjela vatra. Po teže ozlijeđenog mlađeg muškarca stiglo je vozilo Hitne medicinske pomoći te je prevezen u splitski KBC. Na mjestu eksplozije policija večeras treba obaviti očevid. >>Hrabre Petra i Lara snalažljivošću spriječile požar većih razmjera >>Kuhajući šunku, zapalio kuću