Screenshot: Facebook NAKON što su saborski zastupnici Željko Glasnović i Stevo Culej na Facebooku ponosno pozirali s oružjem, kontaktirali smo Centar za mirovne studije koji smo upitali kakve poruke šalju zastupnici ovakvim objavama. >>FOTO Glasnović pozira s automatskim oružjem: "Sjećate se kad su ga predali srbočetničkoj armadi?"  >>HDZ-ov zastupnik pozirao s puškom: "Ako je puna, krenite s čišćenjem" Podsjetimo, prošlog tjedna je zastupnik Željko Glasnović objavio nekoliko fotografija s oružjem, dok je danas Stevo Culej, također saborski zastupnik, objavio fotografiju na kojoj drži pušku. Kraj njega stoji još jedan čovjek koji ima majicu s natpisom 'Za dom spremni'. I dok pojedini saborski zastupnici u tome ne vide ništa sporno, Sandra Benčić iz CMS-a za Index je prokomentirala kakve poruke šalju zastupnici Glasnović i Culej takvim objavama.  Poziraju kako bi prikupili političke bodove  "Što reći? Nakon toliko godina u kojima je MUP proveo brojne kampanje kako bi ljudi vratili oružje, i ne samo MUP, nego i sami branitelji, jer i oni su se zalagali za povrat, što više reći?", zapitala se gospođa Benčić. "Saborski zastupnici sada poziraju s tim oružjem kako bi prikupili političke bodove kod svojeg biračkog tijela, a najstrašnije su upravo poruke koje tim fotografijama šalju najmlađima, djeci. Poruka je kako je kul imati oružje, kako ste tada fora i kako je to u redu", poručila je i dodala kako se trebamo prisjetiti brojnih tragedija do kojih je u prošlosti znalo doći. "Prisjetimo se samo tragedija do kojih je došlo kada su djeca pronalazila oružje kod roditelja i igrala se s njim", podsjetila je i dodala kako, su osim loših poruka za mlade, strašni i komentari koji se mogu naći na tim objavama. Komentari koji predstavljaju govor mržnje  "Osim toga, strašni su i komentari koji se mogu iščitati ispod tih fotografija. To je oblik internetskog nasilja koje u bilo kojem trenutku, kada se najmanje nadamo, može prerasti u stvarno nasilje", poručila je i dodala kako vidimo što možemo očekivati od pojedinih saborskih zastupnika.   Upozorila je da su komentari koje možemo iščitati na fotografijama saborskih zastupnika zapravo govor mržnje koji šteti društvu. Podsjetimo, ovo su samo neki od komentara: