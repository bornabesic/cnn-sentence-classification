PARIZ - Napad u Londonu u srijedu pokazao je koliko je važno zaštititi nacionalne granice i ojačati sigurnosne mjere, rekla je u četvrtak francuska predsjednička kandidatkinja krajnje desnice Marine Le Pen. Čelnica Nacionalne fronte rekla je da zemlje moraju međusobno surađivati na razmjeni obavještajnih informacija te dodala kako se zalaže za zatvaranje džamija koje imaju veze s ekstremizmom i oduzimanje francuskog državljanstva onima s više od jedne putnovnice koji su bili umiješani u napade. "Problem koji imamo danas je ovaj oblik jeftinog terorizma", kazala je Le Pen za televiziju BFM i radio RMC. "Moramo kontrolirati naše granice".