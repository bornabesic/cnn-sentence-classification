Marija Kalojević i Jovana Đorđević, djelatnice kladionice iz Gornjeg Milanovca, odlučile su tužiti svoju kolegicu Vesnu Pavlović koju optužuju da im nije isplatila dobitak koji su osvojile na instant-lutriji. Marija i Vesna 3. ožujka na kiosku su kupile tri ''grebalice'' po 100 dinara. Kako tužiteljice tvrde, Marija je dala 210 dinara, a Jovana 90 dinara dok Vesna nije dala novac. – Vesna nije dala novac, ali se podrazumijevalo da će dobiti dio novca ako izvučemo dobitnu srećku – kazala je za Blic Marija Kalojević. Djevojke su se bacile na ''grebanje'' srećke i ispalo je da je ona kod Vesne Pavlović bila dobitna. Djevojke su počele vrištati i grliti se zbog dobitka od 3 milijuna dinara (oko 180 tisuća kuna). Ukupno su trebale podijeliti 2,4 milijuna dinara nakon odbitka poreza, no nakon što se Vesna vratila iz Beograda s dobitkom, krenuli su izgovori. Prvo im je ponudila 100 tisuća dinara i rekla da je roditelji pritišću te da zbog toga ne može isplatiti po 800 tisuća dinara. Marija i Jovana nisu pristale na to i odlučile su angažirati odvjetnika kako bi došle do svog dobitka. Vesna tvrdi kako nije imala nikakav dogovor s kolegicama. – To su čiste izmišljotine njih dvije i to nema veze s vezom – rekla je Vesna koja je nakon dobitka prestala raditi u kladionici. >> Kartaju belu, igraju Eurojackpot i podijelit će 646.688,16 kuna >> Slavonka osvojila 1,3 mil. kn: Novac ću potrošiti i na liječenje obitelji 