Kandidat za gradonačelnika Dubrovnika Mato Franković rekao je u nedjelju da je nakon većine prebrojanih glasova, 80,77 posto do 22,30 sati, HDZ premoćni pobjednik izbora u Gradu Dubrovniku, s 31,62 posto glasova koje je osvojio on kao gradonačelnički kandidat te s 32,21 posto osvojenih glasova HDZ-ove liste za dubrovačko Gradsko vijeće. Njegov protukandidat Valentin Dujmović, kandidat koalicije HNS-HSLS za dubrovačkog gradonačelnika, prema neslužbenim rezultatima osvojio je 17,22 posto glasova, a lista te koalicije za dubrovačko Gradsko vijeće osvojila je 12,11 posto glasova. - Nakon prebrojanih većine glasova možemo utvrditi da smo HDZ i ja kao kandidat za gradonačelnika, zajedno s mojim zamjenicama, premoćni pobjednici u gradu Dubrovniku. Nakon osam godina HDZ slavi u Dubrovniku', rekao je Mato Franković. - Naš koalicijski potencijal je jako velik i uvjeren sam da ćemo već do idućeg vikenda imati više od 15 ruku u Gradskom vijeću. Odredit ćemo i datum prve sjednice Gradskog vijeća i krenuti s objavom budućeg proračuna za 2018. godinu. Ne stajemo nego aktivno krećemo dalje. Nemamo vremena, grad mora ići dalje - naglasio je HDZ-ov gradonačelnički kandidat.  Dodao je da će kroz ova dva tjedna, do drugog kruga, 4. lipnja, vodit afirmativnu kampanju. - Jasan je razmak glasova između mene i mog protukandidata Valentina Dujmovića, zaključio je Franković. Kandidat koalicije HNS-HSLS Valentin Dujmović komentirao je izborne rezultate rekavši kako u drugi krug kreće od nule. Pozvao je birače koji mu nisu dali glas u prvom krugu, to naprave u drugom krugu. HDZ-ov kandidat za dubrovačko-neretvanskog župana Nikola Dobroslavić nakon više od 65 posto prebrojanih glasova  osvojio je 47,92 posto glasova, a kandidat Mosta Nikola Grmoja 24,64 posto. Dosadašnji župan Dobroslavič je nakon prebrojavanja većine glasova, ocijenio kako je HDZ pobijedio i na izborima za župana i za županijsku skupštinu. ''Brojenje nije još završeno, ali možemo već proglasiti uvjerljivu pobjedu i za župana i za županijsku skupštinu. Mi smo sad već na više odo 49 posto. Pobjeda je neosporna'', rekao je Dobroslavić. Prema dosada obrađenim podacima u drugi krug s 24,64 posto ulazi Mostov Nikola Grmoja koji je naglasio kako je u drugom krugu ''sve moguće''. ''Prevaga u moju korist u drugom krugu će biti činjenica što mogu biti energičan župan, a ne pasivan.  "U 68. godini Dobroslavić traži treći mandat nakon osam godina upravljanja županijom. A kad ljude pitate što je on napravio konkretno, nitko ne zna odgovoriti. Vrijeme je za promjene'', rekao je Grmoja. U Županijskoj skupštini koalicija HDZ,HSLS, HSP AS, HSU osvojila je 44,78 posto, Most 22,28, SDP- Naprijed Hrvatska 16,55, HNS, HSS 8,29 DDS 5,96 posto.  Tema: Lokalni izbori 2017.