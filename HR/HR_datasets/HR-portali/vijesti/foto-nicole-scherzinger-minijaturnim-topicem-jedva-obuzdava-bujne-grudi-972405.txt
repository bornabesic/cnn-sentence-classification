Foto: Instagram BIVŠA članica grupe Pussycat Dolls, Nicole Scherzinger trenutno promovira film „Prljavi ples“ u kojem tumači ulogu Penny Rivere. Zbog toga sudjeluje u showu "Ples sa zvijezdama" kao posebna gošća. Na svom je Instagram profilu objavila jednu od fotografija s priprema za nastup. Na fotki vidimo Nicole kako samopouzdano pozira u minijaturnom topu iz kojeg samo što joj ne ispadnu grudi i njenog partnera koji pokriva lice. "Prestani mi se smijati. Pripremamo se za finale", napisala je uz fotografiju. Njene je obožavatelje ova fotografija prilično razveselila, ako je suditi po komentarima. "Imaš predivno tijelo", "Izgledaš bolje nego ikad", "Kako je moguće da si u svakoj odjeći prelijepa", komplimenti su se samo nizali. Nicole je ulogu u ovom filmu zamalo odbila, a razlog je bio što se njen lik odlučuje na pobačaj. "Nisam željela promicati pobačaj. Mene je moja majka rodila kad joj je bilo samo 18. Ona je izabrala", rekla je tom prilikom za Daily Mail. Na kraju je ipak odlučila prihvatiti u nadi da će gledateljice nešto naučiti od njenog lika i da će ih tako ohrabriti da zadrže svoje bebe. Nicole je nedavno viđena s bivšim dečkom Jennifer Lopez, plesačem Casperom Smartom, a prije samo dva mjeseca prekinula je vezu s tenisačem Grigorom Dimitrovom.