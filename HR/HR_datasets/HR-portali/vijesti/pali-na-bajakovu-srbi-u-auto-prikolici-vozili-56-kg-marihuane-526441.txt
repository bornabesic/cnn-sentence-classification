Na graničnom prijelazu Bajakovo u subotu carinici i policajci spriječili su krijumčarenje 56,5 kilograma marihuane. Na prijelaz je stigao automobil s prikolicom registracijskih oznaka Republike Srbije. Auto je vozio državljanin Republike Srbije, te je suvozač također bio državljanin Republike Srbije. Carinicima su bili sumnjivi pa su ih izdvojili te detaljno pretražili prikolicu. Otkrili su da prikolica ima preinake. U dograđenom prostoru pronašli su 56,5 kilograma marihuane koja je bila upakirana u 90 paketa.