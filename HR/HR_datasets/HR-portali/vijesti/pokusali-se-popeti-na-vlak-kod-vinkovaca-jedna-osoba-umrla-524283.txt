U noći s petka na subotu, oko 2,30 sati, na željezničkom kolodvoru u Vinkovcima, teretni vlak pregazio je dvije osobe, pri čemu je jedna osoba smrtno stradala, dok je druga teže ozlijeđena. Očevidom je utvrđeno da se troje ljudi  pokušalo popeti na vlak, no, u trenutku kretanja vlaka pali su na tračnice. Postoji sumnja kako je riječ o osobama koje su na teritorij Hrvatske ušle na nezakonit način, navodi policija. U tijeku je kriminalističko istraživanje događaja. 