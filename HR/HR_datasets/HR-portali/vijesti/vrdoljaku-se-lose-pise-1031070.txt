Ništa čudno nije promijeniti vodstvo nakon lošeg rezultata na izborima, tako da sumnjamo da će Vrdoljak proći bez posljedica HNS je loše prošao u drugom krugu lokalnih izbora. Izgubili su Zagreb, Dubrovnik i Varaždinsku županiju, a pojedini izvori iz HNS-a tvrde da su samo koji dan prije izbora imali ankete koje su Štromaru u Varaždinskoj županiji davali prednost nad Čačićem. U HNS-u taj rezultat povezuju s Vrdoljakovim najavama koalicije s HDZ-om, pa se očekuje da će na račun šefa HNS-a već od danas, kada se sastaju HNS-ova stranačka tijela oko koalicije HDZ-om, biti upućene kritike. Već sinoć je Andro Vlahušić, bivši gradonačelnik Dubrovnika pozvao Vrdoljaka na ostavku. Izgleda da se šefu HNS-a crno piše. Vrdoljak je sinoć izjavio da je sve oko te koalicije bio samo spin kako bi se Anka Mrak Taritaš odmaknula od HNS-a i dobila glasove nezavisnih kandidata. Izjava je potpuno zbunjujuća, budući da je Vrdoljak bio najveći zagovornik tog savezništva, a ta je priča očito odmogla Anki Mrak-Taritaš kao i Predragu Štromaru, ali i Valentinu Dujmoviću u Dubrovniku. I savjetnik Anke Mrak Taritaš je objavom na društvenim mrežama dao nagađati kako slijede nove promjene. Mnogi su počeli nagađati kako Anka Mrak Taritaš izlazi iz HNS-a i osniva novu stranku, a moguće je i kako HNS planira novo vodstvo i novi smjer. Ništa čudno nije promijeniti vodstvo nakon lošeg rezultata na izborima, tako da sumnjamo da će Vrdoljak proći bez posljedica.