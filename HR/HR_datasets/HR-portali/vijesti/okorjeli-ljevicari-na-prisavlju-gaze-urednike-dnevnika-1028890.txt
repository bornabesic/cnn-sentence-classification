U državnoj RTV kući stanje je alarmantno: vlada atmosfera rata sviju protiv svih, novinari su i uhode i svjedoci i optuženi, pišu prijave jedni protiv drugih, a stvar sijeku crveni arbitri Etičkog povjerenstva 7Dnevno u posjedu je trankripta Etičkog povjerenstva Hrvatske radiotelevizije koji se odnosi na prijavu urednice Unutarnje politike Dijane Čović protiv urednika središnjeg Dnevnika Dražena Majića. Povjerenstvo je inače utočište vodećih ljevičarskih perjanica na državnoj televiziji, poput Mirne Zidarić i Hrvoja Zovka, a razina komunikacije i poslovne etike na kolegijima Informativnoga programa pod palicom Katarine Periše Čakarun je, najblaže rečeno, skandalozna. Tako se u prijavi koja je upućena protiv Dražena Majića od svjedoka doznaje kako su urednici programa i redakcija ljudi koji ne čitaju dnevne novine, ne znaju što se događa u zemlji, i smatraju se nesposobnima! Većina aktera spomenutog događanja ima plaće od 10 tisuća kuna naviše, pa je time još tragičnije pročitati cijelo mišljenje Etičkog povjerenstva. U pravoj maniri partijskih aparatčika, Mirna Zidarić je donijela odluku da je urednik Dnevnika povrijedio Etički kodeks jer je ustvrdio ono što je hrvatskoj javnosti već odavno jasno – da državna televizija proizvodi najlošiji program od postojana Hrvatske, te da četiri programa HTV-a ukupno nemaju gledanost na razini privatne televizijske postaje Nove TV. Podsjetimo i da je riječ o ljudima koji primaju basnoslovne plaće na grbači televizijskih pretplatnika, pa tako ravnatelj Kazimir Bačić – kojem je mišljenje i upućeno, prima mjesečnu plaću od 35 tisuća kuna, dok rukovoditeljica Informativnoga programa Katarina Periša Čakarun za svoj (ne)rad i katastrofalne rezultate mjesečno dobije 16 tisuća tisuća kuna. Plaća se ne bi posramili ni svjedoci niti optuženi, jer njihova se primanja kreću od 10 tisuća kuna naviše, a da situacija bude potpuno apsurdna, na HRT-u je takav raspad sustava da se ne zna tko donosi odluke, tko raspoređuje novinare i tko što radi!