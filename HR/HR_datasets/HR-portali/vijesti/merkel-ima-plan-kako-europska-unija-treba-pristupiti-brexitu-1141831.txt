Preostalih 27 država članica Europske unije koje će pregovarati s Londonom o britanskom izlasku iz tog saveza moraju se držati zajedno i ne dopustiti da ih se razdvaja, rekla je njemačka kancelarka Angela Merkel.  Merkel je govoreći u vrijeme britanskog razmatranja smanjivanja korporativnog poreza rekla kako se i članice EU-a trebaju dogovoriti oko zajedničkog pristupa toj temi. "Svi znamo da trebamo više usklađivanja", istaknula je kancelarka na zajedničkoj konferenciji za medije s luksemburškim premijerom Xavierom Bettelom. Merkel je govoreći o Brexitu naglasila kako je važno da države članice "ne dopuste da ih se razjedini", te da "njih 27 mora zajednički nastupiti u pregovorima".  Također je rekla da je za članice EU-a važno da povećaju razmjenu podataka kako bi se osnažila europska sigurnost, te da trebaju hitro implementirati registar ljudi koji ulaze i izlaze na europski teritorij. >> Stručnjaci daju ostavke, a Brexit će voditi neznalice 