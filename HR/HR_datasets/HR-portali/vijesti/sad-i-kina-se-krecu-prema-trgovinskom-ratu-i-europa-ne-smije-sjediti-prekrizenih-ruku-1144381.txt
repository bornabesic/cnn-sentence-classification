Francois Fillon, kandidat konzervativaca na predstojećim predsjedničkim izborima u Francuskoj založio se u Berlinu za oštriji odnos naspram novog političkog vodstva u SAD-u. "Mi se moramo obraniti istom mjerom. Trgovina je novo bojno polje globalizma", rekao je Fracois Fillon na jednom predavanju u organizaciji, njemačkim demokršćanima bliske, zaklade Konrad Adenauer. On je rekao kako su oštre kazne kojima su podvrgnute francuske i njemačke banke u SAD-u dio političkog plana. "Stotine europskih poduzeća se svakog trenutka u SAD-u može naći pod sankcijama. Zašto i mi Europljani ne istupimo istom oštrinom", rekao je Fillon. SAD i Kina se kreću prema trgovinskom ratu On je istodobno zatražio i sličan odnos prema Kini. "SAD i Kina se kreću prema trgovinskom ratu i Europa ne smije sjediti prekriženih ruku", rekao je Fillon. Naspram Moskve Fillon priželjkuje bolje odnose nego što je to trenutno slučaj i ukazao je na opasnost izolacije Rusije.   "Želim otvoreni odnos s Kremljom pun povjerenja", rekao je Fillon. Kandidat francuske konzervativne Republikanske stranke za predsjednika je kritizirao migrantsku politiku Angele Merkel i zatražio zatvaranje vanjskih granica Europske unije. "Moram reći da smo mi tu drugačijeg mišljenja nego naši njemački prijatelji", rekao je Fillon. On je na Europskom forumu zaklade Konrad Adenauer založio za jačanje njemačko-francuskih odnosa i više jedinstva unutar Europske unije što je preduvjet za "obranu europskog projekta". "Mi se moramo ujediniti ili ćemo nestati", rekao je Fillon koji je zatražio da i 19 zemalja članica euro zone u roku od pet godine uvedu jedinstveni korporativni porez. Fillon u Njemačkoj boravi na poziv Kršćansko-demokratske unije (CDU) a u tijeku prijepodneva je razgovarao i s njemačkom kancelarkom i predsjednicom CDU-a Angelom Merkel ali detalji ovog susreta nisu procurili u javnost. Prema ispitivanjima javnog mnijenja Fillon ima najviše izgleda za pobjedu na predsjedničkim izborima u Francuskoj u ožujku ove godine. >>Veliki politički povratak kršćanstvu: Šefovi država u Europi sve su češće vjernici >>Francuska: Fillon premoćno osvojio republikansku predsjedničku nominaciju 