Pred Vladom RH u 2017. nekoliko je koraka u donošenju odluke o novoj borbenoj eskadrili. Prvi podrazumijeva donošenje političke odluke o tome da RH treba sposobnost vlastitog air-policinga. Za to je potrebna eskadrila od 10 jednosjeda i dva do četiri školska dvosjeda. Nakon te odluke MORH formira projektni tim koji će kreirati model za upravljanje procesom odabira. Ministar obrane Damir Krstičević planira osnovati i 4 podtima, tehnički, financijski, offset i personalni tim (potrebe za pilotima, tehničkim osobljem). Slijedi upućivanje pisama u kojima se pozivaju države ponuditelji da pošalju svoje ponude, i to po dvije, koje uključuju nabavu na kredit te na leasing. Potom timovi računaju analitiku priuštljivosti. Slijedi preporuka o najboljoj ponudi, a konačna je odluka na Vladi. >> Krstičević: Piloti svaki dan trebaju ući u MiG-ove, a ne znaju hoće li sletjeti >> Novi incident - MiG-u 21 ugasio se motor u letu 