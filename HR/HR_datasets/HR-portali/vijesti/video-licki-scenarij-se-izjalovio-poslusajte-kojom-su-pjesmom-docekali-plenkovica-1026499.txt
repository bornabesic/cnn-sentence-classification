Iako je ponašanje na političkim okupljanjima oko Darka Milinovića navodno bilo dobro propisano, dogodila se jedna zanimljiva slučajnost Po dobro propisanom scenariju političke “svite” Darka Milinovića, u Otočcu je u četvrtak bilo vrlo veselo. Stigao je onamo i premijer Andrej Plenković. No, jedan detalj nespretnosti u odabiru glazbene podloge njegova dočeka nasmijao je mnoge. Kada je Plenković izlazio iz automobila, tamburaši su svirali uspješnicu Dalibora Bruna: “Nisi ti više crno vino koje me opija, sada si samo žuto lišće što se zaboravlja”. >>> LIČKI SCENARIJ: Ako vam se ne gadi, pročitajte cijeli naputak za ponašanje u predizbornoj kampanji! Ipak, brzo su se snašli pa su utihnuli te note i promijenili pjesmu. Nekima ipak nije promaknula ta slučajnost pa su se i nasmijali. Ili podsmjehnuli. Taj trenutak možete čuti nekoliko sekundi nakon prve minute videopriloga: 