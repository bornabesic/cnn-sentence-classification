Screenshot: HRT DRUŠTVENIM mrežama kruži naizgled jednostavno pitanje - Tko je bio zagrebački gradonačelnik prije Bandića?  Nemate pojma? Bez brige, ni mi nismo znali.   Milan Bandić jučer je osigurao šesti mandat na čelu Zagreba, to je apsolutni rekord.  Pitanje tko je bio gradonačelnik prije Bandića je zapravo trik pitanje. Prava prethodnica Milana Bandića bila je Marina Matulović Dropulić, ona je gradom vladala od 1996. do 2000. godine. Dakle, u prošlom stoljeću. Ili tisućljeću ako vam bolje zvuči.  Bandić je u fotelju zagrebačkog gradonačelnika zasjeo 2000. godine. No, nakon što je uhvaćen u pijanoj vožnji Bandić je 2002. godine bio prisiljen odstupiti. Njega je tada u fotelji zagrebačkog gradonačelnika zamijenila Vlasta Pavić, a tu se zadržala do 2005. godine kada se vraća Bandić.   Dakle, ako ste odgovorili Marina Matulović Dropulić ili Vlasta Pavić, računajte da ste točno odgovorili.