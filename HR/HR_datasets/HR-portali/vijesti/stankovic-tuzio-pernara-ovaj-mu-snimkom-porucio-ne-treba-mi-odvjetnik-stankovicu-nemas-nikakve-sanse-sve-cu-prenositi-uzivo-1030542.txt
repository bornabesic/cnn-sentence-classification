Prenosimo videopriloge koje je Pernar snimio po primitku tužbe i sudskog poziva Saborski zastupnik Ivan Pernar u subotu zaprimio tužbu HRT-ova novinara Aleksandra Stankovića, kao i poziv na ročište koje bi se trebalo održati 11. srpnja 2017. u 10.20 na općinskom sudu u Vukovarskoj 84, soba 226/2. Stanković je tužio Pernara za naknadu štete jer ga je navodno oklevetao. Napetost je među njima porasla kada je Pernar naglo napustio Stankovićevu emisiju “Nedjeljom u 2”. Pernar je, primivši tužbu i poziv na ročište, sjeo na bicikl, krenuo u vožnju Trešnjevkom te govoreći poruku Stankoviću. “Imam iznenađenje za tebe, Stankoviću!”, rekao je među ostalim Pernar, upravljujući biciklom jednom rukom, a drugom držeći mobitel kojim se snima. “Ti misliš da će to biti uobičajeno suđenje, ali neće!”, dodao je Pernar, pojasnivši da će se braniti bez odvjetnika. “Branit ću se bez odvjetnika, ne treba mi odvjetnik, slučaj je jasan kao dan”, najavio je Pernar. Ako sud ne oslobodi Pernara, najavio je da će sa saborske govornice “raskrinkati suca, Stankovića, ali i njegove mentore”. Najavio je i da će uživo prenositi suđenje jer “ima pravo na to i javnost mora neposredno znati što se na ročištu događa”. Prenosimo videopriloge koje je Pernar snimio po primitku tužbe i sudskog poziva: