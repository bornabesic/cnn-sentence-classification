Potpredsjednik Vlade i predsjednik Mosta nezavisnih lista Božo Petrov izjavio je da su prijevremeni izbor mogući ako "određene strane ne žele odraditi posao", poručivši kako Most nije politički šminker i kako pravi test za Vladu dolazi na jesen. „Hoće li biti novih izbora? Novih izbora može biti jedino ukoliko određene strane ne žele odraditi posao,“ kazao je Petrov novinarima u Omišu, gdje je sudjelovao na svečanosti obilježavanja Dana grada. „Nadam se da su i drugi akteri shvatili da Most nije došao biti neki politički šminker nego smo došli odraditi stvari i to je jedini naš interese u ovoj vladi, ako ne bude zadovoljen onda mogu biti novi izbori,“ izjavio je Petrov. Po njegovim riječima, što se tiče preslagivanja vlasti,  toga „neće biti.“ Dodao je kako i dalje vjeruje da su promjene moguće. Naglasio je kako bi u sljedeća tri, četiri mjeseca volio vidjeti rad, a onda, kako je rekao, možemo procjeniti kako će se stvari razvijati.  „Znamo da na jesen dolaze oni najvažniji zakoni za koje smo se borili, to će biti pravi test za Vladu", poručio je Petrov. >> Petrov prijeti HDZ-u: Ako se ne promijene, idemo na izbore 