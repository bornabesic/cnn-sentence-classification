Bivši američki vojnik Richard Rojas (26) pokosio je u četvrtak 23 pješaka na Times Squareu u New Yorku, ubio je Alyssu Elsmann (18) i ozlijedio 22 ljudi, a vlasti su rekle kako nema naznaka da je to bio teroristički napad.  Objavljena je i šokantna snimka napada.  Alyssa, njezina majka i sestra (13) te prijateljica su u New York došle kao turistice iz Michigana. Alyssa se redovito javljala svojem dečku odnosno slala mu je SMS poruke. U četvrtak se više nisu čuli, rekao je Trevor West novinarima. Tada je, kaže, posumnjao da se nešto loše dogodilo. Par je bio skupa pola godine. Sestra ubijene je preživjela napad. Ozlijeđena je i odvezli su ju u bolnicu. Rojas je bio pod utjecajem droga. Nakon što se zabio u ljude, pokušao je pobjeći. Prijetio je ljudima, tukao prolaznike i napao policajca. Kad su ga uhitili, vikao je: "Morate me ubiti, ja sam htio ubiti druge". Rojas je policiji poznat od ranije. Vozio je pijan i pod utjecajem droga. U mornarici je bio od 2011. do 2015. godine. Kasnije je imao problema naći posao.