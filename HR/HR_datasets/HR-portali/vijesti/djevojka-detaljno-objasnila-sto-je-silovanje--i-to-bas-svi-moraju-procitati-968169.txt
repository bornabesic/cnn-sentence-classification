Foto: Twitter JEDNA tviterašica pokrenula je lavinu komentara i izazvala različite reakcije nizom objava kojima je objasnila što je točno silovanje i kako ono zaista izgleda. Pod korisničkim imenom _clvrarose, djevojka je u jedanaest tvitova u detalje opisala ovaj užasan čin i objasnila koje se fizičke reakcije kod žene događaju tijekom silovanja, a koje ona ne može kontrolirati. Djevojka je objasnila i zašto se žrtve često zbog toga srame i počnu mrziti same sebe. "Ako je penis na silu uguran u vaginu izazvati će bol te će tijelo reagirati na način da će se vagina početi vlažiti jer je to normalna reakcija", započela je svoju objavu.    "To je nešto nesvjesno, radi se o tjelesnoj reakciji i ne znači da žena uživa u tome. Čak i ako joj fizički godi, čak i ako doživi orgazam, to ne znači da je ona to htjela ili da je uživala. Tijelo reagira, to je ono što radi. To ne bi trebalo biti teško razumjeti. Na isti se način oni koji su škakljivi i koji se ne vole škakljati počnu smijati kad to netko napravi. Samo zato što se smiju ne znači da uživaju u tome, to je samo reakcija njihovog tijela. Nemaju kontrolu nad tim", nastavila je. "Neki od vas zaista moraju shvatiti koji utjecaj ima ono što kažete. Nema smisla. Znate li koliko muškaraca i žena mrzi same sebe jer su svršili tijekom zlostavljanja? Nisu uživali u tome, ali su u sukobu sami sa sobom zato što je njihovo tijelo reagiralo na način kao da su oni, a okrenulo se protiv njih. Ako je muškarac doživio erekciju tijekom seksualnog napada, to ne znači da je uživao u tome. Radi se o nevoljnim radnjama i reakcijama tijela", napisala je. "Ako čitaš ovo i ne možeš shvatiti činjenicu da žrtve silovanja mogu svršiti tijekom seksualnog napada i da je to još uvijek silovanje... Blokiraj me. Odmah", zaključila je svoju objavu.  Njezini tvitovi strelovitom se brzinom dijele, a izazvali su pravu raspravu na Twitteru. Mnogi su komentirali da se o ovim stvarima rijetko priča i pohvalili je radi hrabrosti. Djevojka je rekla da želi destigmatizirati sve aspekte silovanja i na taj način pomoći onima koji su prošli kroz taj pakao.