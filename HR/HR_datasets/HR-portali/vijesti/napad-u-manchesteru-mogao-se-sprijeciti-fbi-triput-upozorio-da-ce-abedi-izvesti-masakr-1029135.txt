Abedi je navodno još 2016. godine stavljen na terorističku listu u SAD, nakon što je privukao pozornost tijekom istrage terorističkih grupa u Libiji. Britanska sigurnosna služba MI5 najmanje tri puta je upozorena na ekstremističke stavove bombaša-samoubojice Salmana Abedija, koji je prošloga tjedna izveo napad na kraju pop koncerta Ariane Grande  usmrtivši 22 osobe među kojima sedmoro djece, prenosi BBC. Britanija je danas priopćila da obaviještajna služba MI5 vrši internu istragu o svojim procedurama nakon samoubilačkog bombaškog napada u Manchesteru. MI5 je pokrenuo istragu o tome kako je osoblje te službe postupilo nakon upozorenja javnosti da je Abedi (22) potencijalno opasan, a priprema i poseban izvještaj za britanske ministre i one koji nadziru rad britanske sigurnosne službe. FBI je izjavio da su informirali britanske službenike da mladić pripada sjevernoafričkoj ćeliji Islamske države i da priprema napad u Velikoj Britaniji. Abedi je navodno još 2016. godine stavljen na terorističku listu u SAD, nakon što je privukao pozornost tijekom istrage terorističkih grupa u Libiji.