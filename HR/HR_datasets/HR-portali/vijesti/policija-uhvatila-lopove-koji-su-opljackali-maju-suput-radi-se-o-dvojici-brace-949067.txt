Foto: Instagram POLICIJA je uhitila provalnike koje sumnjiči da su u posljednjih osam mjeseci iz stanova Zakrepčana pokrali predmeta u vrijednosti od 525.000 kuna.   Riječ je o dvojici braće, 42-godišnjem M.Z. i godinu mlađem N.Z. iz Zagreba. Njih se sumniči da su provale radili u nekolikko serija - prvo u ljeto 2016. godine kad su prvalili u stan u  Vodnikovoj, a onda i u prosincu i siječnju.   Iz stanova su odnosili sve što im je došlo pod ruku - od igala za kravate, preko konzola za igre pa do čokoladica.   Jedna od žrtava provalnika je i pjevačica Maja Šuput. U njen su stan lopovi upali između 9. i 11. siječnja i to, kako se pretpostavlja, požarnim ljestvama. Lopovi su dobro znali da u stanu neće biti nikoga. Naime, pjevačica ke tada bila na inozemstvu, a o tome je redovito izvještavala na Instagramu. Upravo su društvene mreže jedan od glavnih "pomagala" lopovima s obzirom da su ljudi skloni tamo javno stavljati informacije poput ove, a koje uvelike mogu koristiti provalnicima. Osim nakita, novca i mobitela, lopovi su Maji Šuput ukrali i rezervni ključ od automobila.   Pjevačicu su ukupno oštetili za desetak tisuća eura. No, pjevačica je još dobro i prošla, jednoj od žrtava otuđeno je oko 250.000 kuna.