Granični zid između SAD-a i Meksika trebao bi biti izgrađen za dvije godine, ocijenio je u srijedu navečer američki ministar domovinske sigurnosti John Kelly. "Zid će biti podignut najprije ondje gdje je potreban, a potom dovršen cijelom dužinom. Tako to vidim", kazao je na Fox Newsu umirovljeni general. "Stvarno se nadam da će to biti učinjeno u sljedeće dvije godine", dodao je on. Novi američki predsjednik Donald Trump potpisao je 26. siječnja, pet dana nakon preuzimanja dužnosti, ukaz kojim se određuje "osiguravanje južne granice SAD-a zahvaljujući hitnoj izgradnji zida". Pod cijenu teške diplomatske krize s Meksikom, Trump želi izgraditi zid dug 3200 kilometara kako bi zaustavio ilegalnu imigraciju. Prepreke osiguravaju već oko 1050 kilometara granice. >> Donald Trump poklopio slušalicu australskom premijeru: 'Istražit ću ovaj glup dogovor'