Novogradiški policajci u ponedjeljak navečer zaustaviti su neosvijetljeni moped. Vozač je, međutim ,ignorirao policiju, skrenuo je s kolnika na pješačku stazu i nastavio s vožnjom. Policajci su ga ubrzo zaustavili, vozač je odbacio moped i dao se u bijeg trčeći, ali su ga policajci uspjeli sustići. Riječ je o 21-godišnjaku čiji je motocikl bio neregistriran i tehnički nepregledan, pokazao je očevid. Također, mladić je upravljao mopedom iako nije imao položen vozački ispit, bez zaštitne kacige i s 1,36 promila alkohola u krvi.  Vozač će biti prijavljen Prekršajnom sudu u Novoj Gradiški, za sve navedene prekršaje slijede mu novčane kazne od ukupno 12.000 kuna, a budući da je recidivist u pogledu prometnih prekršaja i zbog toga već kažnjavan, može dobiti i zatvorsku kaznu od 60 dana.