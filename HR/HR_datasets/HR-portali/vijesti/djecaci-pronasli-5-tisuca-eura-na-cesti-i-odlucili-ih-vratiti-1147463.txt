Najbolji prijatelji Bruno Lukić (15) i Vladimir Žganjer (15) u petak su oko 13.30 sati ispred karlovačke sportske dvorane pronašli  5000 eura u apoenima po 50 eura. Pošteni mladići su bez dvojbi pozvali policiju i predali im novac, a ubrzo se javio i vlasnik izgubljenog novca, piše 24 sata.  Tinejdžeri, Bruno iz Blatnice kod Karlovca. inače polaznik prvog razreda ekonomske srednje škole, a Vladimir iz Karlovca polaznik tehničke škole, govore da su se nakon nastave našli ispred dvorane da snime video uradak za svoj YouTube kanal Debosi. - Tek kada smo završili snimanje u podnožju stepenica smo na rešetkama ugledali bunt novaca. U prvi tren sam pomislio da nas netko zeza, da je to skrivena kamera, no radilo se o pravom novcu. Bilo je stotinu novčanica po 50 eura, a na njima se nalazila i traka banke - govori Bruno, na kojeg se nadovezuje Vladimir kako su u prvi mah pomislili što bi sve mogli s tim novcima, no obojica su znali da je jedino ispravno novac vratiti vlasniku, pa su istog trena pozvali policiju. Nakon što su u postaji ostavili svoje podatke, čestitali su im na poštenju i rekli da bi trebalo više takvih ljudi, te da će ih pohvaliti ravnateljima njihove škole. Istog dana im se javio i i vlasnik novca, zahvalio i obećao da će ih barem počastiti pićem kada opet bude u gradu.  Mladići dodaju da im je drago da se pronašao vlasnik izgubljenog novca i da bi ponovno postupili isto.  Cijeli članak i video pogledajte OVDJE >>Policija ušla u stan i pod madracem pronašla 20 milijuna dolara!