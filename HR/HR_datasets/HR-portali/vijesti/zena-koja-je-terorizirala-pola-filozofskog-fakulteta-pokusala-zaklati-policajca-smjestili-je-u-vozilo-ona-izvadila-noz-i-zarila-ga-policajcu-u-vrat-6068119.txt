Ženska osoba u 40-im godinama života nešto iza 18 sati napala je policijskog službenika u baranjskom mjestu Bilje nanijevši mu ozljede vrata oštrim predmetom, najvjerojatnije nožem. Iz PU osječko-baranjske potvrdili su nam da je do napada došlo nakon što su policijski službenici postupajući po tjeralici zaustavili 41-godišnju državljanku SAD-a, koja je tijekom postupanja nasrnula na jednog od nanijevši mu ubodne rane. Policajac je prebačen u KBC Osijek i nije životno ugrožen, ali težina ozljeda bit će utvrđena naknadno. Kako doznajemo, počiniteljica napada je američka državljanka Vanessa Raney (41), o kojoj je Jutarnji opširno pisao u kontekstu priče o teroriziranju nekolicine studenata i profesora zagrebačkog Filozofskog fakulteta, a posebice lektorice Croaticuma koju je unatrag godinu zatrpavala svakodnevno sa stotinama vulgarnih poruka i pornografskih slika. Policajci su je legitimirali te su je nakon toga smjestili u svoje vozilo kako bi je odvezli, a napad se dogodio upravo u automobilu pri čemu je policajac ozljede zadobio u predjelu vrata. Nova TV javlja da je žena porezala i sebe na predjelu ruke. Zatvori Slika 1/19 Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Objavljeno: 15.05.2017. Vlado Kos / CROPIX Kako doznajemo, nakon napada, ubodeni je policajac uspio istrčati iz vozila prema ambulanti koja se nalazi točno nasuprot mjesta gdje se sve dogodilo. Njegov je kolega pak pokušao svladati ženu, koja se međutim čitavo vrijeme otimala i bacala se po tlu te ga je nastojala onemogućiti da joj stavi lisičine na ruke. Nakon napada, policija je počela provoditi očevid u službenom automobilu, a Raney je smještena u policijsku maricu desetak metara dalje, u kojoj u prilično rastrojenom stanju glasno plače i jeca. Policajcima je u svladavanju Amerikanke pomogao 66-godišnji Josip Lović, umirovljeni branitelj iz Bilja, koji živi u neposrednoj blizini mjesta događaja. - Bio sam na ulici kada se odjednom zaustavio policijski automobil i oba policajca su istrčala iz njega, pri čemu je ovome koji je bio na suvozačevom mjestu išla krv iz vrata. Otvorili su stražnja vrata i krenuli iz auta vaditi ženu koja je sjedila na zadnjem sjedištu pri čemu se ona konstantno otimala. Ranjeni policajac u jednom je trenutku otrčao prema ambulanti s obzirom da je doživio ubod, dok je drugi u tom trenutku držao ženu na tlu, ali kako se ona i dalje ritala, pritrčao sam i pomogao mu je pridržati dok joj ne stavi lisice i potpuno je svlada. Vrlo brzo nakon toga stigli su i drugi njihovi kolege, ispričao nam je čovjek koji je pomogao svladati napadačicu na policajaca. Raney se od 27. ožujka nalazila na tjeralici koju je za njom raspisao Općinski kazneni sud u Zagrebu, s obzirom na to da joj se više od pola godine nije moglo ući u trag kako bi joj počelo suđenje na temelju potvrđene optužnice za nametljivo ponašanje. Cijela agonija započela je kada se Raney 2015. upisala na kolegij Jezične vježbe II te se od samog početka pokušavala neumjesno isticati, a na “piku” joj se našla lektorica hrvatskog jezika, zbog čega je dekan zabranio ulaz na fakultet.   Dogodilo se to nakon što je Vijeće Croaticuma na sjednici lani u veljači zaključilo da se Raney ne dopusti upis u programe Croaticuma zbog neprimjerenog ponašanja i uznemiravanja studenata i profesora kojima je slala agresivne i uvredljive e-mailove i SMS-ove. Policija ju je uhitila, a Državno odvjetništvo ju je optužilo za nametljivo ponašanje. U pretresu stana koji je koristila zaplijenjen joj laptop u kojem je pronađena i mapa nazvana lektoričinim imenom. Dodatno zaprepašćuje da je neke od slika na kojima je lektorica s djecom koristila na dating siteu za upoznavanje partnera za seks. - Poruke mi neprekidno stižu. Evo i sada dok razgovaramo. Najintenzivnije je noću. Bilo je dana kada mi je poslala 10 tisuća poruka. Kad sam prijavljivala događaj, telefon mi je u kontinuitetu zvonio i pred policajcima. Šalje i pornografski sadržaj, a zna ga slati i mojoj djeci! Sve je to iscrpljujuće i živimo u strahu. Kad je upisala kolegij dolazila je često na konzultacije i tražila da komentiram njezine radove. Krajem 2015. pokazala je veliko nezadovoljstvo prema kolegama i samom izvođenju nastave, a bila je nezadovoljna i rezultatom jezičnih vježbi iako je dobila vrlo dobar. Optužila me da joj uskraćujem pažnju, a to nije istina - ispričala je nedavno za Jutarnji list očajna lektorica na čije je ime Raney otvorila niz profila. Za lektoricu je prava agonija počela kad je Vanessa počela uznemiravati tajništvo fakulteta, a doznala je i brojeve mobitela, njezina i njezina supruga, na koje ih je zasula vulgarnim SMS-ovima. U porukama ih je, među ostalim, davala do znanja da ih ima “pod okom.” - Na svojoj Facebook stranici je objavljivala podatke iz našeg života. Na mobitele nam je slala podatke u koju školu idu naša djeca, kojim se aktivnostima bave, kako nam izgleda kuća, a bila je i na grobu moje bake. Na te poruke nikada nisam odgovarala, a uporno je zvala i na naš kućni telefon te pokušavala doći do moje djece. Dijete mi je upisala na neke radionice, a u ime drugog djeteta je odigrala neku online igru. Sve me to užasno iscrpilo te sam završila u bolnici - opisala je dalje agoniju lektorica koja je još dodatno protrnula čuvši da Raney ni u Americi ne prati dobar glas. Iz američke su ambasade u RH za Raney rekli da je "riječ o vrlo problematičnoj osobi čije se prijetnje trebaju uzeti vrlo ozbiljno, a svaki konflikt s njom treba izbjegavati".