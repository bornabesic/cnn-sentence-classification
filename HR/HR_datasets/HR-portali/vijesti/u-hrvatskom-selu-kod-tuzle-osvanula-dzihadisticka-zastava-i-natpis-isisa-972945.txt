Foto: Wikipedia U VEĆINSKOJ hrvatskoj mjesnoj zajednici Ljubače pokraj Tuzle jučer je postavljena zastava terorističkog islamističkog pokreta Kavkaskog Emirata, što je pojačalo uznemirenost tamošnjih Hrvata nakon što je na mjesnoj školi ispisan natpis terorističke skupine ISIS, objavili su u subotu tiskani mediji u BiH. Zastava postavljena ispred kuće pored katoličke crkve  Zastava je postavljena u noći s četvrtka na petak ispred jedne napuštene privatne kuće koja se nalazi nedaleko od katoličke crkve i u središtu većinskog hrvatskog mjesta u Ljubačama. Na istome je mjestu prije nekoliko godina postavljena ratna zastava bošnjačke Armije BiH, zbog čega su stanovnici također prosvjedovali, ali je policija ocijenila kako ta zastava nije prijeporna. Kavkaski Emirat želi islamsku državu sa šerijatskim zakonom  Postavljena zastava identična je zastavi koju koristi teroristička skupina Kavkaskog Emirata.  Ova džihadistička skupina zauzima se za uspostavu islamske države po šerijatskim pravilima na području Kavkaza, a zapadne zemlje stavile su je na popis terorističkih organizacija. Na dvorani osnovne škole natpis ISIS-a Posljednji izgred prijavljen je lokalnoj, ali i državnoj policijskoj Agenciji za istrage i zaštitu (SIPA) te Tužiteljstvu BiH. Jučer tijekom popodnevnih sati policija je uklonila prijepornu zastavu. Nedaleko od ovoga mjesta, na dvorani osnovne škole, ispisan je i natpis terorističke organizacije ISIS, kojega vlasti duže vrijeme nisu uklonile.