Novi ministar kulture Berislav Šipuš takđer je nepropisno podizao gotovinu, točnije 5230 kuna sa službene kartice, koje je potom vraćao obustavama na plaći, pokazala je Državna revizija. Šipuš je za središnji HRT-ov Dnevnik izjavio da nikada nije osporavao nalaz Državne revizije. " Nisam nikada rekao da nisam digao taj novac, ali on je iskorišten u službene svrhe. Nikakvih nezakonitih radnji ni prekršaja nije bilo, i to sam vrlo jasno objasnio na Saborskom Odboru za obrazovanje, znanost i kulturu", rekao je. I u slučaju ministrice Andree Zlatar Violić kaže da nije bilo krimena u podizanju novca, nego u obrazloženju na što je potrošen. Ona je napravila moralni, dostojanstven čin, jer je shvatila da je pogriješila. Štitim njeno dostojanstvo kada se radi o terminologiji koja se upotrebljavala u njenom slučaju, a koja nije bila korektna, rekao je. >> Berislav Šipuš najavio svoje planove za kulturu 