– Tijekom ove predizborne kampanje građani će moći čuti svašta i masu obećanja. Puno je obećanja, a osnovno je pitanje jeste li radili kalkulacije i odakle novac – rekao je predsjednik SDP-a Zoran Milanović odgovarajući na upit novinara postoje li procjene koliko će predizborna obećanja SDP-a koštati. Milanović nije izašao s preciznom brojkom, ali je rekao kako je Hrvatska u postupku prekomjernog deficita i da se samim tim mora držati određenih obveza. Kazao je i kako HDZ u javnost izlazi se nerealnim obećanjima za koje zna da ih ne može i neće ispuniti tipa delimitiranih porodiljnih naknada... – Gledaš ljude u oči, a znaš da to nećeš ispuniti. To je nepošteno i nekorektno prema biračima. Odakle novac, osnovno je pitanje. Za naš program mogu reći samo kako neće biti novih poreza nego će biti smanjenje stopa nekih poreza – rekao je Milanović. Govoreći na ovu temu, rekao je da želi podsjetiti na tri dubioze (sanaciju bolnica koja traje od 2012. godine, a koju je prekinuo HDZ; plinski ugovor s Inom; i ugovor da kada dođe do određenoga gospodarskog rasta prosvjetarima se poveća plaća za 6%) kojima su "Zajednički nazivnik HDZ, HDZ i Ivo Sanader". Kazao je i kako neki prijedlozi HDZ liče na licitaciju, odnosno, da se pojavljuju tek kada Narodna koalicija izađe s svojim prijedlogom u javnost. Dodao je kako to liči na licitaciju. – U četiri godine točno smo znali koliko ćemo s nekim mjerama "uzeti" državnom i lokalnim proračunima, ali i što će to donijeti u budućnosti. Hrvatska je izvučena iz krize zahvaljujući našem radu, ali ako želimo naprijed, onda moramo imati siguran smjer, a ne šarlatanska obećanja. S nama ljudi imaju sigurnost i racio – zaključio je Milanović.  >> Milanović: 'Pozivam HRT da pozove Božu Petrova i da nas u studiju bude troje' 