I kandidatkinja za gradonačelnicu iz redova SDP-a Aida Batarelo ovog vikenda izjasnila se da 'Kerum ima više karakteristika za upravljanje gradom jer zna upravljati velikim sustavom i svjestan je nekih grešaka koje je napravio' te 'ima iskrenost koja se ljudima sviđa' U SDP-u su se izjasnili oko drugog kruga lokalnih izbora u Splitu i Splitsko-dalmatinskoj županiji, javlja tportal. Premda to nisu formalno izrekli, pozvali su svoje birače da za župana podrže Miru Bulja iz Mosta, a za gradonačelnika – Željka Keruma. “Ne postoji nijedan povijesni razlog zbog kojeg bismo spašavali HDZ od njihovih koalicijskih partnera. U županiji su s Kerumovim HGS-om partneri punih osam godina, a s Mostom su na državnoj razini surađivali u dva, doduše kratka mandata”, kazao je za tportal predsjednik splitsko-dalmatinskog SDP-a Arsen Bauk. I kandidatkinja za gradonačelnicu iz redova SDP-a Aida Batarelo ovog vikenda izjasnila se da ‘Kerum ima više karakteristika za upravljanje gradom jer zna upravljati velikim sustavom i svjestan je nekih grešaka koje je napravio’ te ‘ima iskrenost koja se ljudima sviđa’. “HDZ neka ne računa da ćemo ih spašavati, to je naša politička ocjena. U ovom slučaju ne radi se o opasnosti od dolaska fašista na vlast, kao što je bio slučaj u Francuskoj s Macronom i Le Pen kao kandidatima za predsjednika. Odakle im uopće ideja tražiti našu podršku kad će nakon izbora ionako ići u koaliciju s Kerumom i u Splitu i u županiji?”, nastavlja Bauk. Formalne podrške Željku Kerumu dakle nema, no poruka je da ‘sve što ne ide izravno u korist HDZ-u, ide protiv njega’, zaključuje tportal.