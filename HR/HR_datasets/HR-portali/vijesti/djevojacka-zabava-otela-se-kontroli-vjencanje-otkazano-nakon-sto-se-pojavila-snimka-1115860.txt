Meksikanka Emma Alicia Paz Ayala trebala je uploviti u bračnu luku sa svojim odabranikom, a od tog važnog koraka u životu dijelila ju je još samo njezina djevojačka zabava. No, kako se poslije pokazalo, partijanje u odmaralištu 'Playa del Carmen' otelo se kontroli te je naposljetku vjenčanje otkazano. Ema iz grada Hermosilla zabavljala se s prijateljicama i u jednom trenutku, kad je i alkohol učinio svoje, zaplesala s nepoznatim mladićem, a potom ga strastveno počela ljubiti. On ju je držao oko struka i naginjao unatrag dok su okupljeni oko njih navijali. Da stvar bude gora, njezina avantura snimljena je kamerama, video je završio na društvenim mrežama pod hashtagom '#LadyCoralina' pa su ga vidjeli njezin zaručnik i njegova obitelj. Vjenčanje je otkazano, a korisnici Facebooka žestoko su je izvrijeđali poručivši kako je dobila što zaslužuje. No, pojavile su se informacije i kako je Meksikanka bila ta koja je otkazala svečanost. >>Moj muž je zaljubljen u drugu ženu – i to je najbolja stvar ikad! 