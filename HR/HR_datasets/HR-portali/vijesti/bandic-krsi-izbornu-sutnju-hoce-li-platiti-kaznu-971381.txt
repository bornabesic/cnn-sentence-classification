IAKO traje predizborna šutnja povodom sutrašnjih lokalnih izbora, čini se kako zakon nije jednak za sve.   Dok se na Trgu bana Jelačića odvija Hod za život, Milan Bandić se reklamira na ogromnom ekranu iznad Trga.   Kršenje šutnje  Zakon o lokalnim izborima člankom 35., stavkom 3. jasno nalaže da izborna šutnja počinje pretekom izborne  promidžbe, a završava na dan održavanja izbora u devetnaest sati.   U skladu sa navedenom odredbom Zakon, izborna šutnja na lokalnim izborima koji će se održati u nedjelju, 21. svibnja 2017., počinje u subotu, 20. svibnja 2017. u 0,00 sati, a završava u nedjelju, 21. svibnja 2017. u 19,00 sati.   Za vrijeme izborne šutnje zabranjeno je javno predstavljanje i obrazlaganje izbornih programa sudionika biračima i nagovaranje birača da glasaju za određenu kandidacijsku listu ili kandidata.  Hoće li platiti kaznu?  Državno izborno povjerenstvo poziva sve sudionike izbora da poštuju izbornu šutnju te da u vrijeme izborne šutnje ne obavljaju izbornu promidžbu, a naročito:  objavljivanjem promidžbenih poruka u medijima, fotografija kandidata,  postavljanjem novih promidžbenih plakata ili letaka, upućivanjem telefonskih poziva, sms poruka ili elektoničke pošte biračima,  postavljanjem novih promidžbenih sadržaja poput statusa, video clipova, slika ili komentara na društvenim mrežama, kao što su Facebook, Twitter, i ostale, a koji se izravno objavljuju na naslovnicama kao novosti ili na privatnim profilima privatnih korisnika društvenih mreža.   Zakonom o lokalnim izborima, člankom 134. stavcima 2., 3., 4., i 5., propisano je da će se za prekršaj-povredu izborne šutnje (članka 35. Zakona) kazniti novčanom kaznom: Od 3.000 kuna fizička osoba, od 10.000 do 30.000 tisuća kuna kandidat na izborima, od 100.000 do 500.000 kuna pravna osoba te od 10.000 do 30.000 kuna odgovorna osoba u pravnoj osobi.   Državno izborno povjerenstvo navodi kako je već stigla prijava za Bandićevu reklamu. Zakon o predizbornoj šutnji by Index.hr on Scribd