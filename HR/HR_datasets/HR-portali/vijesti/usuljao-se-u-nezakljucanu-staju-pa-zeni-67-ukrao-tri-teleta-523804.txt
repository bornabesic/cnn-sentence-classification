Lopov se prišuljao staji u zaseoku Vukčevići mjesta Komazeci na obrovačkom području u noći na utorak. Vlasnica (67) je staju držala zatvorenom, ali ne i zaključanom pa lopovu nije bio problem izvesti tri teleta i ukrasti ih. Nitko od ukućana te noći ništa nije čuo. Tek su ujutro vidjeli da iz staje nedostaju tri teleta i prijavili krađu policiji. Telad na tržištu vrijedi oko 15.000 kuna. 