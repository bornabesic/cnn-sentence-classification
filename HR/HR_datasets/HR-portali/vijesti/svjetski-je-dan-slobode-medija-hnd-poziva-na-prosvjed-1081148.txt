U povodu Svjetskog dana slobode medija, Hrvatsko novinarsko društvo od 9.45 organizira mirni prosvjed od Novinarskog doma do Ministarstva kulture u Runjaninovoj ulici u Zagrebu. Prosvjed Sloboda novinarstvu organiziran je kao odgovor na desant na medije u režiji aktualne vlasti i Ministarstva kulture. HND organizira okupljanje ispred Novinarskog doma u Perkovčevoj 2 te prosvjednu šetnju do Ministarstva kulture u Runjaninovoj ulici. Kao izraz podrške novinarstvu kao javnom dobru, HND će u povodu Dana slobode medija prosvjedom upozoriti Ministarstvo kulture na odredbe Opće deklaracije o ljudskim pravima i Ustava Republike Hrvatske te poziva novinare i ostale zainteresirane da dođu na prosvjed i ponesu olovke za kojima neće žaliti. Bit će dodijeljene novinarske nagrade, nakon čega će se održati Skype konferencija o slobodi medija i fact checkingu, na kojoj će sudjelovati predstavnici 16 zemalja, uključujući veleposlanicu Sjedinjenih Država. >>Medijske slobode u svijetu pogoršale se 2015., Hrvatska pala za pet mjesta 