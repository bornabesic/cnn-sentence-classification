Državno odvjetništvo RH zatražilo je danas od saborskog Mandatno imunitetnog povjerenstva dodatno skidanje imuniteta za saborskog zastupnika SDP-a Tomislava Sauche u aferi dnevnice. Kako neslužbeno doznajemo u MIP-u, povod za zahtjev DORH-a, koji su dobili oko 12 sati, je planirano proširenje istrage USKOK-a protiv Suche za kaznena djela zlouporabe položaja i ovlasti te krivotvorenje službenih isprava. S obzirom da je saborsko povjerenstvo Sauchi u veljači već skinulo imunitet zbog optužbi za lažiranje 117 putnih naloga za navodna putovanja bivših posebnih savjetnika premijera Zorana Milanovića, na kojima oni nisu bili, sada se očito radi o dodatnim optužbama protiv prijašnjeg predstojnika Milanovićeva Ureda. Prema neslužbenim informacijama, USKOK proširuje istragu ne samo za nova kaznena djela, nego bi njome trebala biti obuhvaćena i tajnica u Uredu premijera Sandra Zeljko, koja je navodno, prema sumnjama istražitelja, nastavila s krivotvorenjem putnih naloga i nakon Sauchina odlaska iz Ureda premijera. Sauchu se do sada teretilo da je preko akontacija za dnevnice za nepostojeća inozemna putovanja izvukao oko 550.000 kuna u periodu od 2013. do siječnja 2016. godine. Pokazalo se da je lažiranja putnih naloga bilo tijekom cijele 2016., pa čak i početkom ove godine pri čemu je izvučeno daljnjih tristotinjak tisuća ku