Foto: Instagram NAKON dojave da su kanalizacijsku cijev u blizini salona za masažu u Austinu začepile stotine upotrijebljenih kondoma, policija glavnog teksaškog grada izašla je na teren te privela vlasnike zbog sumnje da se bave prostitucijom i zbog drugih kaznenih djela. Agent za nekretnine koji je upravo preuzeo prostor salona za masažu "Jade" i prijavio da se kanalizacijska cijev začepila, policiji je kazao da susjedi vjeruju da su bračni par Juan Wang i Joseph Emery ondje vodili bordel te da je salon za masažu bio samo paravan. Nakon šestotjedne istrage potvrđene su sumnje o tome da se bračni par bavio prostitucijom. U njihovu stanu otkriveno je više od 60.000 dolara gotovine, a optužnica ih tereti za organizirani kriminal s ciljem promicanja prostitucije i pranje novca.