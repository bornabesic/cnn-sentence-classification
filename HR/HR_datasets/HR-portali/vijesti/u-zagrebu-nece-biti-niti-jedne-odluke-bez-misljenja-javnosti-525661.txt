Zagreb se treba ravnomjerno razvijati, promjene možemo donijeti svi zajedno, želim biti gradonačelnica svih, a ne samo pojedinih građana. Ne želim da mi itko stoji pred uredom jer ako nitko ne stoji pred uredom  to znači da Grad funkcionira. Promjene u Zagrebu su moguće. Mi ćemo 4. lipnja imati referendum želimo li promjene ili želimo da sve bude isto. Pozivam građana da izađu na izbore, rekla je u utorak na konferenciji za novinare Anka Mrak Taritaš, kandidatkinja za gradonačelnicu Zagreba. Rekla je da će u prvih 100 dana krenuti rješavati sustav otpada te da će osnovati ured za kulturu i ured za promet. - Promet je zastario i mora se rješavati, a ured za kulturu ćemo osnovati jer Zagreb mora postati grad kulture. Građani će sudjelovati u tome svemu zajedno i neće biti jedne odluke koja neće proći odluku javnosti. Mandat bih voljela završiti tako da imamo sustav zbrinjavanja otpada koji funkcionira i da mogu reći da smo pokrenuli projekt koji će biti gotov za 20 ili 30 godina  godina, a to je projekt Gredelja to je novi potencijal Zagreba. Također bih voljela da na kraju mandata nema više niti jednog djeteta koje nije dobilo mjesto u vrtiću i da 2/3 gradskih škola imaju jednosmjensku nastavu - rekla je Mrak Taritaš. Rekla je kao nije normalno da ljudi u 21. stoljeću nemaju pitku vodu. Upitali su je što misli o preimenovanju Trga maršala Tita. - Trg maršala Tita nije mijenjao ni Franjo Tuđman. Mislim da to nije najveći problem u gradu. Kad se o tome raspravlja to znači da  nemate druge teme - kazala je Mrak Taritaš.   Tema: Lokalni izbori 2017.