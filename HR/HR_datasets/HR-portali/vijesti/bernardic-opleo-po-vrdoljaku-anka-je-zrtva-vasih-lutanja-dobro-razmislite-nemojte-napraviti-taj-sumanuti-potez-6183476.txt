Predsjednik SDP-a Davor Bernardić osvanuo je u stožeru novog/starog gradonačelnika Rijeke Vojka Obersnela, osobno je čestitao vjerojatnom pobjedniku, ali obraćanje javnosti iskoristio je za oštre poruke HNS-u i njegovom šefu Vrdoljaku.- -Zahvaljujem svim koja si nam dali povjerenje. Čestitam na pobjedi Vrkiću i Obersnelu, nadamo se pobjedi Mrak-Taritaš. Ali moram spomenuti da je Anka, nažalost, bila žrtva lutanja HNS-a između ljevice i desnice... Ta stranka ima jasno određenje lijevog liberalnog centra, oni su naši partneri i vjerujem da neće tako lako ući u ralje HDZ-a. To bi bio presedan nezabilježen u hrvatskoj političkoj povijesti, jedan sumanuti potez - rekao je Bernardić koji tvrdi da je SDP spreman za nove parlamentarne izbore.- Nadam se da će biti razumni i da će odbaciti špekulacije da će u koaliciju s Plenkovićem. Želim naglasiti da mi u SDP-u imamo najveći koalicijski potencijal, spremni smo izvući zemlju iz krize. Počelo je sve padati, gospodarske procjene nisu dobre, Vlada bez četiri ministra jednostavno ne funkcionira. Nema stabilne većine, ako je uopće ima, ali pričekajmo što će reći kolege iz HNS-a...Vrdoljak?- Zvao sam ga, ali nismo se uspjeli naći... U SDP-u se šale: Imamo tri pobjednika! Objavu prvih izlaznih anketa u stožeru SDP-a na Trgu Drage Iblera u Zagrebu dočekali su mirno, zadovoljni zbog rezultata Vojka Obersnela u Rijeci, koji prema anketama ima više od 60 posto, i nezavisnog Ivana Vrkića koga su podržali u Osijeku koji vodi sa 66 posto. - Ankete su očekivane. Procjenjujem da će razlika biti velika u Osijeku i Rijeci i mogu odmah čestitati Vrkiću i Obersnelu koji su kandidati SDP-a, Vrkić kao nestranački, a Obersnel je kao stranački kandidat potvrdio snagu SDP-a u Rijeci. Zagreb i Split su očito unutar statističke greške pa ćemo imati dugu večer dok ne dočekamo rezultate – komentirao je saborski zastupnik SDP-a Gordan Maras. Predsjednik SDP-a Davor Bernardić prve je ankete dočekao u Rijeci, gdje je odlučio podržati Vojka Obersnela, a budući da se moglo očekivati da će on imati najbolji rezultat, logično je da se tamo pojavio. Dolazak u stožer SDP-a najavljen je za oko 21 sat. Od viđenijih SDP-ovaca na Iblerovom trgu su Rajko Ostojić, Peđa Grbin, Fred Matić, Gordan Maras, Ivo Jelušić, Zvane Brumnić. Na Iblerovu trgu okupilo se 50-ak članova SDP-a, a novinari koji su pratili prvi krug u SDP-u kažu da je ovaj put organizacija bolja jer, za razliku od prošlog puta, novinari imaju televizore, poslužuju se hrana i piće, a i više je ljudi u stožeru. SDP-ovci se pak zezaju da su pobijedila njihova tri kandidata, misleći na Obersnela, Vrkića i Keruma, koji također vodi u Splitu pred Krstulovićem Oparom za jedan postotni poen.