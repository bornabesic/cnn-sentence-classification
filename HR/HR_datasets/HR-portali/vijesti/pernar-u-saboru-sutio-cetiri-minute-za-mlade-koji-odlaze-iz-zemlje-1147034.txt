Nakon stanke na zahtjev nekoliko klubova u Saboru je danas riječ tražio i Ivan Pernar iz Živog zida, no za govornicom je kazao samo da će svoje vrijeme iskoristiti za šutnju u znak prosvjeda zbog mladih koji su napustili ili trenutačno napuštaju Hrvatsku. Pernar je na početku izrekao nekoliko rečenica o slobodi govora te uputio kritiku predsjedniku Sabora Boži Petrovu zbog "selektivnosti". Nakon toga preostalo vrijeme za govornicom ostao je šutjeti. Dok je Pernar šutio, Stevo Culej (HDZ) na mobitel je pustio hrvatsku himnu pa je situacija u sabornici bila poprilično bizarna – svira himna, Pernar stoji, ostali zastupnici sjede. Predsjedavajući Željko Reiner nije primijetio himnu, a pokušao je reagirati tek na upozorenja iz zastupničkih klupa, no to mu nije dopustio Pernar. – Molim vas da me ne ometate u izlaganju, predsjedavajući. Hvala – kazao je "šuteći" Pernar, što je u Sabornici dočekano smijehom, a Reiner je odustao od intervencije. – Ja vas molim da ne ometate govornika – rekao je Reiner poslije zastupnicima.   Pernar indahouse https://t.co/Ozgh9VovRE   >> Pernar: Kandidirat ću se za gradonačelnika Zagreba da moji prijatelji ne bi glasovali za vas. Mrak-Taritaš: Super, kolega >> Pernar: Posvađao sam se sa 'starom' jer joj je 'ispran mozak' zbog medija. Neka mladi otvore oči svojim roditeljima! 