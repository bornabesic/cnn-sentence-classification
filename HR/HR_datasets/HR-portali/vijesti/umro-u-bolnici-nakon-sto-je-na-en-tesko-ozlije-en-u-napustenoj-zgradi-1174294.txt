Teško ozlijeđeni 50-godišnjak pronađen je u subotu oko 9.30 sati u jednoj napuštenoj zgradi u Vlaškoj ulici u Zagrebu.  Kako je priopćila policija, ustanovljeno je da je izgubio ravnotežu te je pao s visine od četiri metra.  S teškim i po život opasnim ozljedama prevezen je u KBC Zagreb gdje je u 10.57 preminuo.   Policija utvrđuje sve okolnosti događaja, a tijelo je prevezeno na  Zavod za sudsku medicinu i kriminalistiku radi obdukcije.