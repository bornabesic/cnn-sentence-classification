Foto: REX, Instagram SLAVNE manekenke bile su glavne zvijezde crvenog tepiha. U francuskom Cannesu počeo je 70. po redu filmski festival, a brojne poznate ljepotice pohrlile su na ovaj prestižni crveni tepih.   Kao i obično, neke su uspjele ukrasti svu pozornost, a tu prije svega mislimo na manekenke Bellu Hadid i Emily Ratajkowski, koje su zasjale u gotovo identičnim opravicama.   Obje su se odlučile za duge, istovremeno seksi i elegantne haljine u boji leda, s visokim prorezom i šlepom, no Bella se odlučila za dekolte, a Emily za otvorena leđa. Obje su od nakita nosile raskošne ogrlice i vrtoglavo visoke sandale, no čini se kako niti jednoj nije smetalo što izgledaju gotovo identično.   No, za razliku od Belle, Emily nije imala problema s haljinom te nije svim prisutnima pokazala donje rublje, no složit ćete se kako smo Bellu već toliko puta vidjeli u golišavim izdanjima, da nas ovo nije previše iznenadilo.    Cure su kasnije, s prijateljicom Hailey Baldwin, tulumarile na jahti, a tada su se presvukle u omiljene skinny traperice te kratke topiće s golim ramenima pa se čini kako doista imaju identičan modni ukus.