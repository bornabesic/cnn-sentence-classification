Foto: Zagorje.com/Zagorje International PODUZEĆE Josipa Tuđe , u medijima poznatog kao glavnog aktera ružne priče o izgladnjivanim i mučenim konjima u Zagorju, izgorjelo je u požaru.  Podsjetimo, na svjetlo dana su izašle fotografije izgladnjelih konja koji žive u užasnim uvjetima na imanju Josipa Tuđe. On se tada opravdavao kako nema novca da im osigura bolje uvjete.  >> UZNEMIRUJUĆE FOTOGRAFIJE Konji u Zagorju čekaju smrt u mukama  TV voditelju, vlasniku tvrtke Oreh i vlasniku mučenih konja, Josipu Tuđi, izgorjelo je poduzeće.  Požar je, prema riječima policije izbio u proizvodnoj hali njegovoga poduzeća oko 22 i 30, a zahvatio je cijeli objekt.  Nije prvi put  Očevid se na požarištu još provodi, a trebao bi biti završen krajem dana.  Ovo nije prvi puta da je Tuđina imovina gorjela. U lipnju 2008. također mu se zapalila proizvodna hala, a tada je kao uzrok požara utvrđen udar groma. Kako su tada pisali mediji, bio je to treći požar kod Josipa Tuđe, a u jednom od prijašnjih jedan je radnik izgubio život.