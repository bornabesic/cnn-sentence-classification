Iako potpredsjednik Vlade i ministar uprave Ivan Kovačić (MOST) zahtjeva ispriku HDZ-ovog zastupnika Josipa Đakića koji je kazao kako je Kovačić primanjem Višnje Tafre i Vesne Nađ za svoje suradnice donio jednu podlu odluku, Đikić sad kaže kako se neće ispričati. U telefonskom razgovoru za N1 Josip Đakić je kazao kako iza svoje izjave stoji te kako se nema namjeru ispričati Kovačiću. Iz Vlade pak poručuju kako je imenovanje Tafre i Nađ provedeno po zakonu i kako od Kovačićeve ostavke neće biti ništa. – 'Nema ostavke ministra Ivana Kovačića. Višnja Tafra imenovana je odlukom Vlade nakon javnog natječaja. Vesna Nađ premještena je sporazumno nakon isteka tzv. prava 6 plus 6 na mjesto sukladno njezinim kvalifikacijama. Sve je u obavljeno u dogovoru ministra uprave Ivana Kovačića i ministra branitelja Tomislava Medveda – priopćeno je iz Vlade. >> 'Kovačić će doći na sjednicu Vlade, ako mu se HDZ-ovac Đakić ispriča. Neće ići s etiketom da je podlac' 