Na današnjoj raspravi Odbora za vanjsku politiku pri Europskom parlamentu Visoka predstavnica za vanjske poslove EU i potpredsjednica Europske komisije Catherine Ashton, podnijela je izvješće europskim zastupnicima nakon sastanaka Vijeća za opće poslove EU. Zastupnik Davor Ivo Stier, član Vanjskopolitičkog odbora EU, ukazao je na nedostatak koherentne europske politike prema Bosni i Hercegovini što je dovelo do percepcije da u toj zemlji veći utjecaj imaju Ruska Federacija ili Turska. "Kada se može očekivati koherentnija i učinkovitija europska politika prema BiH?", upitao je Stier Visoku predstavnicu. Visoka predstavnica Catherine Ashton složila se sa  Stierom u isticanju važnosti problema u BiH koja zaostaje za drugim državama jugoistočne Europe na putu prema članstvu u EU. U tom pogledu rekla je kako je prije nekoliko dana imala krug razgovora o situaciji u BiH te naglasila zadovoljstvo time što je i ova rasprava pokazala da se BiH vraća na dnevni red  zajedničke vanjske i sigurnosne politike EU kao jedno od prioritetnih pitanja za 2014. >> Dačić pjevao C. Ashton: 'Oprosti mi, Katrin' 