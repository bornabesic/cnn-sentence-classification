Zaev je na konferenciji za novinare pozvao građane da ostanu mirni i prisebni, a zaposlenicima u državnim institucijama da djeluju u skladu sa zakonima države. Predsjednik Socijaldemokratskog saveza Makedonije  Zoran Zaev ocijenio je danas kako su posljednji događaji u Sobranju bili pokušaj ubojstva, planiran u dogovoru i koordinaciji sa policijskim strukturama, piše Al Jazeera. Zaev je na konferenciji za novinare pozvao građane da ostanu mirni i prisebni, a zaposlenicima u državnim institucijama da djeluju u skladu sa zakonima države. „Sjedinjene Američke Države, Evropska unija i međunarodna zajednica vide kako smo ‘motor’ obnove demokracije u zemlji. Jučer je bio planiran pokušaj ubostva“, rekao je Zaev, koji je tijekom konferencije i zaplakao “Jučer je bio test za građane i Makedoniju. Nasilje nije demokratska vrijednost. Nasilje nad novinarima inicirali su Gruevski, Ivanov, Trajanovski i Čavkov koje boli transfer vlasti. Oni su spremni žrtvovati državne interese“, poručio je Zaev i zatražio od državnog tužioca da hitno otvori istragu za jučerašnje nemire. Najavio kako će nakon izbora predsjednika Sobranja politički proces biti nastavljen izborom nove makedonske vlade, koju, kako je rekao, svi očekuju. Agim Nuhiu, ministar unutrašnjih poslova Makedonije, najavio je da će se povući iz moralnih razloga, nakon sinoćnjih incidenata u Sobranju. Također je naglasio da određene strukture unutar MUP-a nisu izvršile svoju dužnost. 