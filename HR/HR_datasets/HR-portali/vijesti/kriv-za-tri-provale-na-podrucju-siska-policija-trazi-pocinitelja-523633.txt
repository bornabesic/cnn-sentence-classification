Sisačko-moslavačkoj policiji su prijavljene tri teške krađe, od kojih jedna u pokušaju, počinjene u  razdoblju od 5. do 8. svibnja od strane nepoznatih počinitelja. Naime, u Ulici Silvija Strahimira Kranjčevića u Sisku je provaljeno u ured uslužnog servisa te je ukraden manji iznos novca i mobitel. U zgradi javne uprave u Ulici Ivana Kukuljevića Sakcijskog u Sisku, nepoznati počinitelj je provalio u ured i ukrao stolno računalo, dok je u Ulici Ivana Gundulića u Petrinji također provaljeno u zgradu javne uprave u kojoj je počinitelj u nekoliko ureda ispreturao stvari, ali ništa nije ukrao. Za počiniteljima ovih provala intenzivno se traga 