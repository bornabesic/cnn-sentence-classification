O tajnom životu hrvatskih političara, ekskluzivno za 7Dnevno, progovorio je jedan od onih koji vječito nad njima bdije Baš negdje u vrijeme kada je nacija pod utjecajem medija grizla nokte od nestrpljenja čekajući rasplet događaja prvo oko Agrokora a onda i oko krize vlast,i u javnost je procurila snimka čiji je glavni akter ministrica gospodarstva i potpredsjednica Vlade Martina Dalić. Obraćajući se novinarima povodom te sporne krize ničim izazvana prasnula je u smijeh i zaboravila što je točno htjela reći pa se za pomoć obratila svojoj glasnogovornici Sunčani Glavak. Ona je pak nakon toga neobjašnjivog ispada ministrice Dalić nazivala televizijske redakcije moleći da se video ne pusti, ali unatoč svom uloženom trudu javnost je imala prilike svjedočiti ozarenom licu potpredsjednice Vlade. Zlobnici su tada konstatirali kako je šefica hrvatskoga gospodarstva pod utjecajem alkohola, a oni još zlobniji otišli su i korak dalje tvrdeći kako ministrica češka nos aludirajući pri tome kako je moguće i pod utjecajem nekih drugih opijata. Je li tome uistinu tako znade samo ministrica, ali zli jezici iz njezina resora ne prestaju dopirati pa tako djelatnici njezina ministarstva svjedoče kako je Dalić uistinu slaba na skupa vina i kvalitetne viskije. Kako kazuju njezini bliski suradnici nerijetko ministrica ne zna što priča, štuca i miriše po alkoholu, a oni nešto hrabriji kazuju kako joj uistinu nije strano posegnuti za kojom čašicom više. Koliko u ovim glasinama ima istine teško je reći,ali nije nepoznanica da hrvatski političari daleko iza kulisa i svjetala reflektora uistinu imaju brojne poroke i slabosti, baš poput svih nas običnih smrtika. Javnost je tako imala prilike svjedočiti pijanom Peđi Grbinu i to u dva navrata, od kojih je jednom ponešen atmosferom i maliganima zapjevao čak i Thompsonove vječne hitove. Svjedoci vremena kazuju kako se u sabornici pod utjecajem alkohola nerijetko pojavljivao i Damir Kajin, kojega je vrijeme vinulo u zaborav. Čarima alhohola nije odolijevao niti Vladimir Šeks, a oni koji su imali prilike surađivati s njime prepričavaju događaj s otvorenja jedne sportske dvorane u Slavoniji kada je Šeks ispio bocu piva i bacio je iza sebe, ispušajući neugodne zvukove, čime je zgrozio okupljene. O njegovom iznošenju u plahti kruže već i legende. U Milanovićevoj vladi rijetko koji član nije imao ljubavnicu ili ljubavnika Svojedobno je Andrija Hebrang pričao o jednoj zastupnici koja je po sabornici teturala pijana, i to prilično često. Premda nije želio otkriti njezin identitet u međuvremenu se saznao bliži opis dotične, riječ je o dami iz HSLS-ovih redova i ženi koju odaje osebujna, gljivolika frizura. No, što se uistinu događa daleko od očiju javnosti među hrvatskom političkom elitom možda ponajbolje znaju momci koji silom prilika i po zakonu uz političare moraju bdijeti. Riječ je dakako o njihovim zaštitarima, od kojih se neki na pozicijama uspjevaju zadržati unatoč smjeni vlasti. Jedan od takvih odlučio nam je u strogoj tajnosti otvoriti dušu pa tako priznaje da su naši političari robovi europskih i međunarodnih institucija čiji predstavnici svako malo svrate među vladajuće, a da narod to niti ne zna. Kada ne dolaze, onda nazivaju, prijete i postavljaju ultimatume, pa se i sam premijer Andrej Plenković sa time teško nosi, ali nešto je čvršći po tom pitanju od svojih prethodnika. Pomalo je neugodno, priznaje naš sugovornik, slušati te sastanke na kojima se popije preko nekoliko litara piva i uživa u skupocjenim obrocima, doslovce slušajući zapovijedi. Kada kakav europski dužnosnik zakuca na hrvatska vrata, tada u pravilu dolazi s torbom zahtjeva. Prepričava naš sugovornik i iskustva svojih kolega, te priznaje kako im je najturbulentniji period bio onaj kada je Hrvatskom upravljala Kukuriku vlada, jer rijetki su ministri u toj koaliciji koji nisu imali ljubavnika ili ljubavnicu. Vladajući dužnosnici iz te ere koketirali su kako s manekenkama, radijskim voditeljicama tako i sa brojnim drugim poznatim damama. Jedan među njima imao je posebnu slabost, sklonost ka udanim poslovnim damama. Sve te veze javna su tajna, a osobe koje ih štite – prepričava naš sugovornik – prate ih u stopu pa je tako jednog od čelnika Zokijeve vlade znao noćima čekati da izađe iz ljubavničina stana. U svemu tome ovi momci znaju se zbližiti i sa ženama političara koje ih nazivaju poput tajnica, ako im se partneri ne javljaju na telefon. Jedne prigode štićenik našega sugovornika, bivši ministar, sastao se s ljubavnicom a blisko druženje odvijalo se u automobilu u neposrednoj blizini Zagreba. Problem nastaje kada je supruga vladajućeg doznala za vruću suprugovu avanturu te se pojavila na “mjestu nesreće”. Ali naš sugovornik zapazio je suprugu na vrijeme pa je ljubavnicu od nje sakrio u gepek automobila, dok se razjareni par prepirao pred njegovim očima. Pijanke u centru grada Hrvatski političari iz svih struktura posebno su nestašni na putovanjima kada posežu za eskort damama, a naš sugovornik svašta je prošao s nadređenima pa je tako nerijetko bio u situaciji da kupuje darove njihovim ženama, ljubavnicama i djeci. Oni su ti koji razvažaju djecu političara na razne aktivnosti, a naš sugovornik zna kako jedan njegov kolega suprugu jednoga aktualnog ministra svake subote vozi na tržnicu. Nakon toga odvozi je u vikendicu koja je prilično daleko od Zagreba. Prepričava naš sugovornik i detalje iz druženja sa SDP-ovim “izdajnikom” Tomislavom Sauchom. Kako kaže, Saucha je bio više nego sklon bahatim istupima, što ne čudi obzirom da mu je Milanović davao snažan vjetar u leđa. Na posao je Saucha nerijetko dolazio nakon cjelonoćnih izlazaka gdje je posezao za bocama alkoholnog pića koje je zajedno sa suprugom nerijetko odvrtao u jednom zagrebačkom restoranu smještenom u samom centru grada. Saucha je ondje često znao zarundati do kasno u noć, dok bi supruga Ivana pri tome vodila rat s konobarima tvrdeći da su joj nešto krivo zaračunali. Bilo kako bilo, restoran u središtu Zagreba mjesto je na kojem su se osim Sauche okupljali i brojni drugi SDP-ovci u vrijeme dok su vladali. Prednost mu je, tvrde upućeni, kat na kojem su mogli imati potpunu intimu pa je ondje sa suradnicima i suradnicama dolazio i Milanović. Vrata toga ugostiteljskog objekta otvarana su i za partijska druženja na drugim adresama, sve to dakako iz džepa hrvatske sirotinje. Kada se vladalo imalo se i moglo se, a iz troškova reprezentacije plaćalo se sve od ručkova do običnih kava, a ministri iz Milanovićeve vlade nadmetali su se novcem građana kao da je njihov vlastiti u čašćenjima. Tako se primjerice bivši ministar turizma Darko Lorencin znao zaletiti do pulskog restorana Batelina. Ondje su mu ponekad društvo radile i nepoznate dame, a upućeni kazuju kako je riječ o jednome od ministrovih omiljenih destinacija. Obrok u tome objektu nije jeftin, a Lorencin se tako nerijetko častio škampima i skupim vinima. Kako bi rekao jedan bivši HSLS-ov potpredsjednik Sabora – “Pa neću valjda kolege političare voditi na Željeznički kolodvor na burek. Sa bodygardom u teretanu Peglalo se dok se moglo, pa je tako peglao i Zoran Milanović kojega poznanici opisuju kao urbanog lika i čestog gosta hrvatskih restorana. Na njegovom tanjuru nije baš odveć lako naći janjetinu ili kakav komad roštilja, jer ovaj radije poseže za salatama. Da voli biti kul Milanović je pokazivao i u svojim izlascima u društvu sa Tedeschijem. Kada je u pitanju iće i piće zagrebački gradonačelnik Milan Bandić slab je na restoran Kamanjo, a kafane po cijeloj Hrvatskoj u odijelu vječnog bivšeg predsjednika rado je obilazio i Stipe Mesić. U Zagrebu je bio relativno čest gost jednog malog bistro sa filekima (tripicama) a u rodnoj Orahovici zalazio je na Ergovićevo imanje gdje se družio s moćnicima uz pokoju bocu vina više. Uz Mesića kruži i priča da je u dva mandata do kraja ispraznio vinski podrum na Brijunima koji je Tito punio 30 godina a Tuđman 10. Vjerni čuvari iz vida nisu ispuštali niti bivšu ministricu socijalne politike Milanku Opačić. Svake subote odvozili bi je na kavu u zagrebački Kaptol centar, a dok bi sada već bivša ministrica pila kavu u društvu prijateljica, oni zaštitari bi sjedili u autu čekajući dok ona obavi poželjne aktivnosti. Nakon toga zaputili bi se u šetnju prema središtu grada gdje bi ova obilazila trgovine i razgledavala najnovije modne kolekcije kojima je rijetko odolijevala. Kada bi završili tu rutu vjerni momci ministricu bi pratili do tržnice, a s jednim od zaštitara Opačić je znala posjećivati i teretanu, koja je inače bila rezervirana samo za njih. Tajni put u SAD-u I prva hrvatska predsjednica Kolinda Grabar Kitarović rado poseže za fitnes spravama, a osim toga čest je gost kozmetičkog salona na Trešnjevci. Ondje, kako saznajemo, predsjednica provodi sate na tretmanima pomlađivanja. U salon ide pod pratnjom, a ispred njega budno je čekaju po dva zaštitara. Vlasnica salona to vrijeme dužna je posvetiti, a kome drugome doli prvoj dami Hrvatske? Ne treba takvo što čuditi jer predsjednica uistinu voli dobro izgledati. Još u ministarskoj eri zvali su je ministrica princeza. Gdje god da se pojavila privlačila je pažnju diplomata, a na jednom sastanku u Lisabonu jedan ministar iz zemlje osnivačice EU izjavio je kako bi rado poboljšao bilateralne odnose s njom. Jednom prilikom dva strana ambasadora čekala su predsjednicu ispred ureda, ali ona nije imala vremena za njih. Bila je zauzeta, jer je kod nje boravila šminkerica. I na svoja putovanja vodi šminkera i frizerku, a sve to pokazatelj je njezine taštine. O njenom novogodišnjem putu u SAD mi smo već nekoliko puta pisali. Ni do danas nitko iz njenog ureda nije demantirao napise da je i u Americi veliki dio vremena provela na razno-raznim tretmanima ljepote. Za svoje ili naše novce – sada je već svejedno. Bitno je da nam lijepo izgleda. No, Kolinda je tek kap u moru, jer kada dođu na vlast, političari spoznaju svu svoju moć uživajući u onome za što se ne moraju odveć mučiti.