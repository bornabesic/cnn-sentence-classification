Linta, naravno, ni ne spominje da su Srbi bili agresori, da se rat uopće nije vodio u Srbiji, a još manje strašne i još uvijek neprocesuirane srbijanske ratne zločine od Vukovara, Škabrnje do Dubrovnika Ovoga nema nigdje u svijetu! Predsjednik Saveza Srba iz Beograda, nekakvi Miodrag Linta, kako javlja Tanjug, rekao je „da ni poslije 22. godine od zločinačke akcije „Bljesak“ u Hrvatskoj ne postoji spremnost da se priznaju srpske žrtve i kazne odgovorni za brojne zločine nad Srbima na području zapadne Slavonije“. Zatim je dodao da je „Hrvatska vojska masovno granatirala srpska mjesta, gađala zoljama autobuse u kojima su bili civili i pucala po kolonama žena, djece i staraca koja se kretala prema mostu na rijeci Savi da bi prešli u Republiku Srpsku“. Linta dalje naglašava da su izbjeglice koje su kasnije prošle tim putem vidjele cisterne sa vodom i hrvatske vojnike kako peru put od krvi te da se Hrvatska još nije suočila sa zločinima što pokazuju činjenice da se odaje počast samo hrvatskim žrtvama dok se srpske žrtve ignoriraju i ne priznaju. Traže da srpsko Tužiteljstvo za ratne zločine končano pokrene istragu protiv hrvatskih zapovjednika koji su odgovorni za zločine nad srpskim civilima i zarobljenicima u akciji „Bljesak“. U slučaju da hrvatsko pravosuđe odbije procesuirati odgovorne za ratne zločine, Linta poziva srbijansko tužiteljstvo da podigne optužnice i raspiše potjernice za hrvatskim ratnim zapovjednicima! Ovu „suludu“, pokvarenu i što je najvažnije netočnu tvrdnju o stradavanjima srpskih civila, tamošnji su mediji objavili 30. travnja 2017., uz napomenu da je u operaciji nazvanoj „Bljesak“ u dva dana ubijeno ili nestalo 283 Srba, od kojih 55 žena i 11 djece! Na ovakav i sličan način Srbi, koji su bili agresori na Republiku Hrvatsku (ali i na BiH, Sloveniju i Kosovo) javljaju se svake godine uoči obljetnica vojno-redarstvenih operacija „Bljesak“ i „Oluja“, a to nije ništa drugo nego na određeni način „potpora“ kontinuiranom djelovanju pupovca, stanimirovića, džakula, josipovića, mesića, teršelič, pusića i ostalih „pomozbog“ junaka koji neprestano šire mržnju i kleveću i vrijeđaju Hrvate, poglavito hrvatske branitelje i stradalnike hrvatskog obrambenog Domovinskoga rata. Pupovac i Stanimirović, dva brata „uboga“, nisu slučajno, uoči „Bljeska“, bili u posjeti srbijanskom predsjedniku države, a tom prigodom sigurno su dali i potporu nekakvom Linti da ponovno laž pretvori u istinu. Linta, naravno, ni ne spominje da su Srbi bili agresori, da se rat uopće nije vodio u Srbiji, a još manje strašne i još uvijek neprocesuirane srbijanske ratne zločine od Vukovara, Škabrnje do Dubrovnika. Eto, to je ta srbijanska politika „pomirbe“, za koju se tobože zalažu „svi“ od pupovaca do vučića! Osim toga, prvi hrvatski predsjednik i vojskovođa dr. Franjo Tuđman oslobodio je nakon rata na desetine tisuća srbijanskih zlikovaca, a oni nam svake godine priređuju isti – cirkus! I nakon svega, kad čujemo da se Pupovac gura u Plenkovićevu Vladu, ljudi koji su dali krv, odnosno živote za hrvatsku Domovinu sigurno se preokreću u grobu! Mladen Pavković, predsjednik Udruge hrvatskih branitelja Domovinskog rata 91. (UHBDR91.) 