Cijele obitelji u Velikoj Britaniji i svijetu okupljale su se oko svojih crno-bijelih televizora da bi pratile događaj značaja kakav dotad nije bio zabilježen u televizijskim prijenosima. Svi su htjeli vidjeti krunidbu mlade i lijepe kraljice Elizabete koja je nakon smrti svog oca naslijedila prijestolje.  Više od stotinu milijuna ljudi u svijetu slušalo je i prijenos na radiju, a samo u Ujedinjenom Kraljevstvu njih 27 milijuna po prvi je puta na televiziji gledalo prijenos uživo, na jednom od 44 svjetska jezika u prijenosu za koji je unutar same Westminsterske opatije gdje je održana krunidba po prvi puta bilo predviđeno čak 95 komentatorskih mjesta. via GIPHY Nakon završetka ceremonije, milijuni građana i posjetitelja Londona izašli su na kišom preplavljene londonske ulice kako bi pozdravili svoju novu kraljicu 27- godišnju Elizabetu II., i njezina četiri godine starijeg supruga, princa Philipa. Na ulicama Londona navodno je prenoćilo više od 30 tisuća građana koji su željeli zauzeti što bolje pozicije za promatranje povorke. Povorku je u konačnici promatralo više od tri milijuna ljudi. Elizabeta II. okrunjena je na današnji dan 1953. godine za 38. suverena Ujedinjenog Kraljevstva u Westminsterskoj katedrali u kojoj se takve svečanosti odvijaju još od krunidbe Williama Osvajača 1066. godine. Sam čin krunidbe obavio je nadbiskup Canterburyja, najviša crkvena osoba u Anglikanskoj crkvi. To je bila posljednja kraljevska krunidba do danas, a sljedeća će se održati tek u slučaju kraljičine smrti ili abdikacije. Kraljica Elizabeta danas ima 91 godinu. Elizabeta II. u trenutku krunidbe imala je samo 27 godina, a njen suprug princ Filip 31 i već su bili u braku više od 5 godina i imali dvoje djece. Krunidba je bila važan događaj za svijet, jer Elizabeta II. nije krunjena samo za britansku kraljicu, nego i za kraljicu Australije, Kanade, Južne Afrike, Novog Zelanda, Cejlona, pa čak i muslimanskog Pakistana. via GIPHY Pripreme za krunidbu trajale su čak 16 mjeseci. Uoči krunidbe Elizabeta II. je po kući nosila krunu da se navikne na njenu težinu na glavi. Nosila ju je navodno čak i za vrijeme pijenja čaja, čitanja novina i drugih svakodnevnih poslova.  Naime, ta kruna sadrži 2,868 dijamanata a na njoj se nalazi i dijamant Cullinan II, s 317.4 karata, te safir sv. Edwarda koji potječe iz srednjeg vijeka, a nekoć ga je navodno na prstenu ili na kruni nosio kralj sv. Edward Ispovjednik.  Na kruni je i poznati „rubin Crnog princa“ koji je također među kraljevskim draguljima još od srednjeg vijeka.   Planove za krunidbu umalo je promijenila smrt kraljičine bake, kraljice Mary koja je preminula 24. ožujka 1953. No ona je shvaćala važnost krunidbe te da odgoda ne bi bila dobar potez pa je u svom oproštajnom pismu napomenula kako ne želi bilo kakve promjene u krunidbi svoje unuke. Tako je “spasila” Elizabetinu krunidbu u zacrtanim vremenskim okvirima. Lipanj je, naime, mjesec kada tradicionalno, uz lijepo vrijeme, u Londonu počinje ljetna sezona društvenih zbivanja. via GIPHY Na proslavi nakon ustoličenja u samoj Buckinghamskoj palači točio se i traminac iz Iločkih podruma