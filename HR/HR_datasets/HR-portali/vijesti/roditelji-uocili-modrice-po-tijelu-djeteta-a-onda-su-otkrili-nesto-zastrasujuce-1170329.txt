Dadilja Nadia Shapoval (54) prijavljena je policiji nakon što su roditelji posumnjali da tuče njihovo dijete, a svoje sumnje su potvrdili postavljanjem 'kamere za dadilje' u njihovoj kući gdje je čuvala dijete. Roditelji iz Istanbula su, naime, primijetili modrice po tijelu svoga djeteta pa su posumnjali da je za njih odgovorna 54-godišnja dadilja. Kako bi to dokazali postavili su kamere po cijeloj kući. Kada su pregledavali snimku roditelji su vidjeli kako dadilja snažno šamara njihovo dijete. No, dadilja iz Ukrajine otpuštena je i prije nego su roditelji otkrili da zlostavlja njihovo dijete. Kada su pregledali snimku, prijavili su Ukrajinku policiji no tada više nisu znali gdje se ona nalazi. Ipak, susjedi su rekli ocu kako je 54-godišnjakinja otišla kod prijatelja u Marmaris na jugozapadu Turske. Otac je potom sjeo u automobil i odvezao se do grada udaljenog više od 600 kilometara te tamošnju policiju zamolio za pomoć. Zajedno s ocem, policija je dadilju pronašla kako se šeta ulicom. Kada je vidjela svog bivšeg šefa, 54-godišnjakinja se rasplakala te je privedena i zadržana u pritvoru.  