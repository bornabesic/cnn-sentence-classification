Hit na Facebooku postala je fotografija pijanog mladića kojeg je kući dovezla australska policija, no on se toga zapravo uopće ne sjeća. Kada se probudio, uzeo je svoj mobitel i otišao pogledati fotografije koje je snimio večer prije. Ono što ga je iznenadilo bili su selfiji s policijom dok on leži u svom krevetu. Zbog tih fotografija shvatio je kako je tu večer došao kući, a dvoje policijskih službenika napravilo je selfije s njim kako bi ujutro otkrio tko ga je pijanog dovezao kući. – Upravo sam gledao po mobitelu i ispada da su ovi dobri policajci napravili nekoliko selfija nakon što mu moju pijanu guzicu dovezli kući. Kakve legende – napisao je pod fotografiju mladić po imenu Reece. Policija iz Tasmanije potvrdila je da je riječ o njihovim službenicima, no upozorila je sve one koji idu u noćne izlaske da se pobrinu za to kako će doći do kuće te da policija nije taksi služba. – Napravite plan kako ćete doći kući ako popijete koje piće. Onda neće biti rizika za vas, vašu obitelj, prijatelje ili bilo koga drugog na cesti – rekao je poručnik Craig Fox.