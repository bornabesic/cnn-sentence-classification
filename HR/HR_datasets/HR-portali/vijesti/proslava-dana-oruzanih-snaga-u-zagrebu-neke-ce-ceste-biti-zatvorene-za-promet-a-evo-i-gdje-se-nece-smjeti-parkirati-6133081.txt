Od petka, 26. svibnja do ponedjeljka, 29. svibnja 2017. na području Grada Zagreba održat će se više događanja povodom obilježavanja Dana Oružanih snaga Republike Hrvatske, zbog kojih će biti uspostavljena posebna regulacija prometa na više lokacija u Zagrebu i to: - od petka 26. svibnja 2017. od 13 sati do nedjelje, 28. svibnja 2017. do ponoći zabranjuje se zaustavljanje i parkiranje svih vozila i za promet se potpuno zatvara Aleja Matije Ljubeka od Hrgovića do Hrvatskog sokola na SRC Jarun radi prezentacije opreme i tehnike OSRH i pokaznih vojnih vježbi. - subota 27. svibnja 2017. u vremenu od  11 do 15 sati za promet se povremeno zatvaraju Zrinjevac – Praška - Teslina – Preradovićev trg – Margaretska – Ilica – Trg bana Josipa Jelačića – Bakačeva – Kaptol radi kretanja kolone Puhačkog orkestra OS RH koji će tijekom hodnje izvoditi glazbeni program. - subota 27. svibnja 2017. u vremenu od 11 do 15 sati za promet se povremeno zatvaraju Ćirilometodska – Trg svetog Marka – Kamenita - Radićeva – Trg bana Josipa Jelačića – Bakačeva – Kaptol radi kretanja kolone Velike smjene straže i Počasne bojne koji će izvoditi program smjene straže na Trgu svetog Marka, a na Trgu bana Josipa Jelačića vojno-akrobatsku vježbu. - subota 27. svibnja 2017. u vremenu od  6 do 13 sati zabranjuje se zaustavljanje i parkiranje za sva vozila osim vozila MORH-a i HV-a s južne strane Crkve Svete Mati Slobode na Jarunu. - ponedjeljak 29. svibnja 2017. u vremenu od  6 do 18 sati zabranjuje se zaustavljanje i parkiranje za sva vozila osim vozila MORH-a i HV-a na parkiralištima na istočnoj strani Trga Stjepana Radića od zgrade Gradskog poglavarstva do KD „Vatroslav Lisinski“. Vozačima se preporučuje da u subotu u vrijeme održavanja događanja izbjegavaju odlazak prema užem centru Zagreba i Gornjem gradu, te da izbjegavaju navedene prometnice kojima će se kretati kolona pješaka. Obilazni pravci za vrijeme zabrane prometa u pravcu istok – zapad su: - Boškovićeva – Hebrangova – Klaićeva; - Jagićeva – Kršnjavoga – Žerjavićeva – Trenkova – Hatzova. Obilazni pravci za vrijeme zabrane prometa u pravcu sjever - jug su: - Mesnička – Streljačka – Tuškanac – Cmrok – Jurjevska – Mlinarska; - Gupčeva zvijezda – Medveščak – Ribnjak – Palmotićeva. Vozače i vlasnike upućujemo da pravovremeno uklone svoja vozila s mjesta gdje to neće biti privremeno dopušteno, zbog osiguranja događanja. Molimo sve građane i sudionike u prometu za strpljenje te na poštivanje postavljene prometne signalizacije i upute policijskih službenika i pripadnika Vojne policije na osiguranju navedenih događanja. U subotu 27. svibnja 2017. od 19 do 23 sata na Trgu svetog Marka u Zagrebu održat će se koncert na otvorenom u sklopu obilježavanja Dana Grada Zagreba zbog čega će se uspostaviti posebna regulacija prometa i to: - subota 27. 5. 2017. od  18 do 23.30 sati za promet se povremeno zatvaraju Ćirilometodska ulica, Trg svetog Marka, Freudenreichova i Kamenita radi generalne probe i svečanog koncerta na Trgu svetog Marka. Vozačima preporučujemo da u subotu u vrijeme održavanja koncerta izbjegavaju odlazak prema Gornjem gradu te da izbjegavaju navedene prometnice. Obilazni pravci za vrijeme zabrane prometa su: - Mesnička – Streljačka – Tuškanac – Cmrok – Jurjevska – Mlinarska; - Gupčeva zvijezda – Medveščak – Ribnjak – Palmotićeva. Molimo sve vozače i vlasnike da pravovremeno uklone svoja vozila s mjesta gdje to neće biti privremeno dopušteno zbog osiguranja događanja.