U Međunarodnu zračnu luku Zagreb u ponedjeljak je prvi put sletio hidroavion zrakoplovnog prijevoznika European Coastal Airlines (ECA), i to na liniji Rab – Zagreb. Zrakoplov za 19 putnika svakodnevno će povezivati Rab s hrvatskom metropolom, a povratna karta stoji 899 kuna, dok će u jednom smjeru cijena biti 499 kuna. Promotivna cijena u jednom smjeru u početnom razdoblju je 350 kuna. U planu je i linija Zagreb – Mali Lošinj – Italija ECA je nakon 14 godina priprema i borbe s hrvatskom birokracijom ovo ljeto počela s prvim operativnim letovima u Hrvatskoj, i to na liniji Split – Jelsa (na Hvaru). ECA planira uspostavu letova i na Mali Lošinj, Cres, Krk i u Rijeku, a u toj tvrtki nadaju se da će to uspjeti realizirati do kraja ove godine. No, to će ovisiti o raspisivanju natječaja za koncesije za aerodrome na vodi. Sljedeće godine planiraju letjeti i na Vis, a u planu je i međunarodna linija Zagreb – Mali Lošinj – Italija. >>Prvi hidroavion povezao splitski Resnik i hvarsku Jelsu >>Uskoro hidroavionom od Resnika do Jelse 