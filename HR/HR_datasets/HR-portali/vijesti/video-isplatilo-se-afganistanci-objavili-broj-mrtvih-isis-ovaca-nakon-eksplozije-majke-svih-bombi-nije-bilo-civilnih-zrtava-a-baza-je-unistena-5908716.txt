Najmanje 36 militanata Islamske države ubijeno je nakon što su Amerikanci u Afganistanu bacili 'majku svih bombi', najveću nenuklearnu bombu u povijesti, objavilo je ministarstvo obrane Afganistana.Informacije o žrtvama još nisu sto posto točne, ali glasnogovornik ministarstva rekao je kako nije ni jedan civil stradao u ogromnoj eksploziji koja je sravnila sa zemljom lanac tunela i spilja koji su koristili teroristi.- Istina je, nije stradao ni jedan civil. Najvažnije je da je baza ISIS-a potpuno uništena - rekao je Waziri.