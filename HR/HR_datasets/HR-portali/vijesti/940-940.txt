Potpredsjednik Vlade Božo Petrov u četvrtak je tragičnom ocijenio slobađajuću presudu Vojislavu Šešelju u Haagu ustvrdivši da je njome Haaški sud izgubio kredibilitet, a žrtve velikosrpske agresije svaku nadu da će "ruka pravde sustići najodgovornije" za zločine počinjene u Hrvatskoj i BiH. "Haaški sud je s ovakvom presudom izgubio kredbilitet, a žrtve velikosrpske politike i agresije svaku nadu da će ruka pravde sustići najodgovnije, one koji su bili Šešeljevi istomišljenici, odobravatelji i sljedbenici velikosrpske agresije i na Republiku Hrvatsku i na BiH", reao je Petrov u Banskim dvorima u povodu oslobađajuće presude Međunardnog kaznenog suda za bivšu Jugoslaviju (ICTY). Tragično je da jedan od arhtekata projekta velike Srbije, ratni huškač i zločinac, koji je u više navrata pokazao svoju mržnju prema hrvatskom narodu, prođe bez bilo kakve osude na Haškom sudu, dodao je potpredsjednik Vlade. "Žalosno je da je taj isti čovjek svojim skandaloznim ponašanjem više puta pokušao napraviti cirkus od Međunarodnog suda u Haagu, u čemu je s ovakvom presudom na kraju i uspio", poručio je Petrov. Raspravno vijeće Međunarodnog kaznenog suda za bivšu Jugoslaviju (ICTY)je Vojislava Šešelja po svim točkama optužnice za ratne zločine u Hrvatskoj, Vojvodini i BiH.