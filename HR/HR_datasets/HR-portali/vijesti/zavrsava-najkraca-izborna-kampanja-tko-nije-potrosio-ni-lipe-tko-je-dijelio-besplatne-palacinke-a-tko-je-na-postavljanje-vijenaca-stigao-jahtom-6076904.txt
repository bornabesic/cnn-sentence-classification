Lokalni izbori održavaju se u nedjelju, 21. svibnja i u tijeku je najkraća izborna kampanja dosad - traje 14 dana, no zato su se neki kandidati doista svojski potrudili da budu zapaženi.   Primjerice, Željko Kerum, koji je svoju listu predstavio na školskom igralištu, danas je na svečanost postavljanja vijenca na spomenik dr. Franji Tuđmanu u povodu 4. godišnjice postavljanja spomenika stigao svojom jahtom.   Vojko Basic / HANZA MEDIA   HANZA MEDIA Nakon što je na predizbornom skupu u Dubrovniku HDZ okupljenima puštao snimku Plenkovićeva razrješenja MOST-ovih ministara, ta je snimka izazvala ovacije i pljesak među okupljenima. Istu stvar učinio je i Most na predstavljanju Osijeku.   Smijenjeni ministar Vlaho Orepić nakon puštanja snimke istaknuo je da želi "čvrsto podržati ljude koji su se usudili mijenjati mentalitet balkanskih grabežljivaca".   HANZA MEDIA Nije se lako istaknuti u moru kandidata, pa je tako nezavisni kandidat za gradonačelnik Rijeke Hrvoje Burić postavio na Korzu štand na kojemu je dijelio besplatne palačinke.   HANZA MEDIA Svojevrsno iznenađenje bio je i povratak bivšeg premijera Tihomira Oreškovića koji je u Vukovar podržao Mostovog kandidata za župana Tomislava Panenića. Poručio je pritom da je došao pružiti podršku Mostu, ali da se ne planira vratiti u politiku. Vlado Kos / HANZA MEDIA Tihomir Orešković   Jedan od najzanimljivijih predizbornih plakata imao je načelnik općine Primošten Stipe Petrina - Petrina'l uništava svu političku bagru i uhljebe, pridružite se i Vi u procesu dezinsekcije županije, stoji na plakatu uz fotografiju sredstva za čišćenje na kojemu je portret Stipe Petrine.   HANZA MEDIA Zanimljivo je spomenuti kako neki kandidati nisu prijavili niti lipe u izvješćima o troškovima predizborne kampanje. Među njima su Milan Bandić, Željko Kerum, Nikola Grmoja, koji se natječe za župana Dubrovačko-neretvanske županije, kao i Miro Bulj te Miroslav Šimić, Mostov kandidat za gradonačelnika Osijeka.   Pritom je Kerum predizbornu kampanju započeo okretanjem 50 janjaca na ražnju, a sam je priznao da će potrošiti pet milijuna kuna.   HANZA MEDIA HANZA MEDIA Kerumova marenda u restoranu Lora na kojoj je častio janjcima HANZA MEDIA