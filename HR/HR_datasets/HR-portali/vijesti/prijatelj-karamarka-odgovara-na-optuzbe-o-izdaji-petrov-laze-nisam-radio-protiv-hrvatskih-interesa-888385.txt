Foto: FaH JOSIP PETROVIĆ reagirao je na jučerašnju izjavu Bože Petrova koji ga je optužio da kao konzultant MOL grupe radi protiv hrvatskih interesa.  "Istina je naravno sasvim drugačija. Sve što sam napravio se odnosilo na to da sam predlagao svom klijentu MOL-u dogovor s hrvatskom Vladom kao najbolju opciju. Duboko sam uvjeren kako bi se dogovorom MOL-a i Vlade Republike Hrvatske oko INA-e stekli uvjeti za njezino transparentnije poslovanje, a razne lobističke kuće ne bi na ovom pitanju zarađivale milijunske iznose za izradu raznih analiza povezanih s arbitražama koje su u tijeku. Svaka najava dogovora povećava vrijednost INA-e na burzi, a najava produžetka spora je smanjuje", kaže Petrović i dodaje kako u ostale spekulacije o velikim interesima ne želim ulaziti.  "Haranga na pogrešnu adresu"  Ističe kako je protiv njega podignuta haranga koja je usmjerena na pogrešnu adresu.  "Glede tvrdnji potpredsjednika Vlade da sam se na suđenju Sanaderu pojavio kao konzultant MOL-a, moram se zapitati je li u Hrvatskoj zabranjeno biti konzultant međunarodne korporacije koja posluje u više od 20 država Europe i svijeta, i koja u samoj centrali ima mnoge direktore Hrvate? Zar svi Hrvati koji rade u toj kompaniji rade protivno interesima Hrvatske? Rekao bih baš suprotno. Svi mi znamo što su interesi Hrvatske i kako ih zaštiti. To smo radili do sada i radit ćemo i dalje bez obzira na jeftine dnevnopolitičke insinuacije. Na sudu sam svjedočio o jednom događaju o kojem je upoznata cijela hrvatska javnost. Moja je dužnost govoriti istinu. Ako to u ovom trenutku nekome na političkoj sceni ne odgovora, molim ih da moje ime ne upotrebljavaju za takvu vrstu političkog razračunavanja", kaže Petrović i dodaje kako su hajkom ugroženi on i njegova obitelj.  Petrova ne poznaje  Za Petrova kaže da ga ne poznaje i da s njim nikada nije razgovarao dok ga s Karamarkom veže poznanstvo iz sportskih dana.  Ovom hajkom ugroženi smo moja obitelj i ja. Gospodina Petrova niti poznajem, niti sam s njime ikada razgovarao.  Istaknuo je kako nikad nije koristio poznanstvo s njim da bi razgovarali o tim  temama.