Ruski predsjednik Vladimir Putin spreman je susresti se s američkim predsjednikom Donaldom Trumpom ali pripreme za taj mogući sastanak mogle bi trajati mjesecima, a ne tjednima, rekao je glasnogovornik Kremlja Dmitrij Peskov kojeg navodi agencija TASS. "To se neće dogoditi u nadolazećim tjednima, ali nadajmo se da će do sastanka doći u nadolazećim mjesecima", rekao je Peskov. Naglasio je kako bi bilo pogrešno misliti da će rusko-američki odnosi nakon dolaska Donalda Trumpa u Bijelu kući biti lišeni "kontradikcija i sporova". "Mi smo dvije najveće zemlje na svijetu. I mi ne možemo živjeti bez trvenja i sukoba interesa", kazao je Peskov, a navodi ga Interfax.   Putin bi trebao nazvati Trumpa tijekom nadolazećih dana kako bi mu čestitao na preuzimanju dužnosti, dodao je Peskov. 