Foto: Marko Prpić/ Pixsell U NEDJELJU oko 19.39 u kući u Kanarinskoj ulici u Dubravi pronađena su dva tijela. Sandru su policajci zatekli u sjedećem položaju za stolom, a kraj nje na podu ležao je njen suprug Miroslav. U ruci je imao pištoljk.   39-godišnjakinju i 53-godišnjaka danima nitko nije vidio, a u nedjelju navečer u stan na prvom katu obiteljske kuće provalila je policija nakon što im se obratio zabrinuti član obitelji. Supružnici su, kako se ustanovilo, danima ležali mrtvi, a tijela su im se počela raspadati pa se po stanu širio nesnosan smrad.  Što je motiv ubojstva i samoubojstva bračnog para, nije poznato. Par je živio prilično skromno, a o njima se nije znalo puno. Navodno oboje imaju djecu iz ranijih veza.