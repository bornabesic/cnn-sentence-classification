ODAZIV na lokalnim izborima do 11.30 sati iznosi 15,98 posto, javilo je Državno izborno povjerenstvo, što je više nego prije četiri godine.  U Zagrebu je do 11:30 na izbore izašlo 15,40 posto, u Splitu 16,35, Rijeci 13,48, a u Osijeku 14,86 posto.  Gledano po županijama, najveća je izlaznost u Ličko-senjskoj (21,94 posto), a najmanja u Požeško-slavonskoj (11,98 posto).  Odaziv je bolji nego na izborima prije četiri godine, danas je izašlo 72 tisuće birača više, s tim da treba imati na umu da se prije četiri godine izlaznost mjerila do 11 sati, danas do 11,30 sati. Prije četiri godine, do 11 sati izborima se odazvalo 13, 5 posto, odnosno 478 tisuća birača.  Najveći odaziv ima Ličko-senjska županija (21, 9 posto), najmanji Požeško-slavonska (11,9 posto).  Među gradovima, po odazivu prednjači Gospić (24, 7 posto), na začelju je Velika Gorica u kojoj je do 11, 30 sati glasovalo 13, 2 posto birača.  U Zagrebu je glasovalo 15, 4 posto, odnosno gotovo 100 tisuća birača, u Splitu 16, 3 posto odnosno oko 21 tisuću, u Rijeci 13, 5 posto tj. oko 13.500, a u Osijeku 14, 9 odnosno 12. 300 birača.  Odaziv do 16.30 sati Na izbore je do 16.30 sati izašlo 35,15 posto birača. U odnosu na prošle lokalne izbore to je 2 posto više birača. Do 16.30 sati glasalo je 1.190.760 birača, dok je prije četiri godine na izbore do 16 sati izašlo 1.184.813 birača. Najveći odaziv do 16.30 sati zabilježen je u Ličko-senjskoj županiji (48,12 posto), slijedi Dubrovačko-neretvanska županija s 42,25 posto, Krapinsko-zagorska s 40,39 posto te Varaždinska županija s 38,84 posto. Najslabiji odaziv je u Osječko-baranjskoj (31 posto) i Požeško-slavonskoj županiji (31,7 posto). Od gradova najveću izlaznost do 16.30 sati bilježi Gospić s 51,96 posto, slijedi Krapina s 43,14 posto, Varaždin s 36,91 posto, Pazin s 36,33 posto te Dubrovnik s 34,6 posto. Najmanje građana na birališta je izašlo u Rijeci, svega 27,7 posto.