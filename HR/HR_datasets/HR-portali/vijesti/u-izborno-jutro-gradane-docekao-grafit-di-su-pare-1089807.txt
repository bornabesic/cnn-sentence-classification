Vrgorčane, koji danas na 3. prijevremenim lokalnim izborima biraju gradonačelnika i Gradsko vijeće, u izborno jutro je dočekao grafit "Di su pare?", ispisan na cesti pred sjedištem gradske uprave, i transparent s istim pitanjem postavljen na kuli iznad grada.  Komunalci su skinuli transparent, ali je grafit koji je napisan fasadnom bojom ostao. Za dužnost gradonačelnika troje je kandidata: Nada Jelavić iz HDZ-a, koju je kandidirala Domoljubna koalicija HDZ-HSP AS-HSS; Rade Bobanac iz SDP-a, kojega je kandidiarala kolaicija "Zajedno za Vrgorac" SDP-a i HNS-a; te Ante Pranić s Nezavisne liste mladih (NLM). U gradsko vijeće Vrgorca bira se 15 vijećnika, a biračima su ponuđene četiri liste kandidata; HDZ-HSP AS-HSS, SDP-HNS, NLM i HSU. U protekle tri godine, to jest od svibnja 2013. godine kada su u Hrvatskoj održani redovni lokalni izbori, u Vrgorcu su prijevremeni lokalni izbori održani u prosincu 2014. i u srpnju 2015. godine.  Ako ni jedan kandidat za gradonačelnika danas ne dobije natpolovičnu većinu, ide se u drugi krug 19. lipnja. >>Orepićev apel uoči izbora: Nije korektno da birate gradonačelnika grada u kojem ne živite 