Roditelji su upozoreni na igru s kojom policija dovodi u vezu čak 130 samoubojstava tinejdžera u Rusiji. Prema njihovim izvještajima, popularnost igre počela se premještati prema unutrašnjosti Europe, prenosi Daily Mail. Igra poznatija pod nazivom Izazov plavog kita sastoji se od niza izazova koje mladi moraju ispuniti, od hodanja po mraku do rezanja vlastite kože. Igra traje 50 dana, a posljednjeg dana dobivaju uputu od svojih 'mastera' da počine samoubojstvo. Igra je pod istragom ruske policije zbog moguće povezanosti s desetinama samoubojstava, uglavnom tinejdžera, a pod povećalom je i u Velikoj Britaniji gdje je u pojedinim školama opća panika. - Policija nam je ukazala na igru o kojoj vas imamo potrebu obavijestiti i zbog koje biste trebali biti na oprezu. Zove se Izazov plavog kita, a kao platforma igračima služe razne društvene mreže. Igračima je dodijeljen gospodar koji njima upravlja 50 dana, a svaki dan imaju drugi zadatak, odnosno izazov. Zadnjeg dana igre, gospodar šalje igraču posljednji zadatak, a to je počiniti samoubojstvo. Nažalost, neki tinejdžeri su to i učinili, kazao je ravnatelj srednje škole u Basildonu, u predgrađu Londona okupljenim roditeljima i učenicima. Na internetu je uzbuna nastala u veljači kada su dvije djevojke, Yulia Konstantinova (15) i Veronika Volkova (16), počinile samoubojstva skočivši s krova zgrade u ruskom gradu Ust-Ilimsku. U međuvremenu djevojka imena Ekaterina (15) zadobila je ozbiljne ozljede počinivši istu stvar u Krasnoyarsku, a dva dana poslije 14-godišnja se djevojka u Chiti bacila pod vlak. U svim tim slučajevima, kao i desetinama ostalih, policija ne isključuje utjecaj igre na samoubojstva. Posebno je to kod Yulije (15) koja je posljednjeg dana na svom Facebook profilu najprije objavila sliku plavetnog kita, a zatim i objavila status teksta - 'Kraj'. Modrá velryba #bluewhalechallenge 🐳🔪 Lidi nedělejte to, neubližujete jen sobě, ale i lidem , kterým na vás záleží 💙💦 pic.twitter.com/o3Yom6LaUc Nije samo posljednji čin igre sam po sebi strašan. Kako navode ruski izvori, neki od 'lakših' izazova su ustajanje u 4:20, cjelodnevno gledanje horora, a među 'težima' je urezivanje oblika kita na ruku ili nogu - nožem. 