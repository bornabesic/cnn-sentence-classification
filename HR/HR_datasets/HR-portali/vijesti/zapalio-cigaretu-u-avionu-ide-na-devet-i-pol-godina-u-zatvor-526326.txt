Što jedna cigareta napravi od ljudskog života... U to se najbolje uvjerio John Cox (46) iz Velike Britanije, koji je zbog pušenja u zrakoplovu osuđen na zatvorsku kaznu u trajanju od devet i pol godina. Cox je odlučio zapaliti cigaretu u toaletu zrakoplova, a nakon što ju je popušio, bacio ju je u košaru koja se zapalila i tako aktivirao alarm. Detektor za dim se aktivirao tek nakon sat i pol leta, a osoblje je uspjelo ugasiti požar. Pilot je upozorio da je pušenje u zrakoplovu strogo zabranjeno, a nakon incidenta je čak razmišljao o prisilnom slijetanju.  Cox je proglašen krivim za podmetanje požara iz nemara, zbog čega je prvo osuđen na četiri i pol godine zatvora, ali je sudac presudio da je ta kazna blagonaklona. Na ponovljenom suđenju kazna je povećana za čak pet godina. Zrakoplov je letio na relaciji Birmingham - Sharm El Sheikh u kolovozu 2015. godine, a u trenutku požara bio je na visini od 10,000 metara. Cox je uhićen u Egiptu čim je zrakoplov sletio, nakon čega je deportiran u Veliku Britaniju.