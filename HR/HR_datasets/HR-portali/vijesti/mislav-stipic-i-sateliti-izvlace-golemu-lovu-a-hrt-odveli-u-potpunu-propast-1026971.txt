Zvijezde s Prisavlja, bez obzira na sramotne pokazatelje, i dalje imaju basnoslovne ugovore i anekse te plaće od deset tisuća kuna naviše, dok ravnatelj Kazimir Bačić mjesečno uprihodi 35 tisuća kuna Iako financirana novcem televizijskih pretplatnika svake godine u blagajnu uprihodi milijardu i pol kuna, Hrvatska radiotelevizija uvjerljivo je najgora i najmanje gledana televizija u zemlji! Podaci su to Agencije za elektroničke medije, objavljeni ovog tjedna, a odnose se na televizijske programe s nacionalnom koncesijom. Nova TV i RTL gledaniji su od HTV-a – i to u sve tri ciljane skupine. Naime, u kategoriji populacije starije od četiri godine koja živi u kućanstvu s ispravnim TV prijamnikom, najgledanija je Nova TV s 23,57%, iza nje je RTL s 15,83, dok je prvi program HTV-a treći s tek 13,3 posto SHR-a. SHR odnosno share označava prosječan udio u gledanosti pojedinog kanala od određene ciljne skupine koja u određenom trenutku gleda televiziju. U marketinški najzanimljivijoj kategoriji gledatelja od 18 do 49 godina Nova TV ima SHR od 20,2 posto, RTL je na 17,8 posto, a prvi program HTV-a je treći sa svega 8,76 posto. Kada se gleda dobna skupina od 18 do 54 godine raspored je gotovo isti. Nova TV prva je s 21 posto, drugi je RTL s 17,6 posto dok prvi program HTV-a ima 10,1 posto. Tragična slika državne televizije, čije emisije nisu niti u prvih 20 najgledanijih programa s nacionalnom koncesijom, ako izuzmemo vremensku prognozu. Državna radiotelevizija predana je u ruke najtvrđih udbaških kadrova na čelu s Mislavom Stipićem i Kazimirom Bačićem, koje program ne zanima nego samo izvlačenje milijarde i pol kuna godišnjih prihoda od pretplate. Ovaj potpuni debakl na Prisavlju nisu željeli komentirati, čija četiri televizijska programa imaju podjednaku gledanost kao i samo jedan program Nove TV!? Zvijezde s Prisavlja, bez obzira na ove sramotne brojke, i dalje imaju basnoslovne ugovore i anekse te plaće od deset tisuća kuna naviše, dok ravnatelj Kazimir Bačić mjesečno uprihodi 35 tisuća kuna. Njegova desna ruka i šef Poslovanja Mislav Stipić ima plaću od 21 tisuću kuna, odnosno veća je od plaće bilo kojeg ministara u vladi Andreja Plenkovića, uključujući i njegovu. To je nagrada za ovu sramotnu gledanost, a najveću sprdnju izaziva činjenica kako se Informativni program HTV-a pretvorio u pamflet vladajuće stranke. Očito je jedini problem što to nitko ne gleda. Nova TV i RTL su gledaniji od HRT-a i to u sve tri ciljane skupine pokazalo je Istraživanje Agencije za elektroničke medije u suradnji sa AGB Nilsenom za gledanost programa u travnju ove godine