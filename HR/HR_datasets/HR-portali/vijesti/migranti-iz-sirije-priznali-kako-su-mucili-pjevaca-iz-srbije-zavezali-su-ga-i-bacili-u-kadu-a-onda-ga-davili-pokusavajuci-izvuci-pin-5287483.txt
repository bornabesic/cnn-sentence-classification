Protiv dvojice sirijskih migranata, starih 19 godina, austrijsko tužiteljstvo podiglo je optužnicu zbog brutalnog ubojstva Srbina Aleksandra Markovića (30) počinjenog 10. sprnja u Salzburgu, javlja Blic.rs. Kako pišu austrijski mediji, dvojica migranata bit će optuženi za ubojstvo i pljačku, s obzirom na to da je optužnica protiv njih predana sudu u Salzburgu 14. studenog. Austrijski mediji prvi put iznose detalje zločina kroz iskaze aktera te kobne pljačke. Tinejdžeri, koji su uhićeni dva tjedna nakon počinjenog zločina, policiji i tužiteljstvu rekli su da im nije bila namjera ubiti Markovića već ga opljačkati. Ipak, jedan od dvojice okrivljenih praktično je priznao ubojstvo, rekavši da je vezao i gušio žrtvu, ali kako nije vjerovao da će Srbin zbog tog maltretiranja preminuti. Njegov kolega priznao je da je opljačkao stan u koji su upali, ali je negirao da je sudjelovao u prebijanju i davljenju žrtve. Prema navodima optužnice, okrivljeni su davili Markovića, vezali mu ruke i noge, te ga smjestili u kadu. Mučenjem su pokušali iz njega izvući pin njegove kreditne kartice, sa koje su planirali podići novac. Mučenje je, međutim, bilo smrtonosno po pjevača. Kada su shvatili što su učinili, Sirijci su deterdžentom i šamponom pokušali da sa kade saprati tragove i otiske. Potom su temeljito pretresli stan i iz njega odnijeli dragocjenosti. Prema austrijskom kaznenom zakonu, kazne za ubojstvo variraju od 10 godina do doživotnog zatvora, ovisno o okolnostima svakog pojedinačnog slučaja. U ovom slučaju, sud će vjerojatno uzeti u obzir i godine ubojica, zbog čega kazna može biti i blaža. Po izlasku iz stana, Markovićevi su susjedi zapazili Sirijce. Neopreznost kriminalaca pokazuje i činjenica da su istražitelji koji su radili očevid na licu mjesta pronašli privremenu ispravu jednog od migranata. On je potom uhićen u Njemačkoj i to u odjeći svoje žrtve, a kod njega je pronađen i kontakt drugog migranta, koji je također ubrzo uhićen, javlja Blic.rs.