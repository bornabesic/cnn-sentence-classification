Pa jel dosta više!? Upravo nam se javila zabrinuta majka djeteta iz DV Vrbik koja kaže: "Nadam se da možete možda shareati ovu moju fotografiju. Polijepila sam ju po Bandićevim stranicama, no bezuspješno, zbrisali su sve. Jučer sam došla po sina u vrtić, prvo što mi je rekao bilo je - mama - pao je strop u wc-u! Djeca nemaju ni papire za crtanje, donosimo im mi s posla rabljene papire pa s druge strane crtaju. Donosimo svaki mjesec plastične čaše, ubruse, maramice..." Dok gradonačelnik gradi fontane, situacija u gradskim vrtićima je sramotna i alarmantna, objavljeno je u utorak na Facebook stranici ZA GRAD.  Ravnateljica vrtića Davorka Crnković rekla je za 24sata da je pukla cijev u utorak u 6.30 sati u kupaonici. - Nastala je rupa, ali nikoga tada nije bilo u vrtiću. Danas se sanira - rekla je ravnateljica.