Ispred britanskog parlamenta u središtu Londona upucan je napadač koji je nožem izbo policajca i automobilom gazio ljude na Westminsterskom mostu. Prema posljednjim informacijama objavljene malo prije ponoći pet osoba je poginulo, među kojima su policajac i napadač, a ozlijeđeno je više od 40 ljudi. Ubijeni policajac je Keith Palmer (na fotografiji ispod), koji je godinama radio u policiji. Pojavila se i fotografija napadača koji je snimljen kako leži na nosilima. Pokraj njega se nalazio nož kojim je izbo policajca. Tijek događaja: 23:50 Pet osoba je poginulo a ozlijeđeno je više od 40 ljudi 22.19 - Nije slučajno da je napadač odabrao Parlament koji se zalaže za demokraciju, slobodu i vladavinu prava - kazala je premijerka Theresa May i dodala da su teroristi 'osuđeni na neuspjeh' u njihovoj misiji da unište britanske vrijednosti. Hvalila je 'iznimnu hrabrost' policije te im je, kao i drugim službama, zahvalila u ime cijele zemlje. Rekla je i kako je ovo bio 'bolestan i izopačeni teroristički napad'. 22.14 - Državni tajnik u britanskom ministarstvu vanjskih poslova TobiasEllwood pokušao je svojim medicinskim znanjem spasiti život policajcu koji je proboden nožem ispred zgrade parlamenta zbog čega su ga britanski mediji prozvali junakom. Više pročitajte ovdje. 22.08 - Francuski predsjednik Francois Hollande je u ime Francuske izrazio solidarnost i podršku britanskom narodu i premijerki Theresi May. Dodao je da se terorizam tiče sviju, te da "treba organizirati europsku razinu suprostavljanja terorističkoj prijetnji". Sve reakcije pročitajte ovdje. 21.54 - Predsjednik Vlade Republike Hrvatske Andrej Plenković izrazio je sućut predsjednici Vlade Ujedinjene Kraljevine Velike Britanije i Sjeverne Irske Theresi May, u povodu terorističkog napada u Londonu. - Poštovana predsjednice Vlade, gospođo May, s velikom žalošću primio sam vijest o terorističkom napadu u samom srcu Londona. Ovo je još jedan pokazatelj da moramo biti odlučni u borbi protiv terorizma te našim građanima pružiti sigurnost. U ime Vlade Republike Hrvatske i moje osobno upućujem izraze sućuti Vama, britanskim narodu, obiteljima i prijateljima žrtava, a ozlijeđenima želim što brzi oporavak - stoji u brzojavu sućuti. 21.42 - Iako je Independent javio kako je napadač bio Abu Izzadeen, informacije o identitetu napadača još nisu poznate. Pojavile su se i informacije koje demantiraju da je Izzadeen bio napadač te da se on još uvijek nalazi u zatvoru. 20.22 - Abu Izzadeen ime je napadača, javlja Independent. On je od ranije poznat policiji, a na YouTubeu se mogu pronaći snimke na kojima govori kako je važno ubiti policiju te da su svi u Parlamentu nevjernici. Već je bio u zatvoru zbog prikupljanja sredstava za terorizam te poticanje i slavljenje terorističkih činova. 19.56 - Hrvatski veleposlanik u Velikoj Britaniji Ivan Grdešić izjavio je za središnji HRT-ov Dnevnik da za sada nema potvrde da među stradalima u terorističkom napadu u Londonu ima hrvatskih građana. 18.53 - Policija pokušava ustanoviti je li napadač djelovao sam ili kao dio grupe 18.40 - Prema informacijama Sky Newsa, preminuo je jedan od ozlijeđenih policajaca 18.31 - Pojavila se fotografija osobe odgovoren za napad. 18:03 - Policija je primila dojavu da se jedna osoba nalazila u Temzi za vrijeme napada. Radilo se o ženi koja je spašena iz rijeke, a Reuters javlja da je teško ozlijeđena. U napadu su ozlijeđena i tri policajca, a napadač je upucan najmanje tri puta, javlja Sky News. 17.59 - Možemo potvrditi da smo tretirali najmanje 10 pacijenata na mostu Westminster - stoji u priopćenju londonske Hitne službe. Navode kako su poziv dobili u 14.40 sati te da su prva vozila na mjesto događaja došla u roku od šest minuta. 17.50 - Sky News javlja kako je preminula još jedna ozlijeđena osoba 17.20 - Independent javlja kako su navodno dvije osobe uhićene vezano uz napad, javlja Sky News. 17.14 - Jedna je žena preminula od posljedica napada, a više ljudi je ozlijeđeno od kojih neki imaju 'katastrofalne' ozljede 17.00 - Dužnosnici su ranije rekli da su najmanje dvije osobe ranjene u pucnjavi ispred britanskog parlamenta, te da su zgradu blokirale snage sigurnosti. Sjednica Donjeg doma parlamenta prekinuta je, a zastupnicima je rečeno da ostanu u dvorani. Londonska policija priopćila je da se dogodio "oružani incident" na Westminsterskom mostu nedaleko od zgrade parlamenta. "Policija je poslana na teren", objavljeno je preko Twittera. Novinar Reutersa koji se nalazi u zgradi parlamenta potvrdio je da su dvije ranjene osobe medicinski zbrinute. Obližnja postaja podzemne željeznice zatvorena je na zahtjev policije. 16.40 - Svjedoci su vidjeli sredovječnog čovjeka koji nosi nož i trči prema palači Westminster. - Imao je laganu jaknu, tamne traperice i košulju. Trčao je kroz vrata, prema parlamentu, a policija ga je lovila - rekla je Wilkinson za Sky News. 'Trčao je kroz vrata, prema parlamentu, a policija ga je lovila' SkyNews piše kako je vozilo udarilo nekoliko osoba na mostu. - Bio sam odmah kraj stanice podzemne željeznice kada sam čuo snažan sudar i vozilo koje se zabilo u ogradu. Dim je izlazio ispod poklopca motora. Vidio sam pješaka ili biciklista koji je očito bio udaren vozilom. Vozač je počeo bježati od mjesta događaja i nakon toga su uslijedila četiri pucnja - kazao je novinar Sky Sports Newsa Alan Parry i dodao kako je odjednom izgledalo 'kao da se pakao otvorio'. - Policija je bila posvuda, a područje je bilo zatvoreno - rekao je. Na fotografijama Reutersa vide se ozlijeđeni ljudi koji leže na cesti. Jedna žena leži u lokvi krvi dok drugu oživljavaju. Svjedoci su vidjeli sredovječnog čovjeka koji nosi nož i trči prema palači Westminster. - Imao je laganu jaknu, tamne traperice i košulju. Trčao je kroz vrata, prema parlamentu, a policija ga je lovila - rekla je Wilkinson za Sky News. Richard Tyse rekao je kako je policija zatvorila stanicu metroa nedugo nakon što je on izašao iz nje. Došao je do mosta gdje je vidio ljude kako leže na cesti. - Izbrojao sam 8 do 10 figura na tlu - izjavio je Tyse i dodao da su ljudi ležali po cijeloj dužini mosta. Inače ugledan televizijski dnevnik Channel4 News objavio je, ali ubrzo i demantirao, vijest da je napad na parlament u Westminsteru izveo poznati britanski islamist Abu Izzadeen, vjerski preobraćenik rođen kao kršćanin jamajčanskih korijena Trevor Brooks. No, informacija, koju je prenio i Vecernji.hr, je demantirana nakon što su i njegov odvjetnik i njegov brat, a i još neki službeni izvori, potvrdili da je Abu Izzadeen i jučerašnji dan proveo u zatvoru, gdje se nalazi od siječnja 2016. zbog kršenja antiterorističkih zakona. Izzeden je već odležao četiri godine u zatvoru zbog terorizma. (Tomislav Krasnec)