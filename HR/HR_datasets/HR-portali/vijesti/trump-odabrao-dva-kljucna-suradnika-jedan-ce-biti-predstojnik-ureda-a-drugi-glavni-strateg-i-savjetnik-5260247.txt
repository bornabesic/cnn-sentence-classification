Novoizabrani američki predsjednik Donald Trump imenovao je u nedjelju Reincea Priebusa za predstojnika svog ureda, a Stevea Bannona za glavnog stratega i visokog savjetnika. Radi se o prve dvije važnije Trumpove odluke o njegovim suradnicima. Priebus je predsjednik Republikanskog nacionalnog odbora, a Bannon je šef ultrakonzervativnog portala Bretbart News te je bio glavni voditelj Trumpove kampanje. "Oduševljen sam što će moj vrlo uspješni tim nastaviti zajedno sa mnom voditi našu zemlju", rekao je Trump u priopćenju. "Steve i Reince su visoko kvalificirani vođe koji su dobro zajedno radili u kampanji i doveli nas do povijesne pobjede. Sada ću ih imati obojicu u Bijeloj kući dok radimo da Ameriku ponovno učinimo velikom", dodao je.