Finska je objavila u četvrtak da će za 50.000 ljudi koji mogu biti mobilizirani ojačati svoje vojne postrojbe za slučaj rata, nastavljajući se pripremati dok prati naoružavanje svog ruskog susjeda. Finska, koja nije članica NATO-a, će s 230.000 povećati broj svojih vojnika na 280.000 kako bi "poboljšala svoje obrambene kapacitete državnog teritorija", kaže vlada u izvješću o obrani zemlje. Finska s Rusijom dijeli granicu dugu 1340 km. "Rusija želi pojačati svoj status velike sile i navela je da joj je cilj režim sigurnosti utemeljen na sferi utjecaja", dodala je vlada i naglasila da je oslabljena geopolitička stabilnost Baltičkog mora. Povećanje broja pripadnika prati skroman porast od 55 milijuna eura godišnje izdvajanja za obranu, koje sada iznosi 2,4 milijardi eura, ali je vlada naglasila da će se nakon 2020. izdvajanja ubrzati. Zemlja je započela modernizaciju mornarice i također treba izabrati vrstu borbenog zrakoplova koji bi do 2030. trebao zamijeniti njezine zastarjele zrakoplove McDonnell Douglas  F/A Hornet. Ministar obrane Petteri Orpo je ocijenio da bi vojna izdvajanja trebala porasti s 0,3 na 0,4 posto BDP-a te doseći 1,5 ili 1,6 posto do 2020. U listopadu je Finska potpisala sa Sjedinjenim Državama sporazum o vojnoj suradnji kao što je Švedska učinila u lipnju. Dvije nordijske zemlje vode vrlo blisku obrambenu politiku. >> Rusija postavila novu raketu i prekršila sporazumm iz 1987. >> Rusija: Krim je naš i ostajemo na njemu 