Direktor FBI-a objavio je da FBI istražuje novootkrivene e-mailove koje je američka predsjednička kandidatkinja Hillary Clinton slala s privatnog servera, prenosi Guardian. FBI je u srpnju objavio da je istraga o privatnom serveru za e-mailove, koji je Hillary Clinton koristila kao državna tajnica, završila s preporukom da se ne podigne kaznena prijava, iako je direktor FBI-ja James Comey kritizirao Clinton zbog neopreza. Međutim, u pismu danas poslanom članovima Kongresa Comey je rekao da su novi e-mailovi otkriveni u novom slučaju te da se čini da su relevantni za istragu. – Istražni tim me obavijestio o ovome jučer, a ja sam se složio da bi FBI trebao poduzeti odgovarajuće istražne mjere koje bi istražiteljima omogućile razmatranje ovih e-mailova kako bi utvrdili sadrže li povjerljive informacije i procijenili njihovu važnost za našu istragu – napisao je Comey. Pismo dolazi samo 11 dana prije predsjedničkih izbora u kojima se Clinton natječe protiv Donalda Trumpa. >> 'Završit ćete u trećem svjetskom ratu ako budemo slušali Clinton. Rusija je zemlja s nuklearnim oružjem' >> Sarajevo za Hillary Clinton, Istočno Sarajevo za Trumpa! 