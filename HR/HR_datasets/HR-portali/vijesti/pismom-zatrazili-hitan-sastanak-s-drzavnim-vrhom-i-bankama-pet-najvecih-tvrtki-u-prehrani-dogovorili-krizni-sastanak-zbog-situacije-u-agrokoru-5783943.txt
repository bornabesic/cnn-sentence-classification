Pozitivne naznake vezane uz rješavanje sudbine Agrokora nisu baš umirile glavne dobavljače kompanije, ne samo zbog toga što se stanje na njihovim računima ne popravlja, nego prije svega zbog činjenice da za pregovarački stol njih i dalje nitko ne poziva. Zbog toga su se odlučili sami organizirati i osmisliti zajedničku strategiju. U prostorijama Kraša u ponedjeljak bi se trebali okupiti predstavnici pet vodećih proizvođača iz prehrambene industrije, a osim glavnog konditora, tu su još Vindija, Dukat, Podravka i Franck. Na pitanje što im je glavni cilj, za početak, rekli su, žele sjesti i pokušati dogovoriti kako dalje djelovati. - Nažalost, u ovom trenutku nitko ne komunicira s dobavljačima koji su u cijelom procesu, zapravo, najvažniji faktor. Interes krupnog kapitala ne može biti identičan onom dobavljača jer oni brinu isključivo o tome kako smanjiti svoju izloženost i naplatiti plasman. Naš je interes, međutim, da sustav nastavi nesmetano funkcionirati - objašnjava menadžer jedne od kompanija koja će sudjelovati na sutrašnjem okupljanju. “Nesmetano funkcioniranje” pritom podrazumijeva da roba dobavljača nastavi nesmetano puniti police Konzuma, ali to nije moguće ako se ne zna kada će, ni hoće li uopće, roba biti plaćena, kao ni to kako će se riješiti golema dospjela potraživanja. Svi oni u ovom trenutku daju robu bez ikakvog jamstva da će biti naplaćena, kako ističu, jer ne žele da se stvori dojam da se sustav urušava. To nikome ne ide u prilog. Premda se proteklih dana mnogo pričalo o tome da je Agrokoru odobren kredit za tekuću likvidnost i da je on usmjeren u plaćanje dugova dobavljačima, očito je da same tvrtke raspolažu nešto drugačijim informacijama. Prema njima, kao prvo, taj kredit ne iznosi ni 200, ni 300, nego 100 milijuna eura. Od tog je iznosa najprije iskorišteno 60 milijuna eura za isplatu mjenica za robu i drugih financijskih instrumenata, potom je 20 milijuna eura otišlo na plaćanje poreznih obveza državi, a preostali dio tek treba biti aktiviran. Pretendenti na taj novac su, naravno, brojni domaći dobavljači jer je, prema procjenama, Agrokorov dug prema njima dosegnuo oko 16 milijardi kuna. No, posebno ugroženom osjeća se prehrambena industrija jer je njezin ulog najveći... Cijeli tekst o akciji glavnih dobavljača Agrokora pročitajte u Nedjeljnom Jutarnjem: