Glavne zvijezde te humanitarne akcije postaju razne sauche i hrelje što bi se u konačnici moglo obiti i Plenkoviću i HDZ-u o glavu.Već na lokalnim izborima za desetak dana mnoge stvari će biti jasnije. Možda do tada i Plenković shvati da je bolje ići na nove izbore, nego nastaviti s daljnjim političkim 'prostituiranjem'. Iako premijer Andrej Plenković uporno tvrdi da će imati stabilnu saborsku većinu, novi (ne)predvidivi događaji svakim danom ga sve više demantiraju. Nakon što je bivši ministar kulture Zlatko Hasanbegović stavljajući se na listu nezavisne kandidatkinje za zagrebačku gradonačelnicu Brunu Esih, sam sebe isključio iz HDZ-a, što bi moglo u budućnosti značiti i jedna ruka manje za Planekovićevu Vladu u Saboru, na scenu je stupio zamjenik predsjednika HDZ-a Milijan Brkić. On je svojom izjavom da gospodin Pupovac i nacionalne manjine neće određivati sastav hrvatske Vlade, jer o tome odlučuju Hrvatice i Hrvati, jer ‘ovo je naša zemlja, a ne čija tuđa. I zamislite kako bi to bilo kad bih ja odavde govorio kako će gospodin Vučić u Srbiji rekonstruirati srpsku vladu. Tko sam ja i odakle meni pravo za tako nešto’, izjavio je Brkić i izazvao brojne reakcije. A predsjednik saborskog Odbora za ljudska prava i prava nacionalnih manjina Furio Radin rekao je u srijedu Hini kako uskraćuje podršku Vladi dok se HDZ ne distancira od izjava zamjenika predsjednika HDZ-a Milijana Brkića o manjinama u Hrvatskoj. Milijan Brkić, tvrdi, Radin, svojim izjavama krši Ustav, barem jedan ustavni zakon i nekoliko hrvatskih zakona. “One su u suprotnosti s europskim duhom. Uskraćujem svoju podršku ovoj Vladi i čekam objašnjenje ovakvog postupka, a od takvog objašnjenja odnosno od distanciranja od takve politike ovisit će hoću li ja i dalje pomoći ovoj Vladi ili ne”, rekao je Radin. Tako je Brkić svjesno ili ne, svojom izjavom na Plenkovićeva leđa natovario nove ogromne probleme, jer je nakon nje, potpora Plenkovićevoj vladi ostala bez još jedne ruke, odnosno još jednog glasa. Ipak da nije sve tako crno potvrdio je čelnik HSU-a Silvano Hrelja, (koji je upravo bio dogovorio čvrstu koaliciju s Bernardićevim SDP-om), rekavši u srijedu Hini da je spreman na tzv. projektnu suradnju s Vladom, u kojoj bi njegova stranka bila spremna podržati projekte koji se tiču umirovljenika i nagomilanih umirovljeničkih problema, iako je HSU dio oporbe. “Ako je Vlada, ne govorim o strankama ni koalicijama, spremna riješiti neke od nagomilanih umirovljeničkih problema, bilo da se radi o obiteljskim mirovinama, o dodatku na mirovinu za nove umirovljenike, mirovinama onih koji imaju manje od 15 godina staža, a stari su 70 godina ili o prenošenju vlasništva nad domovima umirovljenika s države na županije, mi smo u tom dijelu spremni na suradnju s Vladom, bez obzira što smo opozicija. To nas ne sprečava da podržavamo i sudjelujemo u izradi mogućih rješenja”, rekao je Hrelja Hini. Nakon ove Hreljine izjave stječe se dojam da je on jedva dočekao nove nevolje aktualne Vlade kako bi dobio prigodu ponovno sudjelovati u vlasti,i to, gle čuda, iz oporbe. No, istodobno s Hreljinim otvorenim nuđenjem Plenkoviću ni sam premijer nije sjedio prekriženih ruku pa je u javnosti procurilo kako on želi HSS u vladajuću koaliciju, jer njih smatra najpoželnijim i najpriroidnijim partnerom u vasti. No, čelnik HSS-a Krešo Beljak je kod Mislava Bage na Novoj TV odlučno odbio bilo kakvu mogućnost koaliranja s HDZ-om te je uvjeren da će nakon novih parlamentarnih izbora HSS biti u vlasti zajedno sa SDP-om. Naredni dani će donijeti nove turbulencije na političkoj sceni pa Plenkoviću neće biti lako osigurati, kakvu takvu, saborsku većinu prigodom glasovanja za nove minstre u Vladi. Pogotovo što se stječe dojam da se pred očima hrvatske javnosti a i političkih stranaka odvija prava humanitarna akcija pod nazivom ‘Spasimo Plenkovićevu Vladu! A glavne zvijezde te humanitarne akcije postaju razne sauche i hrelje što bi se u konačnici moglo obiti i Plenkoviću i HDZ-u o glavu. Već na lokalnim izborima za desetak dana mnoge stvari će biti jasnije. Možda do tada i Plenković shvati da je bolje ići na nove izbore, nego si dozvoliti daljnje političko ‘prostituiranje’. 