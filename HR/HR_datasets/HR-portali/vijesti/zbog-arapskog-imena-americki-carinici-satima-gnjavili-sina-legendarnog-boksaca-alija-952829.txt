SIN legendarnog boksača Muhameda Alija zadržan je i ispitivan dva sata po povratku u SAD s Jamajke početkom veljače zbog prezimena arapskog prizvuka, po američkim medijima.  Muhamed Ali Jr. (44), rođen u Philadelphiji (Pennsylvania) i vlasnik američke putovnice putovao je s majkom Khalilah Camacho-Ali, bivšom suprugom boksača preminula 2016., ispričao je njegov odvjetnik i prijatelj Chris Mancini Courrier-Journalu iz Louisvillea.  Problem s arapskim imenom  Oboje je zadržano na ispitivanju u međunarodnoj zračnoj luci Fort Lauderdale 7. veljače zbog arapskog prizvuka njihovih imena, dodao je Mancini.  Camacho-Ali puštena je nakon što je carinicima pokazala fotografiju na kojoj je pored bivšeg supruga. No, Ali Jr. nije imao fotografiju i, po Manciniju, zadržan je gotovo dva sata te nekoliko puta upitan: "Odakle je vaše prezime?" i "Jeste li musliman?"  Odgovorio je da je musliman kao i njegov otac ali su carinici nastavili ispitivanje.  "Obitelji Ali jasno je da je sve to izravno povezano s Trumpovim naporima da zabrani ulazak muslimana u SAD", izjavio je Mancini za dnevnik.  Mancini je naglasio da pokušava zajedno s obitelji Ali otkriti koliko je još osoba zadržano na sličnim ispitivanjima te kako namjeravaju uložiti žalbu na saveznoj razini.