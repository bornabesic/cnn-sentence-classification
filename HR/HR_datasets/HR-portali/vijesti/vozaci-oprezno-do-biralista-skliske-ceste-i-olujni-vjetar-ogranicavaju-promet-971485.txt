Foto: HAK KOLNICI su mokri i skliski u većem dijelu zemlje, a zbog olujnog vjetra dionica autoceste A1 između čvorova Maslenica i Sveti Rok otvorena je samo za osobna vozila, dok je obilazak za ostale skupine vozila je državnim cestama preko Gračaca i Obrovca (DC27 i DC50), izvijestio je Hrvatski autoklub (HAK).  Zbog olujnog vjetra samo za osobna vozila otvorena je državna cesta DC54 Maselnica-Zaton Obrovački.  Jak vjetar  Zbog jakog vjetra na Jadranskoj magistrali (DC8) između Karlobaga i Svete Marije Magdalene zabrana je prometa za autobuse na kat, vozila s kamp prikolicama, motocikle, dostavna vozila i vozila s natkrivenim teretnim prostorom (I. i II. skupinu vozila).  Na graničnim prijelazima nema dužih čekanja.  Trajekti i katamarani plove redovito.  Katamarani na linijama Ist - Molat - Zadar i Brbinj - Božava - Zverinac - Sestrunj - Rivanj - Zadar plovit će prema izmijenjenom redu plovidbe. Katamaran na liniji 9604 Ubli - Vela Luka - Hvar - Split, polazi iz luke Ubli u 08:00 sati umjesto u 07:00 sati, također će iz Vele Luke isploviti u 9:05 sati, iz Hvara u 10:15 sati, a dolazak u luku Split bit će u 11:20 sati. Poslijepodnevno putovanje iz Splita prema otocima ostaje neizmjenjeno u odnosu na objavljeni red plovidbe.