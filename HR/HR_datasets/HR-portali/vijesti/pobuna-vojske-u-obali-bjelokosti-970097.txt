Sreenshot: Al Jazeera U DVA najveća grada Obale Bjelokosti, Abidjanu i Bouakeu, došlo je do pucnjave nakon četverodnevne pobune vojske koja traži veće plaće. Lojalisti u epicentru pobune, Bouakeu, u nedjelju su povremeno pucali, jednako kao i njihovi kolege pobunjenici u Abidjanu. Pucnjava se u oba grada intenzivirala pred jutro.   Pucnjava se, prema izjavama svjedoka, može čuti i u zapadnoj regiji poznatoj po uzgoju kakaa, Daloi.   Telegraph piše kako su pobunjeni vojnici izašli iz najvećeg zapadnoafričkog vojnog kampa i podigli barikade, blokirali promet duž jedne od najprometnijih cesta na istoku grada.   "Čuje se jaka pucnjava na sjevernom ulazu u grad. Sada se smiruje, ali pucnji se još uvijek čuju", rekao je stanovnik Bouakea. Drugi stanovnici istog grada potvrdili su Telegraphu ovu tvrdnju.