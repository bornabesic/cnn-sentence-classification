Gong je objavio kako su do 11 sati zabilježili manji broj nepravilnosti te da su birački odbori opet najslabija karika izbora. Tako navode da zabrinjava nedovoljna educiranost i neprofesionalnost nekih odbora u Zagrebu i Splitu koji su građanima dali samo neke glasačke listiće iako moraju ponuditi listiće za sve razine vlasti.  Poslali su apel odborima da poštuju izborni proces te da daju točne upute biračima o načinu glasanja kako bi tajnim glasanjem mogli izabrati svoje predstavnike i čelnike izvršne vlasti na svim razinama. Birački odbori moraju se strogo držati propisa, procedura i uputa Državnog izbornog povjerenstva te se ne smiju upuštati u kaznena djela poput, primjerice, glasanja umjesto drugih osoba, navode u Gongu.  Najbrojnije prijave odnose se na kršenje izborne šutnje od strane stranačkih i nezavisnih kandidata i to uglavnom na društvenim mrežama (Bjelovar, Zagreb)  slanjem SMS-ova (Varaždin) i postavljanjem plakata (Split, Zagreb, Marina). Tema: Lokalni izbori 2017.