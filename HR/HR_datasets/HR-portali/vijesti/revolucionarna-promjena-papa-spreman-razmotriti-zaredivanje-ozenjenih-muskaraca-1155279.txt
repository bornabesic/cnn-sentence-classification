Papa Franjo rekao je da je spreman razmotriti mogućnost zaređivanja starijih oženjenih muškaraca u izoliranim zajednicama zbog manjka svećenika, ali isključuje mogućnost da celibat postane stvar izbora. Manjak svećenika potaknuo je pozive nekih progresivnih krugova da se prekine s drevnom tradicijom celibata u Katoličkoj Crkvi. To bi bila revolucionarna promjena i vjerojatno bi naišla na velik otpor. Neće dopustiti ublažavanje celibata Reformisti, međutim, već dugo predlažu da bi Vatikan mogao zaređivati muškarce provjerenog karaktera ('viri probati'), koji su, ako su oženjeni, obično stariji i imaju odraslu djecu. U intervjuu za Die Zeit, Papa je rekao da bi se tu opciju moglo razmotriti. "Moramo razmisliti o tome jesu li 'viri probati' mogućnost. Tada moramo također utvrditi koje bi zadaće mogli preuzeti, kao u izoliranim slučajevima", rekao je. Isključio je, međutim, mogućnost da svećenicima mogu postati svi oženjeni muškarci ili da će dopustiti ublažavanje celibata među svećenicima. "Dobrovoljni celibat često se razmatra u tom kontekstu, posebno u područjima gdje nedostaje svećenika. Ali dobrovoljni celibat nije rješenje", rekao je. >>Talijanske agencije tvrde: Međugorski turizam propada, a krivnju snosi papa Franjo >>Papa Franjo preuzeo brigu  o svetištu u Međugorju 