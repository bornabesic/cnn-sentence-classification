Nitko ga nije vidio, samo su se rijetki s njime čuli, ali ga zato mnogi dobro znaju. On nije mit, glas o njemu nije urbana legenda, on je stvaran. Njegovo ime je Vlatko Hrpka Gladović i on je čovjek koji već više od deset godina izbezumljuje hrvatski obrazovni sustav, piše Slobodna Dalmacija.  Sve je počelo prije više od 10 godina kad se misteriozni "nevidljivi Vlatko" javio na svoj prvi natječaj za posao učitelja. On se od tada, naime, javlja na sve moguće natječaje za koje smatra da ima potrebne kvalifikacije. Bilo da se radilo o radnom mjestu učitelja, ravnatelja ili bilo kojeg sličnog zanimanja u obrazovanju. "Nevidljivi Vlatko" ne bira žrtve, prijavljuje se za namještenje od Prevlake do Dunava, znaju ga tako i u Osijeku i u Zagrebu, i u Puli i u Imotskome, i u Omišu i u Pločama, i u Prelogu i u Đakovu. Najčešća meta su mu gimnazije i škole turističkoga smjera. – Ništa mi ne govorite, desetak puta mi je inspekcija zbog njega bila. On se žali na neregularnost natječaja, pa oni dođu provjeriti što je bilo, a za to vrijeme djeca pate jer, dok se stvar ne riješi, ne smijem zaposliti drugog nastavnika – objašnjava Slavko Gudelj, ravnatelj makarske Srednje škole Fra Andrije Kačića Miošića. Za "nevidljivog Vlatka" znaju i u Ministarstvu obrazovanja... I tako iz dana u dan, iz godine u godinu, "nevidljivi Vlatko" poput nekog misterioznog fantoma tjera svoju osvetu, a ujedno pokazuje i na nemar obrazovnog i pravnog sustava u RH. >> Neobičan fantom: Terorizira žene i traži ih - čarape! >> Trčao je šumom i uživao u danu, a onda je skoro umro od straha 