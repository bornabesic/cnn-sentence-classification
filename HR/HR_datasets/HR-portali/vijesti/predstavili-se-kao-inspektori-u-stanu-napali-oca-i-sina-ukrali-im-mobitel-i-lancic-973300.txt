Foto: FAH SPLITSKA policija traži trojicu muškaraca koji su prošlog tjedna počinili razbojništvo. Lažno su se predstavili kao službene osobe. Pozvonili su na vrata stana u Vukovarskoj ulici. Predstavili su se kao inspektori pa ih je 68-godišnji vlasnik stana pustio da uđu. Odmah su napali njega i njegovog sina. Udarili su ih šakom u glavu, 26-godišnjaku su ukrali lančić, a njegovom ocu mobitel. U bolnici su im konstatirali lake tjelesne ozljede.