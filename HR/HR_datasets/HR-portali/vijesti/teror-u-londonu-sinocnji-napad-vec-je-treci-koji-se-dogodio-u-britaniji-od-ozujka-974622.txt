Foto: Getty images  SINOĆNJI napad u Londonu treći je koji se dogodio u Britaniji od ožujka - 22. svibnja na koncertu u Manchesteru bombaš samoubojica ubio je 22, a ranio 116 ljudi, a 22. ožujka u napadu blizu britanskog parlamenta poginulo je 6 ljudi, a ranjeno ih je još najmanje 50. >> KAMIONOM GAZILI LJUDE PA IH IZBOLI NOŽEVIMA U napadu u Londonu 6 mrtvih, ubijena trojica napadača  Britanska policija noćašnje incidente na London Bridgeu i Borough Marketu proglasila je terorističkim činovima. Zasad još nitko nije preuzeo odgovornost za napade u središtu Londona.  Britanska premijerka Theresa May izjavila je u nedjelju da se incident u Londonu tretira kao potencijalni teroristički čin.  "Slijedom informacije iz policije i od sigurnosnih dužnosnika, mogu potvrdili da se strašan incident u Londonu tretira kao potencijalni teroristički čin", rekla je May i dodala da se istraga odvija vrlo brzo.  "Želim izraziti moju veliku zahvalnost policiji i hitnim službama koje su na mjestu događaja. Naše misli su uz one koji su pogođeni ovim strašnim događajima", izjavila je britanska premijerka.  Kako javljaju mediji, u nedjelju će May predsjedati sastankom najvišeg vijeća za sigurnost u zemlji nakon napada u središnjem Londonu kasno navečer u subotu.  Napadi, u kojem je najmanje jedna osoba poginula, a 20 je ranjeno, dogodili su se svega nekoliko dana prije parlamentarnih izbora, zakazanih za 8. lipnja, te svega dva tjedan nakon što je bombaš samoubojica ubio 22 ljudi na koncertu američke pjevačice Ariane Grande u Manchesteru, na sjeveru Engleske.  U napadu 22. svibnja napadač, identificiran kao 22-godišnji Salman Abedi, detonirao je bombu kućne izrade u predvorju arene dok je publika odlazila s koncerta.  U napadu 22. ožujka, pak, 6 je ljudi poginulo, uključujući napadača, a 50 je ranjeno tijekom napada koji se odvijao blizu britanskog parlamenta.  Napadač Khalih Masood prvo se automobilom zabio u pješake na pločniku Westminster Bridgea, a potom je, naoružan nožem, napustio vozilo i otrčao prema parlamentu, gdje ga je ubila policija.