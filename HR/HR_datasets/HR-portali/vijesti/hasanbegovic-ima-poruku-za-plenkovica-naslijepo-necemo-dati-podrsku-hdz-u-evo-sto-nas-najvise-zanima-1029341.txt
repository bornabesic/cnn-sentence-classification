Poručuju da su po broju zastupnika po snazi jednaki SDSS-u Milorada Pupovca, pa sukladno tome očekuju barem jednaku razinu poštovanja prema tom novom saborskom klubu, kao što ga premijer i šef HDZ-a, Andrej Plenković, kako kažu, ima prema Pupovcu. Pred HDZ-om je preslagivanje nove saborske većine. Iako je za potporu Gordanu Jandrokoviću glas dalo 76 zastupnika, neće svi oni ponovno dati potporu HDZ-u, bar ne bez novih uvjeta. Jedni od tih zastupnika su i Zlatko Hasanbegović, Bruna Esih i Željko Glasnović. “Naslijepo nećemo dati podršku, očekujemo ozbiljnu raspravu o svim smjerovima državne i nacionalne politike na područjima unutarnje i vanjske politike. Posebice nas zanima smjer politike u kulturi, gospodarstvu, kao i odnos prema Srbiji i Bosni i Hercegovini. Nije tu riječ samo o kadrovskim rješenjima i potpori određenim ministrima”, neslužbeno je poručeno iz krugova bliskih Hasanbegoviću, Esih i Glasnoviću, piše Večernji list Osim toga, poručuju da su po broju zastupnika po snazi jednaki SDSS-u Milorada Pupovca, pa sukladno tome očekuju barem jednaku razinu poštovanja prema tom novom saborskom klubu, kao što ga premijer i šef HDZ-a, Andrej Plenković, kako kažu, ima prema Pupovcu. Budući da su se okolnosti promijenile i da Hasanbegović više nije član HDZ-a, pa će s nezavisnom Esih, koja je kao nezavisna zastupnica izabrana s liste HDZ-a u Sabor, i nezavisnim Glasnovićem osnovati saborski klub, u HDZ-u više ne mogu računati, poručuje ta trojka, da će Hasanbegović i Esih biti dio HDZ-ove glasačke mašinerije. Dakle, HDZ će i za početnih 76 ruku, onih koje smatraju da imaju, očito morati zadovoljiti ili učiniti određene ustupke Hasanbegoviću i Glasnoviću koji je Vladu već prisilio da mu potpiše jamstva koja se tiču branitelja i prava pripadnika HVO-a.  Esih za Jandrokovića nije ni glasala, pa pregovori s njom tek predstoje, ako HDZ računa i na nju kao 77. zastupnicu na svojoj strani.