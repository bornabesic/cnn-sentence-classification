Papa Franjo objavio je kako će petero katoličkih prelata proglasiti kardinalima, elitnim pripadnicima crkve koji su njegovi najbliži savjetnici i koji mogu ući u konklavu koja će birati njegovog nasljednika.  Imenovanje novih kardinala je jedno od najznačajnihijih ovlasti pape. Ono mu dopušta izravno određivanje budućnosti Katoličke crkve koja danas ima oko 1,2 milijarde pripadnika.  Papa je svoju iznenadnu odluku objavio u tjednom obraćanju u nedjelju vjernicima na Trgu sv. Petra, a ceremonija proglašenja novih kardinala održat će se 28. lipnja.  Oni su Jean Zerbo, nadbiskup Bamaka, prijestolnice Malija, nadbiskup Juan Jose Omella iz Barcelone, biskup Anders Arborelius iz Stockholma, biskup Lous-Marie Ling Mangkhanekhoun iz Paksea u Laosu, te biskup Gregorio Rosa Chavez iz El Salvadora.  U konklavu koja bira novog papu mogu ući samo kardinali mlađi od 80 godina. Svi novi kardinali su trenutno ispod te granice.  Bit će to četvrti konzistorij pape Franje od njegovog imenovanja 2013. kao prvog neeuropskog čelnika crkve u 1300 godina. Papa koristi svaku priliku da podrži crkvu u zabačenim mjestima ili tamo gdje su katolici potlačeni.