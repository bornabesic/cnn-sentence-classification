Ministar financija Slavko Linić na konferenciji tjednika Lider o predstečajnim nagodbama pohvalio je uvođenje nagodbi, a što je vidljivo kroz postignute rezultate. – U 15 mjeseci spašeno je 40.000 radnih mjesta. Ima i mnogo otpora i onih koji bi rado kriminalizirati ovu mjeru, ali svi relevantni stručnjaci poručuju da treba nastaviti – rekao je Linić. Napomenuo je da je tijekom 2011. godine bilo po 400 milijuna kuna u blokadi svakog mjeseca, početkom 2012. preko 54.000 tvrtki bilo je u blokadi, a nepodmirenih obveza 41,7 milijardi kuna. Krajem ožujka ove godine taj je iznos pao na 32,9 milijardi kuna. Linić je rekao da se Vlada odlučila na taj model zbog neefikasnih stečajeva, koji traju i do 15 godina, a nakon kojih se naplaćuje, prema studiji Svjetske banke, samo 30 posto potraživanja. Osim toga, dodao je, i MMF i Europska Komisija pozitivno su ocijenili taj rad. Zamjenik ministra financija Boris Lalovac nadovezao se je kako prije predstečajeva pravni sustav uopće nije funkcionirao i kako ga nitko nije poštovao, a kako niti država nije mogla očekivati investicije ako se ne riješi problem neplaćenih računa između domaćih poduzetnika. >> Kolakušić: Nemam se namjeru politički angažirati >> Nakon predstečajne nagodbe bankari ne daju zajmove 