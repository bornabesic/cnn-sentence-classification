U požaru stambenog objekta u Donjoj Letini kod Sunje u nedjelju navečer poginula je jedna osoba Uz prisutnost vještaka Centra za forenzična ispitivanja, istraživanja i vještačenja „Ivan Vučetić“ i policijskih službenika Policijske uprave sisačko-moslavačke, u ponedjeljak, 29. svibnja nastavljeno je s očevidom na mjestu požarišta u Donjoj Letini, općina Sunja. Utvrđeno je da je uzrok požara zapaljenje gorivog materijala stropa radione iskrom nastalom zavarivanjem, nakon čega se požar proširio po cijelom gospodarskom objektu. Policija će o ovom događaju podnijeti izvješće nadležnom državnom odvjetništvu, izvijestila je PU sisačko-moslavačka. Podsjetimo, u požaru stambenog objekta u Donjoj Letini kod Sunje u nedjelju navečer poginula je jedna osoba.