Foto: Google street view NASILNIK, poznat po napadu na iračkog azilanta u Karlovcu, počinio je sa svojom bandom niz krađa po trgovačkim centrima.   Ivan Moškun javnosti je poznat zbog bezrazložnog napada na 18-godišnjeg Iračanina koji je, inače, štićenik Doma za odgoj djece i mladeži u Karlovcu.  S 36-godišnjim Juricom Udorovićem i još jednim maloljetnikom, pretukli su bokserom mladog azilanta, teško ga ozlijedivši.  >> Grupa napadača prebila 18-godišnjeg azilanta u Karlovcu, teško ozlijeđeni mladić čeka na operaciju  >> DETALJI NAPADA NA MLADOG IRAČANINA "Pretukli su ga bez razloga i povoda"  >> Otkriveno tko su divljaci koji su prebili mladog Iračanina, jedan je jako dobro poznat policiji  >> FOTO Oni su bokserom izudarali azilanta u Karlovcu, među njima otac i maloljetni sin  Sa svojom četveročlanom bandom, koju su činili 21-godišnji Moškun te ženske osobe S. V.(20), M. B(20) i A. V.(32), pljačkali su trgovine i trgovačke centre, a, kako se navodi, znali su sa sobom voditi i djecu. U nekoliko navrata, u krađe su vodili i bebu, javlja Kaportal.  Vodili bebu sa sobom  Protiv njih je optužnicu podnijelo Općinsko državno odvjetništvo u Karlovcu, S. V. i A. V. terete da su 2. svibnja prošle godine oko 15.30 sati s djecom u dobi 13 i 12 godine, te bebom tada starom tek 10 mjeseci iz Bille ukrale artikle vrijedne 652 kune. Dok su žene sprječavale zaštitara da intervenira, djeca su pobjegla s ukradenim artiklima.  Desetak minuta kasnije, ista ekipa upala je u Gavranović na Dubovcu. Odatle su izašli s artiklima vrijednim 1.550,16 kuna.  Smirili su se do kolovoza prošle godine, a zatim je S.V. nastavila pljačkati s Moškunom i još jednim maloljetnikom. Vozila je Passat kojim su došli pred Gavranović te, dok su druga dvojica pljačkala trgovinu, ona ih je čekala u autu. Pobjegli su s plijenom vrijednim 1.439 kuna.  Samo dva dana kasnije, Moškun je s maloljetnikom na tržnici upao u trgovinu DM, te su tamo pokrali parfeme u vrijednosti od 5.328,80 kuna, javlja DORH.  Niz drskih krađa  Nakon toga, Moškun, S. V., i A. V. su, 19. kolovoza, opet s maloljetnikom u društvu, još jednom napao Gavranović u Gradišćanskoj. Tamo su ukrali artikle vrijedne 2.000 kuna. Nije im bilo dovoljno pa su odmah nakon pljačke prvog Gavranovića, otišli u drugi, u Ulici Izidora Kršnjavog i tamo ukrali stvari vrijedne 2.447,47 kuna.  Šest dana kasnije, pokušali su opljačkati su Konzum na Trgu Franje Ksaverskog. Ista ekipa je pokušala pljačku, ali se zaposlenica N. B. ispriječila i zaustavila dvoje u krađi. U naguravanjima su odbacil ukradene stvari i pobjegli.  Ni u rujnu nisu prestali s pljačkaškim pohodima, a tada im je meta bio centar Supernova. Iz trgovačkog centra, iz HT-ove trgovine, su ukrali četiri mobitela ukupno vrijedna 20.000 kuna.  Nakon tjedan dana su se vratili u Billu, gdje su se potukli sa zaštitarom. Tu su uspjeli ukrasti 350 kuna vrijedan plijen.   Grubo zanemarivanje djece  Dvojac S. V. i Moškun je pljačkao po još nekoliko centara. U Pevecu su ukrali robu vrijednu 500 kuna te su natočili 500 kuna vrijedno gorivo na Petrolovoj benzinskoj crpki. Pobjegli su bez plaćanja. Iz Konzuma su ukrali parfem vrijedan 500 kuna, a za jednaku vrijednost su oštetili i Plodine na Baniji.  Dvije članice bande DORH tereti zbog grubog zanemarivanja djece, koju su sa sobom vodile u krađe.   Protiv njih je pripremljeno čak 76 dokaza, a svi članovi su već otprije poznati policiji zbog sličnih kaznenih djela. Vođa bande Ivan Moškun branio se šutnjom prilikom ispitivanja, no ostale članice priznale su sva kaznena djela i detaljno opisale kako kaznena djela nastala.