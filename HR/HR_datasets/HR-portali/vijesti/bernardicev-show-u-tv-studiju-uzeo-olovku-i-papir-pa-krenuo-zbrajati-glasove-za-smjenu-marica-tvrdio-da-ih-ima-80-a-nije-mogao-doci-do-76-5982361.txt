Čelnik SDP-a Davor Bernardić gostovao je u emisiji Točka na tjedan televizije N1 gdje je govorio o aktualnim događanjima. Razgovarajući o inicijativi svoje stranke za smjenu ministra Zdravka Marića Bernardić je pokušavao objasniti brojku od 80 potpisa za koje tvrdi da ima za opoziv ministra. Rekao je da će se sve razjasniti u srijedu te da ‘zasad ima dovoljno stranaka koje su se izjasnile za opoziv’. Potvrdio je da još uvijek razgovara sa zastupnicima koje privlači ‘na svoju stranu’. Potom je ponudio voditeljici Nataši Božić da zajedno prođu brojke o kojima govori na što mu je Božić ponudila papir i olovku. Krenuli su pisati - SDP, HNS, HSU, IDS, Živi zid, Most, pri čemu mu je voditeljica pomagala s brojem zastupnika. No, Bernardić je vrlo brzo odustao i poručio Božić: 'Evo, vi onda pišite brojeve. Vidim da se igramo brojki i slova, samo vi upišite.' Koliko god se trudili, brojku od 76 nisu dobili, a Bernardić je zbunjeno na kraju izustio: ‘Mislim da u ovom trenutku imamo većinu koja može osigurati promjenu Zdravka Marića.’ Video pogledajte OVDJE.