U prometnoj nesreći u Ulici Otokara Keršovanija u Čakovcu u nedjelju oko 2.20 sati poginuo je vozač M.T. iz Čakovca, rođen 1984. godine. Prema informacijama iz Policijske uprave međimurske, izgubio je nadzor nad automobilom, prešao u drugi kolnički trak i udario u stup javne rasvjete ispred Porezne uprave. Od siline udarca preminuo je na mjestu nesreće. U prometu su ove godine u Međimurju poginule četiri osobe. 