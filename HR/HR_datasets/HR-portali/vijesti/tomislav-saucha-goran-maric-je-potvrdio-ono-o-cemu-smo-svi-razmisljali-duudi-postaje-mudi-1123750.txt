Saborski zastupnik SDP-a Tomislav Saucha danas je šaljivom objavom na Facebooku komentirao situaciju oko ministra Gorana Marića i najavu transformacije DUUDI-ja u ministarstvo. - Goran Marić je potvrdio ono o čemu smo svi razmišljali: DUUDI postaje MUDI - Ministarstvo za upravljanje vidljivom i nevidljivom imovinom. Sad će Marić konačno postati vidljivi ministar. Idući korak je imenovanje državnog tajnika za vidljivu i državnog tajnika za nevidljivu imovinu. Zadatak državnog tajnika za nevidljivu imovinu je učiniti tu nevidljivu imovinu vidljivijom. Pretpostavljam da u tom trenutku nadležnost preuzima kolega zadužen za vidljivu imovinu. I meni teško pada ova južina - komentirao je Saucha. >> Goran Marić bi mogao aktivirati silne državne mrtve kapitale: Mora se pozabaviti 'spornim točkama' u DUUDI-ju >> Goran Marić: U 'hodu' će se formirati novo ministarstvo 