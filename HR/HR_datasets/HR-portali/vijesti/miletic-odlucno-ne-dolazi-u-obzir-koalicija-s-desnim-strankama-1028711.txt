"Niti pregovaramo, niti ćemo biti dio HDZ-ove većine", poručio je Miletić Nakon što je premijer Andrej Plenković u subotnjem intervjuu Večernjem listu rekao da je otvoren razgovorima s HNS-om i IDS-om oko slaganja nove većine u Saboru, predsjednik IDS-a Boris Miletić putem Facebooka je kategorički odbacio mogućnost koalicije. “Jasno mi je da je IDS svima poželjan partner zbog naše snage. Ali nama HDZ nije opcija pa ću ponoviti ono što sam nebrojeno puta do sada rekao – koalicija s desnim strankama NE DOLAZI U OBZIR! Niti pregovaramo, niti ćemo biti dio HDZ-ove većine. Ako premijer Plenkovic nema većinu – neka to jasno kaže pa idemo na izbore!”, napisao je Miletić.