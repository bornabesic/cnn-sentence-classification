Višnja i Zdravko Pevec, nekad uspješni poduzetnici, prvi put su nakon sedam godina pred kamerama govorili o propadanju njihove tvrtke. Peveci su svoju situaciju uspoređivali s trenutnim događanjima vezanim uz Agrokor. - Žalosno je, u Bjelovaru smo imali 5 ministara u to vrijeme da ni jedan od tih ministara nije pomogao da se Pevec sačuva, dapače, ja bi rekao da su se distancirali još su i potkopavali - kazao je Zdravko za večerašnju emisiju Provjereno Nove TV i dodao da od danas od te tvrtke nema ništa, a vjeruje da se ipak mogla spasiti. Rekao je i kako je 'velika razlika između Agrokora i Peveca'. - Zato što je Pevec sve stvorio svojim radom. Od nule  je krenuo, iz garaže. To vam mogu kasnije i pokazati. Stvorio je firmu jednu uglednu, u Hrvatskoj sa 4 tisuće zaposlenih, 3 i pol milijarde prometa, 20 trgovačkih centara i raširio se van Hrvatske. Narasli smo preveliki i vjerojatno smo nekome smetali, to je razlog zašto su nas uništili. Ja sam bio garancija za sva svoja poslovanja sa svojom privatnom imovinom i kod izdavanja mjenica znači ja sam apsolutno za sva poslovanja garantirao svojom imovinom“, rekao je Zdravko Pevec za Provjereno. - Htjeli su pokazati da smo mi lopovi, da smo mi pokrali novce, prebacili ih ne znam kuda i uništili firmu, a zapravo mi smo sve ulagali u firmu i ostali bez svega - izjavila je Višnja Pevec. >> Nekoć veliki ponos Pevecovih ruši se da bi napravio mjesta za - drugi trgovački centar >> Gdje su danas Pevecovi? Zdravko prodao vinograd Kinezima i radi na viličaru, Višnja se bavi slikanjem 