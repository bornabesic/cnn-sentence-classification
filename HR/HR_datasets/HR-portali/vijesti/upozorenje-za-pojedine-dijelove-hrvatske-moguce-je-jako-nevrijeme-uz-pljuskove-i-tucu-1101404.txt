Prema prognozama DHMZ-a očekuje nas djelomice sunčana nedjelja s više oblaka poslijepodne, te osobito navečer. Ponegdje će biti malo kiše ili pljuskova s grmljavinom koji mogu biti izraženi. U Dalmaciji će biti pretežno sunčano. Vjetar većinom slab, uz grmljavinu može biti prolazno pojačan, a na Jadranu zapadni i sjeverozapadni. Najviša dnevna temperatura većinom od 29 do 34 °C. Za karlovačku i zagrebačku regiju Meteoalarm je izdao upozorenje za izraženije grmljavinske pljuskove, a moguća je i tuča. Za gospićku regiju također je izdano upozorenje za pljuskove s grmljavinom kao i za osječku regiju. Duž Jadrana također će biti vruće i sparno. Za dubrovačku regiju izdano je narančasto upozorenje zbog visokih temperatura. Oprez zbog mogućih jakih udara vjetra Na Jadranu su mogući jaču udari vjetra. Očekuje se lokalno ili potencijalno opasne brzine vjetra koje uzrokuju valove rizične za manja plovila. Neiskusni pomorci, posebno oni koji upravljaju manjim brodovima, trebali bi izbjegavati plovidbu u tim uvjetima i obratiti pozornost na pomorsku prognozu te pri planiranju razmotriti vjetar i uvjete na moru stoji u objašnjenju Meteoalarma. Moguće je da neki katamarani neće ploviti pa ako putujete, pratite informacije o prometu.  Početak tjedna donosi promjenljivo vrijeme U ponedjeljak nas očekuje promjenljivo oblačno, ponegdje s kišom ili pljuskom s grmljavinom koji mogu biti i izraženiji. Zatim ponovno sunčanije, ali razmjerno nestabilno. Prolazno umjeren sjeverni vjetar, a na Jadranu većinom umjerena bura. Malo svježije stoji u prognozama DHMZ-a. >> Poznati hrvatski prognostičari otkrili kakvo će biti vrijeme do kraja ljeta