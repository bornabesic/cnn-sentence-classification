Ilustracija: Hina JUČER je u čakovečkoj Županijskoj bolnici preminuo 71-godišnjak iz Miklavca u Međimurju od posljedica ozljeda zadobivenih nakon eksplozije plina u obiteljskoj kući. U subotu ujutro dogodila se eksplozija plina takve jačine da se urušio strop i krovište koje je palo na vlasnika kuće. Vatrogasci su nesretnog čovjeka izvukli ispod ruševina i hitno je prevezen u čakovečku bolnicu gdje su mu liječnici ustanovili teške ozljede opasne po život. Policijskim očevidom utvrđeno je da je do eksplozije došlo zbog ispuštanja plina na neispravnim instalacijama kombiniranog plinsko – električnog štednjaka. Eksplozija plina oštetila je i dio susjedne kuće te dva automobila parkirana u blizini.