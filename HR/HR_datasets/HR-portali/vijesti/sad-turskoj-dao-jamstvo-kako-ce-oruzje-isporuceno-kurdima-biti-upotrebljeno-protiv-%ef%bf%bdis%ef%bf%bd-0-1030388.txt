Sjedninjene Američke Države su Turskoj dale jamstvo kako će oružje koje je Pentagon dostavio sirijskim Kurdima (postrojbama narodne zaštite – YPG, koje imaju važnu ulogu u sastavu kurdsko-arapske koalicije „Sirijske demokratske snage“ (SDF), biti isključivo korišteno protiv terorističke organizacije „Islamska država“, izvjestila je agencija France Presse. Predstavnik Pentagona, pukovnik Ryan Dillon, izjavio je slijedeće: „Mi nastavljamo održavati transparentan smjer u odnosu na Tursku po pitanju dostave detalja naših (oružanih) isporuka (sirijskim Kurdima).“ Podsjećamo, turska vlada je nedavno  oštro kritizirala i „opasnom“ prozvala odluku predsjednika Donalda Trumpa o novim isporukama američkog naoružanja sirijskim Kurdima, čije postrojbe Ankara smatra terorističkim tj. „produljenom rukom“ u Turskoj zabranjene „Radničke stranke Kurdistana“. Nakon petosatnog zasjedanja, tursko Vijeće za nacionalnu sigurnost, pod predsjedanjem predsjednika Erdogana i u nazočnosti najviših vojnih dužnosnika, je 31. svibnja takvu američku odluku prozvalo nepravilnom s obzirom na savezništvo između dviju država, izjavivši kako takva američka politika „ignorira turska očekivanja“. Original možete pronaći na geopolitika.news