Turci žele povratak smrtne kazne i oni koji vode zemlju moraju ih slušati, izjavio je u ponedjeljak turski predsjednik Tayyip Erdogan, unatoč tome što su europski dužnosnici poručili da bi takav potez odmah zaustavio proces pristupanja Ankare Europskoj uniji. "Što danas kažu (turski) građani?", upitao je Erdogan tijekom intervjua za njemačku televizijsku postaju ARD.  "Oni žele ponovno uvođenje smrtne kazne. A mi kao vlada moramo slušati što ljudi kažu. Ne možemo reći 'ne, to nas ne zanima'". Predsjednik Europske komisije Jean-Claude Juncker rekao je da bi ponovno uvođenje smrtne kazne za Tursku značilo trenutačno zaustavljanje procesa pristupa EU. >> Ako SAD ne izruči propovjednika Gülena, odnosi s Turskom bit će narušeni