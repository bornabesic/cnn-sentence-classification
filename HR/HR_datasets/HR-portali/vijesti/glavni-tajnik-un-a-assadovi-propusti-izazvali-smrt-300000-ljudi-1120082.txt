 Glavni tajnik UN-a Ban Ki-moon rekao je u intervjuu za njemačku mrežu da je sirijski predsjednik Bashar al-Assad "propustima u vođenju države" izazvao smrt više od 300.000 ljudi, objavljeno je u ponedjeljak.  Upitan smatra li Assada masovnim ubojicom, Ban je u intervjuu za Deutsche Welle rekao da na to pitanje trebaju odgovoriti nadležne ustanove. "Istina je je da su njegovi propusti u vođenju (države) izazvali smrt toliko mnogo ljudi, više od 300.000 ljudi ubijeno je", dodao je Ban. Također je glavni tajnik UN-a rekao da je pozvao američkog državnog tajnika Johna Kerryja i Rusiju da "obnove prekid vatre, kako bi se omogućila dostava humanitarne pomoći" kojom će se spasiti ljudski životi. "Moramo isporučiti minimum (pomoći) za pet milijuna ljudi koji žive u opkoljenim područjima", rekao je Ban.  >> Rusija uložila veto na rezoluciju Vijeća sigurnosti UN-a o Siriji 