Posade Eskadrile višenamjenskih helikoptera 91. Zrakoplovne baze Hrvatskog ratnog zrakoplovstva i protuzračne obrane (HRZ i PZO) do četvrtka će u noćnim satima provoditi letačke aktivnosti na području Zagrebačke, Karlovačke i Sisačko-moslavačke županije, priopćeno je iz Ministarstva obrane (MORH). Letačke aktivnosti helikopteri će provoditi od danas do četvrtka u vremenu od 21 do 3 sata, na odobrenim rutama, pilotažnim zonama i visinama, sukladno odobrenom planu letenja. Zbog specifičnosti letačkih aktivnosti koje se provode isključivo noću postoji mogućnost pojačane buke u navedenom području, navodi MORH.