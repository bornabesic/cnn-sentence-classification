Foto: 123rf  POŽAR školskog autobusa u kojem je poginulo 11 djece od 3 do 6 godina prošlog mjeseca u Kini, izazvao je vozač  nezadovoljan plaćom, navele su u petak lokalne vlasti.  Jedna nastavnica i vozač također su smrtno stradali u požaru 9. svibnja u autobusu koji vozi djecu u međunarodnu školu u gradu Weihaiju. Djeca u autobusu su bila južnokorejskog ili kineskog državljanstva.  Gradska uprava Weihaija je izvijestila na društvenim mrežama da je istragom zaključeno da je vozač izazvao požar. Nezadovoljan plaćom  "Vozač je bio nezadovoljan jer mu nisu plaćeni dodatni i noćni sati", objasnila je gradska uprava. On je donio benzin u autobus. Početak požara je lokaliziran kod njegovog sjedišta kao i ostatak upaljača.  Roditelji južnokorejske djece osporavaju zaključke istrage i optužuju lokalne vlasti da žele odgovornost svaliti na vozača. Jedan roditelj optužuje lokalne vlasti da nisu razmotrile stanje vozila, prenosi južnokorejska agencija Yonhap.