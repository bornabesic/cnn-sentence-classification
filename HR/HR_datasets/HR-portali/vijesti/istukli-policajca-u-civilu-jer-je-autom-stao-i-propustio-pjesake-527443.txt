Dvojica Vodičana u dobi od 24 i 36 godina predana su pritvorskom nadzorniku jer su proteklog vikenda tijekom svađe u prometu istukli policajca. Policija javlja kako je u u Policijskoj postaji Vodice dovršeno kriminalističko istraživanje nad 24-godišnjakom i 36-godišnjakom osumnjičenim za napad. Njih dvojica su se petak u 23,53 sata, u Artinoj ulici u Vodicama, vozili Mercedesom i naljutilo ih je što se policajac u civilnom automobilu ispred njih zaustavio  kako bi propustio pješake. Oni su zbog toga trubili i vikali na policajca koji je bio izvan službe i u civilnoj odjeći. - Izašao je iz automobila s namjerom da ih upozori, a nakon što se legitimirao, osumnjičeni su ga ponovno verbalno, a potom i tjelesno napali. Policajac je lakše ozlijeđen. Po dovršenom kriminalističkom istraživanju osumnjičeni su, uz kaznenu prijavu, predani pritvorskom nadzorniku ove Policijske uprave - javljaju u priopćenju Policijske uprave Šibensko-kninske.