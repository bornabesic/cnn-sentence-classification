Vojno vijeće Misrate proglasilo je uzbunu nakon novih vijesti o napretku Islamske države prema tom gradu, javljaju Libijski mediji. Lokalni mediji izvijestili su kako je ISIS zauzeo Wadi Al-Bey, Wadi Zamzam, Al-Hisha i most Alsdada (80 km istočno od Misrate), citirajući sigurnosne izvore iz grada Bani Walid.Portal AlWasat također javlja o napretku militanata koji 'sada imaju pod kontrolom Abu Grein i blizu su da potpuno osvoje još četiri grada, citirajući pouzdan izvor koji je želio ostati anoniman. Izvor iz Abu Greina, grada 100 km južno od Misrate, kazao je kako je Islamska država zauzela 20 oružanih vozila od milicije u Misrati i zatočila petoricu njihovih ljudi. Tijekom napada na Abu Grein, ISIS je smaknuo sedam ljudi, uključujući trojicu policajaca i vojnika koji su pružali otpor - kazao je anonimni izvor za AlWasat.