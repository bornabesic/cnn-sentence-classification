Foto: Pixsell/Dino Stanin  ZBOG lančanog sudara sedam vozila, u kojem nitko nije teže ozlijeđen, za sav je promet zatvorena dionica autoceste A1 između čvora Gospića i Sv. Roka u smjeru juga. U smjeru Zagreba vozi se uz ograničenje brzine od 40 km/h, javlja HAK.  Po riječima glasnogovornice ličko-senjske Policijske uprave Maje Brozičević, oko 15,30 sati kod Zira su se sudarili kombi, tri teretna vozila i tri osobna automobila, navodno je bilo i dima, a očevidom koji traje tek treba utvrditi je li se uz autocestu zapalilo suho raslinje i uzrokovalo sudar ili je vatra buknula kao posljedica sudara.  Nitko nije teže ozlijeđen  Najmanje tri medicinske ekipe pružale su pomoć ozlijeđenima na mjestu nesreće, a po prvim informacijama policije, nitko nije teže ozlijeđen.  Promet teče obilazno preko čvora Gospić (A1) - Gospić (DC50) - čvor Sv. Rok i obratno.