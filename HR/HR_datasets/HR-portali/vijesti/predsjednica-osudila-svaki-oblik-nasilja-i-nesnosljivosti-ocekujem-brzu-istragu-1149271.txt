Predsjednica Republike Kolinda Grabar-Kitarović  u ponedjeljak je osudila svaki oblik nasilja i nesnošljivosti, te sukladno tome osudila premlaćivanje 18-godišnjeg azilanta u Karlovcu, huliganski napad koji se dogodio nakon košarkaške utakmice između Cedevite i Partizana te vandalski čin bacanja suzavca u noćni klub. Predsjednica Republike očekuje brz završetak istrage, utvrđivanje stvarnih motiva napada te kažnjavanje počinitelja, priopćeno je iz Ureda predsjednice nakon napada u zagrebačkom noćnom klubu SuperSuper na Trnju, gdje je nepoznati napadač u noći sa subote na nedjelju bacio suzavac. U klubu je u to vrijeme bilo oko 300 ljudi, a sumnja se da su meta bili članovi LGBT zajednice koji su u to vrijeme imali tematski party.  Predsjednica je osudila i prošlotjedni napad u gradskoj četvrti Banija u Karlovcu kada je više nepoznatih osoba fizički napalo 18-godišnjeg azilanta iz Iraka, te napad maskirane grupe huligana u Zagrebu na petoricu simpatizera Partizana iz Bosne i Hercegovine.  Predsjednica apelira na suzdržavanje od komentara o motivima napada do završetka istrage kako se ne bi podizale tenzije u javnosti. >>Zagreb Pride: Podignut ćemo 11 kaznenih prijava 