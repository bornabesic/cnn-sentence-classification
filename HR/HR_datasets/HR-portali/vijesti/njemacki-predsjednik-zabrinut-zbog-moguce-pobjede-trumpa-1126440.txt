Njemački predsjednik Joachim Gauck izrazio je zabrinutost mogućnošću pobjede republikanskog kandidata za Bijelu kuću Donalda Trumpa, kojeg naziva "nepredvidljivim", kao i opasnošću od autokracije u SAD-u, u intervjuu objavljenom ovog vikenda. "Nismo u mogućnosti reći što bi mogli očekivati od Donalda Trumpa kao predsjednika i to za mene predstavlja problem, kao i za brojne osobe, kako u SAD-u tako i ovdje", izjavio je Gauck u najnovijem izdanju njemačkog tjednika Der Spiegel. "Njegova nepredvidljivost" je razlog zabrinutosti, dodao je on. "Zabrinut sam gledajući što se događa u Washingtonu", kazao je još njemački predsjednik čije su ovlasti više počasne prirode ali čija se stajališta respektiraju u zemlji. Gauck je izrazio nadu da će "američka demokracija nastaviti funkcionirati". Ishod američkih predsjedničkih izbora 8. studenoga mogao bi biti vrlo tijesan. Najnovije ankete ABC/Washington Posta daju pet bodova prednosti demokratkinji Hillary Clinton (48% - 43%) naspram Trumpa na nacionalnoj razini, ali prosjek različitih anketa ukazuje na tješnji ishod. >> Panika na predizbornom skupu: Trump evakuiran s pozornice 