U ove tvrdnje ne vjeruju ni sami Srbi koji su ispod članka oglasili komentarima   Ruski “Sputnjik” dohvatio se lokalnih izbora u Hrvatskoj te u njima vidio sjajnu priliku kako bi dodatno zakuhavao situaciju između Srba i Hrvata. “Od ukupnog broja kandidiranih, Srba je tek 450. Za Srbe, najporaznije stanje je u Krapinsko-zagorskoj, Međumurskoj i Dubrovačko-neretvanskoj županiji, j kandidate uopće nemaju, dok najviše srpskih kandidata ima u Ličko-senjskoj županiji — 44 od 155. U Šibensko-kninskoj županiji kandidira se 45 Srba od 328 kandidata, dok u Vukovarsko-srijemskoj broj srpskih kandidata iznosi 50 od 246. Zoran Kojić, predsjednik Srpske narodne stranke iz Vukovara, kaže da je u slučaju njegove Vukovarsko-srijemske županije situacija jasna. Srbi u toj županiji mogu računati, tvrdi, na to da će imati vlast u općinama Trpinji, Negoslavcima, Borovu, Markušici. Također, zakonom je Srbima zagarantirano da će imati zamjenika gradonačelnika Vukovara i kvotu od sedam odbornika u vukovarskoj skupštini”, prenose ruski medij. “Zahvaljujući Zakonu o prebivalištu, prema čijim odredbama pravo glasa na lokalnim izborima imaju samo one osobe koje žive na teritoriji općine na kojoj su prijavljene, broj Srba u Hrvatskoj je bitno smanjen na predstojećim izborima, a krajnji cilj je, smanjivanje broja Srba u Hrvatskoj na popisu koji se treba održati 2021”, tvrde Rusi i citiraju Sašu Kosanovića, novinara “Novosti”: “Most je došao na vlast da smanji broj Srba u sredinama poput Vukovara i u sredinama u kojima su Srbi imali većinu, a takvih je općina u Hrvatskoj 16, jer je postojala fama da su Srbi fiktivno prijavljeni. To je bila glavna priča Mosta na izborima, i njihov nedavno smijenjeni ministar unutarnjih poslova Vlaho Orepić sproveo je to u djelo. Policija zloupotrebljavala ovlasti i iz biračkih spiskova brisala ljude koje nije zatekla kod kuće u trenutku kada su došli da provJere da li ljudi prijavljeni na nekoj adresi i žive tu. Redakcija “Novosti” zatrpana je, kaže Kosanović, žalbama Srba koje policija nije zatekla kod kuće u trenutku provere. Ljudi su bili u poljima, u posjeti kod djece ili negdje drugdje. Jednostavnim konstatiranjem da nisu tu, policija ih je brisala iz biračkih spiskova”, tvrdi Kosanović, a prenosi Sputnjik. No, u ove tvrdnje ne vjeruju ni sami Srbi koji su ispod članka komentirali ovako: – Na mojoj hrvatskoj osobnoj karti stoji bečka adresa, jer sam trenutno u Beču. Sasvim normalno i po zakonu, vrijeme je da Rusi malo smanje senzaciju i prestanu nas svađati. Oni su se miješali i ranije, zato se vidi sav poguban utjecaj Rusije na Balkanu. – Ustina je da policija briše sve koji ne žive na prijavljenom mjestu prebivališta. Primjera radi, kod mene u zgradi je policija bila 2 puta. Oni su došli sa spiskom koji je valjda stariji od 25 godina, pošto su na njemu bile osobe koje još od rata ne žive tamo, kako Srbi, tako i Hrvati, čak vecinom Hrvati. I sve su ih brisali, redom. – Da smo čudni i nedokazani to sigurno stoji. NE MOŽE SE u isto vrijeme biti prijavljen na dvije adrese, ljudi budite razumni. Živio sam u Osijeku, sticajem ratnih okolnosti zaustavio se i živim u Vojvodini, Uredno sam se odjavio iz RH, čiji pasoš imam na adresi sadašnjeg mjesta prebivališta i nije me briga kakve i kada provode izbore jer ja tamo više ne živim. – Pa nisu hrvati ludi – adresa, putovnica , sve što treba a živi se u Kaluđerici …pa onda glasanje na lokalnim izborima a ne živiš tu … – Ako policija ne nađe na adresi osobu, ostavljaju obavijest. Možeš sutra u stanicu, da se prijaviš. Dakle, čista dezinformacija KGB-a!