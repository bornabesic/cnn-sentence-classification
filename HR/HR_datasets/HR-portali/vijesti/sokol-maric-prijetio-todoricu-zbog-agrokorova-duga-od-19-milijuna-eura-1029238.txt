Za Todorića je manje opasno to što ga Sokol(Zlatko) nije volio, koliko je opasna  činjenica da broj onih koje je on "zavaljao" svakoga dana u svakom pogledu progresivno raste. U takvoj situaciji teško da će se veliki Ivica, sve dok ne uđe u maricu, i dalje moći bahato ponašati, živjeti na visokoj nozi u Kulmerovim dvorima, i svakodnevno ići na frizuru, kao u  filmu 'Selo gori a baba (gazda Todorić) se češlja', a da ga nitko od Agrokorovih bijesnih vjerovnika ne zaskoči iza ugla i ultimativno mu kaže: 'Todoriću, vrati naše pare!' Svakoga dana u svakom pogledu otkrivaju se sve veće dubioze vezane uz koncern Agrokor, a predstavnici  njegovih najvećih dobavljača svako malo postavljaju ultimatume i najavljuju obustavu isporuke robe. Posljednji ultimatum koji su postavili pred novu upravu koncerna odnosno njegova izvanrednog povjerenika Antu Ramljaka ipak je završio dogovorom, jer je Ramljak nekako uspio umiriti  dobavljače, a nakon sastanka prokuristica Kraša Marica Vidaković najavila je da 29. svibnja neće doći do obustave isporuke roba, a kazala je i kako ima informaciju da će banke prolongirati rok za naplatu regresnih mjenica. Ipak, postavlja se pitanje do kada će izvanedni povjerenik Ante Ramljak moći gasiti veliki financijski požar koji je zapalio gazda Agrokora Ivica Todorić, i koji svojom buktinjom nezaustavljivo prijeti  novim financijskim zgarištima diljem Lijepe naše. Agromonstrum i Sokola izbacio iz takta Pogotovo kada se zna da je broj žrtava Todorićeva “Agromonstruma” iz dana u dan  sve veći i veći. Jedna od tih žrtava, iliti stradalnika gazdine pohlepomanije, svakako je i Zlatko Marić, vlasnik zaštitarske tvrtke Sokol Marić, kojem je Todorićev Agrokor ostao dužan 19 milijuna eura, otkriva nam pouzdan izvor. Iako je riječ o jednom od najpoznatijih hrvatskih tajkuna koji i na karipskom otočju Turks i Caicos ima posjed vrijedan 330 milijuna kuna – čije su fotografije u medijima objavljene prije nepunu godinu dana i koje su brojne Hrvate ostavile bez daha – činjenica da mu je Todorić ostao dužan silne milijune eura Zlatka (Sokola) Marića nije mogla ostaviti ravnodušnim. Naime, ovih dana je Zlatko Marić, shvativši da taj ogomni dug teško može naplatiti toliko se iznervirao da je otvoreno zaprijetio gazdi Todoriću. A da te prijetnje i nisu bile bezazlene potvrđuju i glasine da je nakon toga i policija imala posla, koja je navodno smirivala “pobješnjelog Maxa” – Sokola Marića. U svakom slučaju Todoriću neće biti nimalo lagodno živjeti u svojim Kulmerovim dvorima, jer je broj onih koje je u crno zavio svojim poslovnim akvizicijama sve veći. A među njima ima puno i onih kojima se nije dobro zamjeriti. Jedan od takvih je sigurno i Zlatko Sokol Marić, ali i brojni drugi. Hoće li nakon svega Gazda Ivica moći bezbrižno svakoga dana ići na dotjerivanje svoje frizure u prestižnom frizerskom salonu u Bauerovoj ulici u središtu Zagreba, a da ga nitko od Agrokorovih bijesnih vjerovnika ne zaskoči iza ugla i zaprijeti: “Vrati naše pare, Todoriću”, teško je predvidjeti. Todorića više ništa ne smije iznenaditi A s obzirom na činjenicu da je nedavno Maksim Poletaev, potpredsjednik ruske Sberbanke izjavio kako s obzirom na “lex Agrokor” postoji mogućnost da njegova banka proda svoja potraživanjima, o čemu već pregovara s mogućim klijentima, Todorića više ništa ne smije iznenaditi. Pa  ni to da golema potraživanja ruske banke od Todorića počnu naplaćivati ljudi koji se bave naplatom i ovakvih dugova, o čemu je pisao naš portal. Podsjetimo, oni su ruska mafija, a pametni znaju čemu služi mafija. Dakle, Todoriću nije lako. S Rusima je zakuhao, Plenkovićevu vladu doveo u krajnje neugodnu situaciju, brojne vjerovnike bacio u očaj – i sad ovaj najnoviji slučaj s vlasnikom naše najveće zaštitarske tvrtke. Za Todorića je manje opasno to što ga Sokol, (Marić), nije volio, koliko je opasna činjenica da broj onih koje je on, uličnim rječnikom rečeno, zavaljao, svakoga dana u svakom pogledu progresivno raste. U takvoj situaciji teško da će se veliki Ivica, sve dok ne uđe u maricu, i dalje moći bahato ponašati, nastavljajući živjeti na visokoj nozi u Kulmerovim dvorima, te svakodnevno ići na frizuru, kao u  filmu “Selo gori a baba, (odnosno gazda Todorić) se češlja”!