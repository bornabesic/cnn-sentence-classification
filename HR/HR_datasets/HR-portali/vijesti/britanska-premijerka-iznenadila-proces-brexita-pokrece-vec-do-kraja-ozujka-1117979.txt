Britanska premijerka Theresa May otkrila je kako će formalni proces izlaska Velike Britanije iz Europske unije početi krajem ožujka iduće godine. Nakon što se pokrene ovaj postupak, izlazak iz Europske unije trajati će dvije godine. U razgovoru za BBC obećala je i da zakon koji će ukinuti Zakon europskih zajednica iz 1972. godine kojim je Velika Britanija ušla u Europsku uniju. Vlada će također sve postojeće EU zakone sačuvati u britanskim zakonima. Ukidanje zakona iz 1972. godine neće stupiti na snagu ve dok Velika Britanija ne napusti EU. U razgovoru za Sunday Times kazala je kako će novi zakon označiti prvu fazu na putu Velike Britanije da ponovno postane suverena i samostalna država. - To će vratiti moć i vlas u izabrane institucije naše zemlje. To znači da će autoritet zakona EU završiti - objasnila je. >> Britanska premijerka pod pritiskom, europski čelnici žele znati kada će pokrenuti Brexit >> Tusk: Velika Britanija trebala bi što prije početi pregovore o izlasku iz Europske unije 