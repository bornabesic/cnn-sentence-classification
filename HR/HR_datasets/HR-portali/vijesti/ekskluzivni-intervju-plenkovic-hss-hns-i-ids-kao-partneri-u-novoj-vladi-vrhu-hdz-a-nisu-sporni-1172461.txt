S premijerom i šefom HDZ-a Andrejem Plenkovićem razgovarali smo u srijedu poslijepodne. Zadovoljan je izbornim rezultatom nakon prvog kruga lokalnih izbora, osim u Zagrebu, i nada se da će Vlada nastaviti s radom bez izvanrednih izbora. Otkrio nam je s kim sve razgovara o novim partnerstvima i tko bi sve mogao biti u sastavu Vlade. Najavili ste da ćete paralelno s drugim krugom lokalnih izbora dogovarati novu saborsku većinu. Na koje partnere računate u toj novoj većini? Prije tri tjedna, tempirana baš pred lokalne izbore, propala je inicijativa oporbe za izglasavanje nepovjerenja ministru Mariću. Pokušaju destabilizacije Vlade pridružio se Most koji je svojim potezom doveo do prekida suradnje s HDZ-om u Vladi. To je jako bitan detalj. Nije HDZ raskinuo s Mostom, nego je Most raskinuo s HDZ-om. U politici, ako ste u partnerstvu, ne možete u Vladi ili Saboru glasati za opoziciju. Nije HDZ bio na vlasti zahvaljujući Mostu, nego je Most bio u Vladi zahvaljujući HDZ-u. Rezultati izbora pokazuju da HDZ stoji slično kao prije deset mjeseci. Stoje li drugi jednako kao prije – nisam baš siguran. Da idemo na nove parlamentarne izbore, rezultat HDZ-a bio bi još bolji. Međutim, ponovno bismo bili u situaciji da pregovaramo s partnerima o formiranju vlasti. Zato je moja logika, ali i vodstva HDZ-a, razgovor s parlamentarnim strankama, ponuda stabilnosti i nastavka reformi. Organizacija izbora košta, košta i sama kampanja. No, neovisno o tome, ako do njih dođe, HDZ je za njih spreman i ponovno će biti pobjednik. Dat ćemo šansu razgovorima, ali u tišini.  >>Cijeli ekskluzivni intervju s Andrejem Plenkovićem pročitajte u prilogu Obzor tiskanog izdanja Večernjeg lista od subote ili u našem e-izdanju U sutrašnjem broju donosimo i sljedeće teme: >>Apsurd - I nakon Orepićeva brisanja imamo 300.000 fiktivnih zdravstvenih osiguranika >>Turudić sudi milicajcu protiv kojeg je ratovao >>Ledo jamčio s 19 milijardi za Agrokorove kredite, a vrijedi milijardu kuna >>Bernardić: Napadaju me oni koje sam prije 6 mjeseci pobijedio >>Odvajanje otpada: Cijela zgrada plaća kaznu ako susjed ne poštuje pravila >>Niko Kovač: Igrati finale u rodnom gradu za mene je poput bajke