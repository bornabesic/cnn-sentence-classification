Jedan je detalj najupečatljivija poruka Vlade za Uskrs! Na Veliki petak, g. Ivan Bradvica mi je poslao pjesmu koju moram podijeliti sa svima vama: KRIŽ (Krist Razapet Istinom Života) Bog na križu čovjek na križu otac na križu majka na križu djed na križu, baka na križu, dijete na križu, susjedi na križu, život je na križu, razapeta je zajednica, razapet je pojedinac, razapinju ga obveze i htijenja, razapinje ga nemir okruženja, razapet je čovjek neshvaćanjem drugog razapet je čovjek u samom sebi. Razapeto je tijelo duhom poslanja razapet je čovjek traženjem mira razapet je čovjek neznanjem pastira razapet je čovjek tišinom mira. Nagrada uskrsnuća, mira i spokoja slijedi nakon iskustva vlastite žrtve u savladavanju prepreka i okova nametnutih iskušenja i kratkih životnih rokova. U duhu vjere vjerujem da križ kojeg su nosili branitelji u Domovinskom ratu te današnji križ podnošenja laži, kleveta, mržnje, izdajica, neznanja i nemorala nakon lustracije će uroditi uskrsnućem istine. Za dom spreman! Za domovinu spreman! Za istinu spreman! A je li  hrvatska vlast za istinu spremna? Naš poznati povjesničar prof. dr. sc.  Ivo Rendić – Miočević kao da odgovara na to već u naslovu svog teksta: Vijeće za suočavanje s prošlošću prilika za rehabilitaciju komunizma. Članak počinje izvrsnom rašlambom revionizama u nas: Tri su vrste povijesnoga revizionizma u Hrvatskoj. Hrvatski znanstveni revizionizam ima za cilj srušiti laži komunističke i srpske historiografije glede NDH priznajući i svodeći na istinitu mjeru zločine ustaškoga režima od 1941. do 1945. Srpski negacionistički revizionizam ima zadatak negirati velikosrpski projekt u dugom trajanju i zločine počinjene u ime toga projekta. Konačno komunistički antirevizionizam, podržavajući srpski negacionistički revizionizam, izbjegava povijesnu reviziju bojeći se razotkrivanja istine o biti jugokomunističkoga totalitarizma. Huda jama i mnoge novootkrivene masovne grobnice, komemoracije u čast političkoga zatvorenika Marka Veselice, itd. Itd. razotkrivaju zločinačku bit Titove „diktature s ljudskim licem“ i podrivaju temelje vlasti slijednika Komunističke partije Hrvatske (Jugoslavije). Komunistički antirevizionizam podržavaju i neki povjesničari, koji dovode u pitanje svoju znanstvenu moralnost. Doista ta nemoralnost ide toliko daleko da im je danas hit proglašavati hrvatske branitelje fašistima i time rehabilitirati fašističkog velikosrpskog agresora u Domovinskom ratu. Za postizanje tog cilja najvažniji su napadi na pozdrav ZA DOM SPREMNI HOS-ovaca i mnogih drugih branitelja. Kulminiralo je s pločom u Jasenovcu jer je taj pozdrav u sklopu znaka HOS-a koji je odobren u RH, pa tako posredno iskazuju svoje nepoštovanje i prema samoj državi. To je utoliko odvratnije jer su hrvatski branitelji napravili od „hrabrih“ srpskih ratnika – ZEČEVE. A zapravo i sebe svrstavaju u fašiste podržavajući velikosrpski fašizam O tome sam često pisao tvrdeći da su hrvatski branitelji ANTIFAŠISTI jer su pobijedili velikosrpski fašizam. Dakle i HOS-ovci i svi oni koji su branili domovinu s tim usklikom na ustima. Međutim prof. Rendić –Miočević nas podučava kako ti promicatelji velikosrpskog fašizma nipošto ne pomišljaju da postanak ustaškog pokreta prije nastanka Nezavisne Države Hrvatske tumače u kontekstu oslobodilačke borbe (poput irskoga nacionalnog pokreta i strankeSinn Féin– Mi sami) popraćene pozdravom Za dom spremni iz 1932. godine. Ta je borba  ujedno bila antifašistička jer je bila usmjerena protiv beogradske monarhofašističke diktature (podcrtao JP). Strategija antirevizionista je izvrsna jer oni tako uspijevaju zaustaviti istraživanja hrvatskih povjesničara o srpskom fašizmu koji – očito – nije vezan samo za Domovinski rat. Zato imamo i tvrdnje kako su neke zločine npr. logore ustaše izmislili i stvarali prije Hitlera. Tako se u Hrvatskoj malo zna kako je vladika Nikolaj Velimirović,  koga je Hitler odlikovao 1934. g., godinu dana kasnije izdao knjižicu „Nacionalizam Svetog Save“ u svojim srednjim pedesetima lucidno zapaža: „Ipak se mora odati poštovanje sadašnjem nemačkom Vođi, koji je kao prost zanatlija i čovek iz naroda uvideo da je nacionalizam bez vere jedna anomalija, jedan hladan i nesiguran mehanizam. I evo u XX veku on je došao na ideju Svetog Save, i kao laik poduzeo je u svom narodu onaj najvažniji posao, koji priliči jedino svetitelju, geniju i heroju.. Otuda je nacionalizam srpski, kao stvarnost, najstariji u Europi.” Zapravo, komunistički antirevizionizam je mnogo gori od srpskog jer ga provode Hrvati. Danas je to u službi velikosrpskog Memoranduma SANU 2. Jasno je da o ovim činjenicama ne smije biti riječi ni u tom Povjerenstvu jer Predsjednik Vlade kaže: “Hrvatska mora tražiti konsenzus i odrediti se prema pitanju prošlosti, totalitarnih režima 20. stoljeća, jasno osuditi režim između 1941. i 1945 godine, dakle ustaški režim tijekom kojeg su počinjeni brojni zločini, ali isto tako na trezven način analizirati sve ono što se dogodilo nakon 1945. godine”. Zapravo predsjednik je i sačinio komisiju od koje želi kompromis, što bi rekao prof. Rendić-Miočić kompromis između onih koji dovode u pitanje svoju znanstvenu moralnost i onih koji je ne dovode u pitanje. Kakav će to „znanstveni moral“ biti bit će doista zanimljivo vidjeti. A da Vlada misli ozbiljno u tome pokazuje upravo pozdrav ZDS. Prethodne dvije vlade su pokušale kazniti Marka Perkovića Thompsona zato što je u Kninu pjevao legendarnu pjesmu iz Domovinskog rata Bojnu Čavoglave koja počinje pozdravom ZDS. „Milicija“ Ministra u sadašnjoj, i prošloj Vladi, Vlaha Orepića dva puta u nepunoj godini dana želi kazniti legendarnog ratnog zapovjednika HOS-a Marka Skeju. Zapravo je ovaj drugi nedavni zato što je na obilježavanju 26. godišnjice osnutka IX. bojne HOS-a ‘Rafael vitez Boban’ okupljene pozdravljao sa ‘Za dom spremni’. Meni najupečatljivija poruka Vlade za Uskrs! Davorin Karačić, odvjetnik koji je braneći HOS-ovca Damira Markuša na sudu u Daruvaru obranio i pozdrav ‘Za dom spremni’, u Bujici kaže: “Zakon o prekršajima protiv javnog reda i mira naslijeđen je iz bivše Jugoslavije. Pa i cifre za kazne u tom zakonu još su uvijek izražene u njemačkim markama… Ne znam što je to u glavama onih koji proganjaju Marka Skeju ili Damira Markuša. Skejo je optužen za članak 5. Zakona o prekršajima protiv javnog reda i mira, a kod Markuša je bila riječ o članku 14, koji se inače upotrebljava za vrijeđanje nečijih osjećaja i morala, kada netko gol trči po cesti! Na sudu u Daruvaru smo dokazali da se pozdravljanjem sa ‘Za dom spremni’ ne veliča NDH, nego odaje počast borbenoj postrojbi koja je dala nemjerljiv doprinos u obrani Hrvatske. Kako uopće nekome asocijacija na NDH može biti ispred doprinosa obrani Hrvatske i čistoće Domovinskog rata (podcrtao JP)?! Što je s hrvatskom kunom, što sa grbom, himnom?! I one su korištene za vrijeme NDH. Netko bi se izgleda, za nekoliko godina mogao sjetiti mijenjati čak i krovište Crkve sv. Marka,” komentirao je Karačić u emisiji. Presudu iz Daruvara kojom je obranjen pozdrav ZDS donio je sudac Malivuk Jovanović, inače hrvatski građanin srpske nacionalnosti: “Manje je važno koje je nacionalnosti taj sudac. Važnije je koliko je profesionalan, predan u svom radu i objektivan. Iako je bio izložen pritiscima, presudio je časno i u skladu sa svojom savješću te naravno – pravom. Vrlo je dobro analizirao činjenice i donio je odluku koju je odlično obrazložio. Sudac je utvrdio da se radi o pozdravu koji su koristili vojnici HOS-a u obrani domovine. Pozdrav je izgovaran u kontekstu obrane Hrvatske i kao takav ne bi trebao remetiti javni red i mir…” >>> ODVJETNIK KOJI BRANI HOS-OVCE I BBB! Na sudu obranio ‘Za dom spremni’ pa poručio: Skeju su prijavili po zakonu prepisanom iz Jugoslavije! I dok je sudac inače hrvatski građanin srpske nacionalnosti profesionalan, predan u svom radu i objektivan postavlja se pitanje: Može li se to očekivati od hrvatskih vlasti? Ili nam je to već odgovorio sam predsjednik svojim komentarom kako Komisija zapravo ne smije dovesti u sumnju „istinu“ o ustašama i partizanima. Akademik Ivan Aralica je na dodjeli nagrade “Zlatno srce”  udruga branitelja koje su proistekle iz Domovinskog rata hrvatskom redatelju Jakovu Sedlaru upozorio kako se u RH i filmom provodi ta propaganda jer u „hrvatskim“ filmovima nećete naći scene zločina koje su činili partizani, već samo scene s ustašama u takvim scenama. Tako se u svjesti hrvatskih ljudi ugrađuje „činjenica“ kako takove zločine nisu činili partizani več samo ustaše. Dakle i na taj način se postiže velikosrpski interes, koji su zapravo provodili komunistički antirevizionisti. Jesu li žrtve komunističkiog antirevizionizma Plenković i Orepić, ne znam, ali  treba svakako podsjetiti što je o ZDS govorio ministar Orepić. Nedavno je govoreći o HOS-ovoj ploči postavljenoj u Jasenovcu Orepić kazao kako je jasno da je “Za dom spremni” ustaški pozdrav, iako su na toj ploči “pod križem” imena poginulih u Domovinskom ratu. “Niti je NDH uspio uprljati križ, niti će Domovinski rat isprati ‘Za dom spremni’. Imamo jasne presude i policija se mora držati te prakse”, zaključio je Orepić za N1. Naravno, ne misli na praksu časnog sudca srpske nacionalnosti iz presude Markušu, već samo na one presude koje su u skladu s velikosrpskim Memorandumom SANU 2. Pri tome odgovor i nije krajnje glup kao što je bio onaj poslije proslave u Kninu:  “Odgovor trebaju dati povjesničari koji se jasno trebaju odrediti prema pozdravu, kao i pravosuđe. Hrvatska policija će, kao i do sada, postupati u skladu sa zakonom. Upravo zbog kontroverznih tumačenja, držim bitnim da se to jasno u zakonu pozicionira”, kazao je. A njegova „milicija“ je željelja kažnjavati iako znaju da to po zakonu nije kažnjivo. Zato zaključimo ovu priču ponavljajući riječi Markuševog odvjetnika: „Pozdravljanjem sa ‘Za dom spremni’ ne veliča se NDH, nego odaje počast borbenoj postrojbi koja je dala nemjerljiv doprinos u obrani Hrvatske. Kako uopće nekome asocijacija na NDH može biti ispred doprinosa obrani Hrvatske i čistoće Domovinskog rata.“ Ministru u Vladi RH očito može! A Predsjedniku Vlade RH? 