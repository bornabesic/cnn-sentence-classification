U kući u zagrebačkoj Dubravi policija je u nedjelju navečer pronašla tijela mrtvih supružnika, a prema posljednjim neslužbenim informacijama nakon cjelonoćnog očevida sumnja se da je riječ o ubojstvu i samoubojstvu. Prema prvim neslužbenim informacijama policija sumnja da je suprug M. J. (53) u obiteljskoj kući u Kanarinskoj ulici ubio suprugu S. J. (39) pa potom i sebe. Kako doznajemo koristio se vatrenim oružjem. Njihova tijela pronađena su u nedjelju navečer oko 19.30 sati, a do okončanja očevida policija nije otkrivala detalje. Kako su tijela duže bila u stanu i počela se raspadati, još nije moguće utvrditi kada su supružnici točno umrli. Točan uzrok smrti bit će poznat nakon obdukcije tijela koje je policija odvela na Zavod za sudsku medicinu i kriminalistiku. Supružnici pronađeni mrtvi u kući u zagrebačkoj Dubravi! Reporter: Matej Matičević Kako doznajemo policija je pronašla tijela nakon što ih je nazvao zabrinuti član obitelji J. M.  S obzirom na to da su vrata bila zaključana policiji su pri ulasku u kuću pomogli vatrogasci. 