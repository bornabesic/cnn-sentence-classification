Foto: Davor Kibel/ Glas Slavonije JUČER nešto poslije 11 sati u Ulici Hrvatske Republike, u samom središtu Osijeka, dogodio se incident koji je šokirao građane.  Policajac krupnije tjelesne građe srušio je stariju ženu na beton i - vezao je lisičinama i to jer je prešla cestu dok je na semaforu bilo crveno svjetlo. Na snimci se vidi kako policajac pokušava zaustaviti i legitimirati gospođu. Ona mu se opire i ponavlja "Kako vas nije sramota". Nakon toga policajac počinje koristiti silu kako bi spriječio da pobjegne. U jednom trenutku policajac čak poziva pojačanje, koje uskoro i stiže na mjesto događaja.