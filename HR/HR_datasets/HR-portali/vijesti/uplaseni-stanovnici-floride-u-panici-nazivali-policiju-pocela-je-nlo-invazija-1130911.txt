Policija na zapadnoj obali Floride imala je pune ruke posla nakon što su stanovnici te savezne američke države masovno i u panici prijavljivali neobične svjetleće kugle noćnog neba. Sumnja je odmah pala na invaziju izvanzemaljaca, a kada su kugle zabilježile kamere instalirane u policijskom automobilu, pripadnici policije komentirali su kako smo barem sigurni da izvanzemaljska bića dolaze u miru. No o čemu se zapravo radilo? Misteriozna kugla zapravo je bila mali meteor, izvijestile su vlasti. Više od 150 ljudi primijetilo je ovu pojavu i slučaj prijavilo policiji, prenosi Američko udruženje za proučavanje meteora. Meteor veličine loptice za bejzbol ušao je u Zemljinu atmosferu, pri čemu se kretao brzinom od 65.000 km/h, izvijestila je NASA. Svjetlosni efekt bio je izuzetno jak, a nastao je sagorijevanjem leda i ugljičnog dioksida, što je kulminiralo eksplozijom zbog koje se meteor naposljetku raspao.  Na tisuće sličnih meteora sagori u Zemljinoj atmosferi svake godine. >> Izvanzemaljci odabrali mjesto za slijetanje? Mnogi su uvjereni u to nakon što su vidjeli ovu snimku