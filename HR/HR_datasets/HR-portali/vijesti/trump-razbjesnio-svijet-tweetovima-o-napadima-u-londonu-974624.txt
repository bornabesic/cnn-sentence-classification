Foto: Hina, Twitter AMERIČKI predsjednik Donald Trump nakon najnovijeg terorističkog napada na London u tvitu je napisao da američki sudovi, koji su ukinuli njegove restrikcije ulazaka u SAD za stance, moraju promijeniti svoje odluke te je odmah izazvao kritike da pokušava terorizam iskoristiti u vlastite svrhe, prenose američki mediji. >> KAMIONOM GAZILI LJUDE PA IH IZBOLI NOŽEVIMA U napadu u Londonu 6 mrtvih, ubijena trojica napadača  Hvaleći svoje uredbe o zabrani ulaska u SAD državljanima nekih zemalja koje su sudovi suspendirali Trump je u subotu obećao i pomoć Britaniji. Ne referirajući se izravno na London, Trump je napisao na svom Tweeter profilu: "Moramo biti pametni, budni i čvrsti. Sudovi nam moraju vratiti naša prava. Trebamo zabranu putovanja kao dodatnu razinu sigurnosti!" Osam minuta kasnije u novom tvitu napisao je da će SAD učiniti što god može kako bi pomogao Londonu i Britaniji. Predstavnica američke udruge za građanske slobode Cecillia Wang osudila je Trumpa zbog iskorištavanja situacije."Moramo bi ogročeni kada predsjednik iskorištava užasan, nasilni zločin kako bi promovirao svoje diskriminatorne i nezakonite odluke", napisala je u tvitu. I državna tajnica Kentuckyija Alison Grimes iz Demokratske stranke poručila je da Trump svojom reakcijom potpiruje "strah i mržnju".   U terorističkom napadu u Londonu u subotu navečer ubijeno je, prema zadnjim podacima, šest osoba i ranjeno više od 30. Trojica napadača zaletjela su se velikom brzinom kombijem u pješake na London Bridgeu a potom su noževima napadali prolaznike na ulicama i posjetitelje obližnjih barova.  Policija je ubila trojicu napadača na području Borough Market areaa u blizini Londonskog mosta.  Napad je uslijedio uoči izbora 8. lipnja i manje od dva tjedna nakon samoubilačkog napada na manchesterskom koncertu američke pop pjevačice na kojem su ubijene 22 osobe.Još nitko nije preuzeo odgovornost.