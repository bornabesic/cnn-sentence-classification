Satelitske snimke koje su objavili Ujedinjeni narodi prikazuju ogromne razmjere štete kojom je pogođen sirijski grad Alepo. Četiri godine ratovanja napravile su svoje, a posljednji konflikti u Siriji posebno su izmijenili urbanu sredinu grada. U snažnom bombardiranju ruskih i sirijskih snaga u istočnoj polovici grada u potpunosti su uništeni domovi, škole, trgovine i bolnice. Priča dva grada Britanski Guardian ponovno progovara o ovoj tematici, sada priči dva grada razdijeljena zbog ratnog sukoba. Sirijsko Ministarstvo turizma zapadni dio grada koristi u promotivne svrhe. Prikazuje očuvane zgrade i domove, čiste ulice i poziva turiste da posjete grad. S druge strane, na istočnoj strani razrušene su cijele četvrti, tek je vidljiv poneki automobil ili znak života. Veliki gubici Nakon ruskog bombardiranja dodatno je zakinuto pružanje zdravstvene zaštite. Tek pet bolnica i medicinskih centara djeluje na području istočnog Alepa, jedna od njih je centar za traumu. Trudnička ambulanta uništena je krajem rujna, a najveći centar za traume sravnali su ruski zrakoplovi u ponedjeljak. Ovaj tjedan učenici su ponovno krenuli u škole, a učionice su premještene ispod zemlje. Procjenjuje se da gotovo 100 tisuća djece i dalje živi u istočnom dijelu grada unatoč ogromnoj šteti. Zbog posljednjeg napada prekinut je dovod vode za 1,5 milijuna ljudi na obje strane grada. U sriejdu, po prvi puta nakon tjedan dana, nije bilo zračnog bombardiranja grada. Kako satelitske snimke prikazuju, više nema infrastrukture koju mogu uništiti. Velik danak platili su prije svega građani koji su od lipnja pod opsadom Assadova režima. - Naše emocionalno zdravlje je oštećeno, izjeda nam dušu. Život ovog grada zauvijek će se promijeniti - rekla je stanovnik Saada Dugmush za Guardian, koja nadodaje da joj u glavi nastavljaju odzvanjati zvuci bombardiranja. - Naša patnja neće uskoro biti okončana. Ostatke našeg grada ravnaju sa zemljom - poručio je. >> Opće ludilo u Siriji: Putin i Obama na rubu rata zbog Alepa 