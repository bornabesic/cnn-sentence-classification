Najmanje je 12 osoba ozlijeđeno, a najmanje je jedna žena izgubila život u srijedu poslijepodne u samom središtu Londona nakon što je zasad nepoznati napadač automobilom prvo pokosio desetak ljudi na Westminsterskom mostu, a zatim se zabio u ogradu koja okružuje zgradu britanskog parlamenta. Kako piše Telegraph, napadač je s nožem u ruci zatim iz auta krenuo prema parlamentu te je na ulazu u zgradu izbo jednog policajca da bi ga njegovi kolege ustrijelili. Da je jedan policajac izboden u zgradi parlamenta, čija je sjednica, nakon što se čulo nekoliko ispaljenih hitaca, prekinuta, potvrdio je njegov šef David Lidington. Iz središta Londona stižu uznemirujući prizori ozlijeđenih kojima građani i pripadnici interventnih službi pokušavaju pružiti prvu pomoć dok leže na asfaltu. Pored zgrade parlamenta viđen je i medicinski helikopter koji je došao po dio ranjenih. Obližnja postaja podzemne željeznice zatvorena je na zahtjev policije. Liječnik u bolnici St. Thomas za BBC je izjavio da je jedna žena mrtva, a da je niz drugih u vrlo teškom stanju. Sky News je izvijestio da su dvije osobe izgubile život, ali to zasad nije službeno potvrđeno. Napadač je navodno živ i u bolnici je. Francuske su vlasti za AFP potvrdile da je u Londonu ozlijeđeno nekoliko francuskih studenata. Među prvima je o incidentu izvijestio poljski političar Radoslaw Sikorski, koji je na Twitteru objavio kratak videozapis s Westminsterskog mosta uz opasku da je upravo netko pored njega autom zgazio nekoliko ljudi. Reutersov fotograf također je među prvima izvijestio da je na Westminsterskom mostu vidio desetak ozlijeđenih. Iz Scotland Yarda su se oglasili kratkim priopćenjem u kojem navode da događaj u Londonu tretiraju kao teroristički čin sve dok se ne pokaže drugačije. Nekoliko sati prije incidenta u parlamentu je na dnevnom redu bio aktualni sat, ali nije poznato je li u trenutku napada premijerka Theresa May još bila u zgradi. Daily Mail je samo izvijestio da je nedugo nakon prvih izvješća o incidentu premijerka evakuirana na sigurno. Zatvori Slika 1/34 Objavljeno: 22.03.2017. Profimedia, SWNS Objavljeno: 22.03.2017. Profimedia, Press Association Objavljeno: 22.03.2017. The credit GRAPHIC NEWS mu Objavljeno: 22.03.2017. REUTERS Objavljeno: 22.03.2017. Profimedia, Matrix Objavljeno: 22.03.2017. Profimedia, Press Association Objavljeno: 22.03.2017. Profimedia, Press Association Objavljeno: 22.03.2017. Profimedia, Press Association Objavljeno: 22.03.2017. REUTERS Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Inače, na današnji dan točno prije godinu dana izveden je smrtonosni teroristički napad na aerodrom u Bruxellesu. Scotland Yard je početkom ožujka izvijestio da su britanske sigurnosne službe "spriječile trinaest terorističkih napada od lipnja 2013." u Velikoj Britaniji. Stupanj terorističke prijetnje u Velikoj Britaniji je u kolovozu 2014. označen kao "ozbiljan", na ljestvici s pet stupnjeva. Nakon napada u studenom 2015. u Francuskoj, policija je u Londonu rasporedila dodatnih 600 naoružanih policajaca, pa se njihov ukupni broj popeo na 2800. Prekinuta rasprava u škotskom parlamentuŠkotski regionalni parlament je u srijedu nakon terorističkog napada u Londonu prekinuo raspravu o prijedlogu da ovlasti premijerku Nicolu Sturgeon da zatraži od britanske vlade raspisivanje referenduma o neovisnosti. "Naš sestrinski parlament je doživio težak incident. Zato do daljenjega prekidamo raspravu", rekao je zastupnicima predsjednik škotskog parlamenta Ken Macintosh. Sturgeon, koja optužuje London da ne vodi računa o škotskim interesima tijekom izlaska iz Europske unije, želi da se referendum održi krajem 2018. ili početkom 2019., ili prije zaključenja pregovora s Bruxellesom. Premda je 62 posto Škota glasovalo za ostanak u EU - Britanaca je, ukupno gledano, 52 posto glasovalo za izlazak - Sturgeon je zatražila "jasan demokratski mandat" za raspisivanje tog referenduma. Škotski parlament trebao joj je dati pristanak tijekom predviđenog glasovanja s obzirom da Škotska nacionalna stranka SNP Sturgeon ima većinu uz potporu zelenih. (Hina)