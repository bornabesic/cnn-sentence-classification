Gradsko vijeće Vukovara u srijedu je dalo suglasnost na prijenos prava građenja s Gradskog muzeja Vukovar na Muzej vučedolske kulture, a prije nekoliko dana i Vlada je krenula u preuzimanje dijela imovine propale građevinske tvrtke "Vučedolska golubica" koja će također biti pripojena Muzeju vučedolske kulture pa se na taj način se stječu preduvjeti za početak realizacije izgradnje Arheološkog parka. "Na taj se način stječu preduvjeti za početak realizacije izgradnje Arheološkog parka koji će biti dio tog vukovarskog muzeja. Sada je na Muzeju vučedolske kulture da ishodi sve potrebne dozvole, izradi projekt kako bi se krenulo u realizaciju projekta“, rekla je ravnateljica Gradskog muzeja Vukovar Ruža Marić koja je bila nositelj projekta revitalizacije i izgradnje Muzeja vučedolske kulture. Prema projekcijama za potrebe izgradnje budućeg znanstveno - istraživačko - zabavnog Arheološkog parka bit će potrebno osigurati preko 100 milijuna kuna. Plan je da se sredstva za njegovu izgradnju budu osigurana iz fondova EU. Uz smještajne kapacitete, restoran i parking Arheološki park imati će bazen, planetarij, mini zoološki vrt sa životinjama koje su nekada uzgajali Vučedolci, pristan za brodove i niz drugih sadržaja.  Muzej vučedolske kulture za javnost je otvoren 30. lipnja 2015. >> 'Vukovarski vodotoranj oduvijek me fascinirao radi svoje ustrajnosti i tvrdoglavosti da se ne sruši'