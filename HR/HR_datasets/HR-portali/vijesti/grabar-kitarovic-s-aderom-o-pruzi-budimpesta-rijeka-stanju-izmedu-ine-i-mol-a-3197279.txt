Hrvatska predsjednica Kolinda Grabar-Kitarović i mađarski predsjednik Janos Ader razgovarali su u četvrtak u New Yorku o pruzi Budimpešta-Rijeka, plinovodu i stanju odnosa Ine i MOL-a i potvrdili važnost jačanja strateškog hrvatsko-mađarskog partnerstva, priopćio je ured predsjednice. Grabar-Kitarović i Ader su se sastali na rubu tematske rasprave Opće skupštine Ujedinjenih naroda i razgovarali o važnosti prometnih koridora, cestovnih i željezničkih, "uključujući prugu Budimpešta-Zagreb-Rijeka, a u sklopu pitanja iz područja energetike, razgovaralo se o LNG terminalu na Krku, o plinovodu te o situaciji INA-MOL", navedeno je u priopćenju. "Dvoje predsjednika potvrdilo je važnost ulaganja dodatnih napora u jačanje strateškog hrvatsko-mađarskog partnerstva", kaže se u priopćenju.Dodaje se da je bilo riječi i o inicijativi Jadran-Balkan-Crno more u kontekstu prometne i energetske infrastrukture te razvoja digitalnemreže.   Grabar-Kitarović i Ader su potvrdili susret u rujnu, prigodom obilježavanja 450. obljetnice bitke kod Sigeta. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!