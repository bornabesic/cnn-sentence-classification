Najseksi kriminalac na svijetu koji je zbog fotografije iz policije postao seks simbol mnogim ženama deportiran je iz Ujedinjenog Kraljevstva kada je u London sletio radi snimanja za naslovnicu časopisa 'Man About Town'. Jeremy Meeks (32) u zatvoru je završio 2014. godine zbog posjedovanja oružja bez dozvole, a na slobodu je pušten u ožujku lani nakon čega mu se život drastično promijenio. Postao je model za kojeg se svi otimaju, a on svojim izgledom zarađuje milijune. No, Britancima to očito nije bitno. Kada je sa svojom suprugom i menadžerom sletio na londonski aerodrom Heathrow, policija ga je poslala natrag u SAD dok su mu supruga i menadžer ostali u Velikoj Britaniji. Jučer je iz Los Angelesa stigao u Europu, no ovdje se nije dugo zadržao. Iako je imao radnu dozvolu i vizu, kada su pogledali njegove podatke, policajci mu nisu dopustili ulazak u UK. – Dosta mi je ovog sr... Odslužio sam svoje – ljutit je bio Meeks nakon incidenta u zračnoj luci. Njegov menadžer kazao je kako će pomoć potražiti u američkom veleposlanstvu u Londonu jer je sada njegov klijent na dobrom putu i gradi novi život.  >> Zatvor mu donio slavu i novac: Pogledajte kako danas živi najzgodniji zatvorenik na svijetu >> Najzgodniji zatvorenik izašao na slobodu i već mu nude modne piste i filmske uloge 