Hoće li se na granici između SAD-a i Meksika graditi zid ovisi o Kongresu koji bi trebao odobriti savezni proračun koji uključuje izgradnju istog. No, nisu svi republikanci za tu ideju što ga čini neizvjesnim, a administracija trenutačno pregledava projekte za projekt koji je procijenjen na 21,6 milijardi dolara. PennaGroup, građevinska tvrtka iz teksaškog Fort Wortha, zalaže se za izgradnju zida, no oni predlažu ideju koja ne uključuje standardnu betonsku gradnju, piše Business Insider. Oni su predali svoj projekt koji uključuje zid od žice i pleksigalasa koji će američkoj strani omogućiti da gleda kroz zid dok bi s druge strane bio kao ogledalo, odnosno Meksikanci ne bi vidjeli drugu stranu. Tvrtka je prilikom izrade projekta razgovarala s čuvarima koji patroliraju granicom te su u obzir uzimali njihova iskustva. Zid bi bio visok i teško bi se prolazilo preko njega, ali i ispod njega. 