Na današnji dan prije četiri godine Žalbeno vijeće Haaškog suda donijelo je oslobađajuće presude generalima Anti Gotovini i Mladenu Markaču. Tada je, naime, sud odbacio zaključke raspravnog vijeća prema kojima su Gotovina i Markač sudjelovali u udruženom zločinačkom pothvatu, kao i optužbe za prekomjerno granatiranje Knina, Gračaca, Obrovca i Benkovca. Sud je Gotovinu i Markača oslobodio i zapovjedne odgovornosti. Generali su odmah pušteni, a u Zagrebu ih je dočekao tadašnji državni vrh, uključujući premijera Zorana Milanovića i predsjednika Ivu Josipovića. Na Trgu bana Jelačića također je organiziran veliki doček, a kako je to izgledalo, pogledajte u galeriji. >> Ante Gotovina: Upravljanje tvrtkom ne razlikuje se toliko od upravljanja postrojbom >> Gotovina, Markač i Čermak postali počasni građani Knina 