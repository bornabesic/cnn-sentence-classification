Adam Kadić (11) iz Gradišta kraj Županje danas je ipak primio prvu pričest uz svoje prijatelje iako mu je svećenik Alojzije Asić to htio zabraniti jer ima sindrom Down.  Dječakova mama obratila se medijima, a pritisak javnosti bio je dovoljno jak da se Asić predomisli i dječaku dozvoli da bude uza svoje prijatelje. Ipak, svećenika je to toliko smetalo da je propovijed, umjesto za riječi ljubavi, iskoristio kako bi se okomio na dječakovu majku Slavicu Kadić.  - U Francuskoj ima jedna izreka - kada nešto krene po zlu, tražite ženu - rekao je između ostalog.  S njim se pak ne slaže don Mario Matković, svećenik župe Uznesenja BDM u Žrnovnici koji je Asiću poručio da klekne pred obitelji Kadić, poljubi ih i zatraži ispriča se.  Njegovu objavu s Facebooka prenosimo u cijelosti:   Dragi brate u Kristu, znam da te nitko ne može prisiliti na ovo, čak ni biskup jer možeš reći pastoralni razlozi, a ja mu ne uskraćujem sakramente samo u drugo vrijeme.. Ali znaj brate, u Okrugu bivšoj župi imao sam prvopričesnika s težim oblikom autizma, njegovi krici i nekontrolirane geste tijekom obreda za mene su bile izraz i krik Božje ljubavi. Znaj brate, Krist je umro i uskrsnuo i za te anđele i ljubi ih više nego mene i tebe… Zato postani svjestan ako si njih unesrećio Kristovo srce si ranio….. Volio bi da ti ovo prezentiraju fejs prijatelji ako su u blizini da znaš… Ne znam je li sv. Pričest prošla, ako nije klekni ispred njih poljubi ih i neka budu pričešćeni u redovitom obredu, ako je prošla učini isto klekni pred njima poljubi ih jer su oni znak Božje ljubavi. Nemoj misliti da si ponižen i pobijeđen, klekni u suzama pred njima, poljubi ih i ispričaj se iskreno obitelji, jer ćeš jedino tako Kristovo srce koje si ranio zacijeliti… Dragi brate u Kristu, znam da te nitko nemože prisiliti na ovo, čak ni biskup jer možeš reći pastoralni ...   