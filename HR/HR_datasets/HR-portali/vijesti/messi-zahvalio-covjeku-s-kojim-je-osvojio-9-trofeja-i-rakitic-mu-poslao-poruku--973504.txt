Foto: Getty Images/Guliver Image LUIS ENRIQUE na kraju sezone napustio je Barcelonu koja je jučer i službeno potvrdila novog trenera. Iz Ahtletic Bilbaa je stigao Ernesto Valverde. U trima sezonama na klupi katalonskog diva Enrique je obogatio klupske vitrine s još devet trofeja, među kojima su Liga prvaka, dva naslova prvaka, Kup Kralja i klupski SP.     Od svog dosadašnjeg trenera igrači Barcelone oprostili su se porukama na društvenim mrežama. Ivan Rakitić zahvalio je čovjeku koji je inzistirao na tome da klub 2014. dovede hrvatskog reprezentativca i tadašnjeg kapetana iz Seville. "Hvala, mister, na ovim trima godinama zajedničkog rada. Puno sam naučio od tebe. Sretno", poručio je Rakitić.  Lionel Messi i Enrique zajedno su osvojili devet trofeja. "Želim ti svu sreću u sljedećoj fazi života. Hvala na svemu posljednjih godina", napisao je Messi. Poruke su mu poslale i ostale zvijezde, Neymar, Iniesta, Luis Saurez...