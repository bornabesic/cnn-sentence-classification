Francuski vojnik otvorio je vatru i ranio muškarca naoružanog nožem koji je pokušao ući u muzej Louvre u središtu Pariza, rekli su policijski izvori. Jedan policijski izvor rekao je da je naoružani muškarac pokušavao ući u podzemnu trgovinu muzeja s putnim kovčegom te da je napao vojnika koji je raspoređen na osiguranju Louvrea. Policija je priopćila da je područje oko muzeja evakuirano te da su ondje brojni policajci u zaštitnim prslucima, a ministarstvo unutarnjih poslova objavilo je na Twitteru da je riječ o "ozbiljnom" incidentu. Napadač je teško ranjen, javio je AFP. Muzej je zatvoren, a posjetitelji koji su bili unutra u vrijeme incidenta tamo su i zadržani. Glasnogovornik policije izjavio je da je napadač uzvikivao "Allahu Akbar". Šef pariške policije rekao je da je vojnik lakše ranjen u napadu te da u napadačevoj torbi nije pronađen eksploziv. >> Francuzi uhitili muškarca koji je planirao napad u novogodišnjoj noći