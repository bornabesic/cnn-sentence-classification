Puknuće cijevi izazvalo je veliku poplavu u splitskoj Sukošanskoj ulici, a puknula je cijev sa stražnje strane zgrade na kućnom broju 35, javlja Slobodna Dalmacija. Poplavljeno je cijelo parkiralište ispred zgrada na brojevima od 29 do 33, kao i obližnji park. Zbog vode stanari ne mogu do svojih automobila, a zaposlenici obližnjih ureda ne mogu napustiti svoja radna mjesta. Poplava je podigla i sloj zemlje, a oštećen je dio nogostupa ispred obližnjih ''Orinih zgrada''. Također, stanari su ostali bez vode. Puknuta cijev je sanirana, no voda je napravila štetu.