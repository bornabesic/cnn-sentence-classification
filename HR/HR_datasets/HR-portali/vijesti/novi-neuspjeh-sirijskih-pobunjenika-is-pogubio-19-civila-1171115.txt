Sirijski režim je u subotu bio nadomak zauzimanja cijelog grada Homs uz evakuaciju pobunjenika iz posljednjih četvrti pod njihovom kontrolom u trećem gradu zemlje, dok je na drugoj fronti sukoba džihadistička skupina Islamska država (IS) pogubila 19 civila, među kojima i žene i djecu, prema podacima jedne nevladine organizacije. Evakuacija Waera, posljednjeg uporišta u Homsu, je posljednji poraz pobunjenika, koje su porazile postrojbe režima iz podršku ruskih i iranskih saveznika. Od prosinca su pobunjenici izgubili svoje uporište u Alepu i posljednje četvrti u Damasku. U tijeku je posljednja evakuacija pobunjenika, njihovih obitelji i civila koji žele napustiti Homs, rekao je guverner pokrajine. Oko 3000 osoba, među kojima 700 pobunjenika, trebali bi napustiti Waer što bi moglo potrajati do nedjelje u zoru. Evakuacije te četvrti je počela prije dva mjeseca. Otišlo je ukupno 15.000 osoba, 12.000 civila i 3000 pobunjenika, precizirao je.