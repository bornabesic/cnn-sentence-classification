Kada su rakete Tomahawk ispaljene s dva američka ratna broda u Mediteranu, američki predsjednik Donald Trump je bio na Floridi gdje je ugostio kineskog predsjednika Xi Jinpinga u svom odmaralištu Mar-a-Lago.  Nakon što je objavljena vijest o američkom napadu na Siriju, Trump se obratio javnosti te je kazao da je "u utorak sirijski predsjednik Bashar al-Assad izveo stravičan napad na nevine civile".  "Bila je to spora i brutalna smrt" - Assad je ubio nevine muškarce, žene i djecu. Bila je to spora i brutalna smrt. Čak su i prekrasne bebe brutalno ubijene u ovom barbarskom napadu - kazao je Trump i dodao da "niti jedno dijete Božje ne smije doživjeti takav horor". Potom je kazao da je naredio vojni napad na bazu iz koje je napad kemijskim oružjem izveden. - Od vitalnog je interesa za SAD da se prevenira i spriječi širenje korištenja smrtonosnog kemijskog oružja - kazao je Trump i dodao da je nedvojbeno kako je sirijski režim koristio nedozvoljeno kemijsko oružje. Naglasio je da su "vrlo dramatično" propali svi pokušaji prethodnih godina da se promijeni ponašanje Bashara al-Assada.  - Rezultat je da se nastavlja izbjeglička kriza, a regija je i dalje destabilizirana i to predstavlja prijetnju SAD-u i njegovim saveznicima - kazao je Trump i dodao kako je pozvao sve "civilizirane nacije" da im se pridruže u pokušaju zaustavljanja krvoprolića u Siriji, kao i zaustavljanje terorizma svih vrsta.  Zatražio je "Božju mudrost" kako bi se suočio s izazovima turbulentnog svijeta te dodao kako se mole za sve ranjene duše i za one koji su umrli.   >>VIDEO SAD napao zračnu bazu u Siriji – ispaljeno 59 projektila, poginulo šestero ljudi. Trump: Diktator Al-Assad napao je nevine ljude >>Putin žestoko reagirao na američko bombardiranje Sirije: To je agresija na suverenu državu >>SVJETSKA EKSKLUZIVA Al-Assad: Europa se neće zaštititi od terorista jer ih podržava 