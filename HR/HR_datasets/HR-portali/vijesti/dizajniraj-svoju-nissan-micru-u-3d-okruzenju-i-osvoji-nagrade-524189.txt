Nova Nissan Micra koja se ističe upečatljivim dizajnom,  bezbrojnim mogućnostima personalizacije, kao i naprednom tehnologijom inteligentne mobilnosti, predstavit će se zagrebačkoj publici na četvrtom izdanju Tjedna dizajna Zagreb od 9. do 14. svibnja. U suradnji s HTC-om, Nissan će na svom štandu u Dizajn parku omogućiti posjetiteljima da dizajniraju svoju Nissan Micru uz pomoć inovativnog sustava virtualne stvarnosti HTC ViveTM i aplikacije Tilt Brush by Google koja omogućuje trodimenzionalno crtanje.  Sustav je jučer u Dizajn parku kod Laube isprobao i međunarodno priznati hrvatski ilustrator i dizajner te trodimenzionalno oslikao novu Nissan Micru. Korištenjem povezane VR kacige i dvaju kontrolera sustava HTC ViveTM, posjetitelji  mogu trodimenzionalno personalizirati svoju novu Nissan Micru, koristeći  čak i nezamislive materijale kao što su vatra, snijeg i zvijezde te tako iskušati najnovije tehnologije i  nevjerojatno stvarnu virtualnu stvarnost.  Autor najinovativnijeg dizajna nove Nissan Micre po izboru žirija kojeg čine predstavnici Nissana, HTC-a i #tdzg dobit će na dar mobitel HTC Desire 626G s najboljim 13 MP fotoaparatom u svojoj klasi.  Drugo i treće plasirani autori osvojit će vikend testnu vožnju s novom Microm.  Posve nova Nissan Micra tehnološki je predvodnik i opremljena je brojnim inteligentnim sustavima za nadzor nad automobilom kakve obično nalazimo u skupljim automobilima, a sada su prvi put dostupni u Micri. No, nisu novi samo za Micru, već za cijeli segment. Među njima su audiosustav BOSE Personal, jedinstven za Micru, s dva zvučnika ugrađena u naslon za glavu vozačeva sjedala koji omogućuju potpun užitak u zvuku te Inteligentno ispravljanje putanje, sigurnosni sustav koji blagim korekcijama prema potrebi Micru vraća na pravu putanju.  Nadalje, Nissanov hvaljeni inteligentni Around View Monitor sustav kamera  i inteligentno automatsko kočenje jamstvo su da je nova Micra jedan od najsigurnijih gradskih automobila.   Osim što je duža, šira i niža nego ikad prije pa nudi izrazito prostran kokpit izrađen od visokokvalitetnih materijala s najboljom vozačkom poziciju među konkurentima, nova Micra je također i izvrsna u vožnji. I to zahvaljujući preciznom balansu između agilnosti, sigurnosti i uzbuđenja u vožnji koje pruža predvidljivo i samouvjereno ponašanje na cesti što podupiru i tri moderna, ekonomična downsize motora. I na kraju, zahvaljujući upečatljivom dizjanu i dinamičnim, sportskim proporcijama, novu Micru užitak je gledati, jednako kao i dizajnirati uz pomoć inovativne tehnologije virftualne stvarnosti.  Nissan je prepoznao da je dizajn unutrašnjosti i vanjskog izgleda važan faktor u odluci o kupnji automobila B-segmenta te da kupce posebno privlači dinamičan, atletski izgled. Današnji kupci gradskih automobila žele ostaviti dojam suvremenosti i inovativnosti; žele biti primijećeni. Nova Nissan Micra svojim upečatljivim izgledom i bogatom ponudom dodataka za personalizaciju jasno ispunjava tu potrebu. Nova Nissan Micra u prodaju u Hrvatskoj kreće početkom lipnja 2017. O Filipu Peraiću  Filip Peraić je ilustrator i dizajner sa iskustvom rada za klijente kao IBM, Nike, Sony, Forbes, Air Jordan, Fly Emirates i mnoge druge. Radovi su dobili priznanja od strane organizacija 3x3 i Society of Publication Designers. Magistrirao na Studiju dizajna u Zagrebu 2013. godine. O osobnom projektu James Harden Illustrated su pisali mediji kao časopis Forbes, USA Today, Yahoo, Print, Fast Company, itd. Živi i radi u Zadru. O HTC VIVE VIVE je prva platforma za virtualnu stvarnost (VR), razvijena u suradnji s tvrtkama HTC i Valve i koja pruža nevjerojatno iskustvo u virtualnom svijetu. Dizajniran kako bi u potpunosti imitirao interakciju s predmetima i okolinom u stvarnom svijetu, VIVE uključuje najbolju VR tehnologiju i najbolji sadržaj. VIVE je primio više od 65 nagrada diljem svijeta, a više informacija dostupno je na stranici www.vive.com. Tema: Promo sadržaj 