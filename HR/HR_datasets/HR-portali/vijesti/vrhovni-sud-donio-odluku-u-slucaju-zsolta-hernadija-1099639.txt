Prije više od godinu i pol Županijski sud odbio je zahtjev Zsolta Hernadija koji je tražio da se dokumentacija na kojoj se temelji optužnica prevede s hrvatskog na mađarski jezik. Hernadijevi odvjetnici žalili su se Vrhovnom sudu na tu presudu, a ta žalba sada je i prihvaćena. Vrhovni sud ukinuo je rješenje Županijskog suda od 24. studenog 2015. godine te se predmet upućuje prvostupanjskom sudu na ponovno odlučivanje. Vrhovni sud je odluku o odbijanju zahtjeva ocijenio preuranjenom. I. Prihvaća se žalba opt. Z. T. H., preinačuje se prvostupanjsko rješenje Županijskog suda u Zagrebu od 15. prosinca 2014. godine br.: K-Us-50/14 te se žalba opt. Z. T. H. protiv rješenja tog suda od 24. studenoga 2014 godine br.: K-US-50/14 smatra dopuštenom. II. Prihvaća se žalba opt. Z. T. H., ukida se rješenje Županijskog suda u Zagrebu od 24. studenoga 2014. godine br.: K-US-50/14 i predmet upućuje prvostupanjskom sudu na ponovno odlučivanje.