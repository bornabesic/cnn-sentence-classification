Na gomilu ljudi koji su došli na veliki božićni sajam u Berlinu u ponedjeljak navečer zaletio se kamion. Na fotografijama s mjesta događaja vidi se da je riječ o šleperu marke Scania poljskih oznaka. Prema prvim informacijama, ima žrtava. Bild javlja da je najmanje devet osoba izgubilo život, a više od 50 ih je ozlijeđeno. Vozač kamiona je uhićen, a njegov suvozač je mrtav, ali nije jasno na koji način je izgubio život. Novinar njemačkog lista Die Welt u izjavi za Sky News rekao je da je prema neslužbenim informacijama kamion možda ukraden. Na mjesto događaja dojurio je veći broj policijskih i medicinskih ekipa. Policija incident tretira kao mogući teroristički napad, iako se ističe da postoji mogućnost da je riječ i o nesretnom slučaju. No, svjedoci u nesretan slučaj uglavnom ne vjeruju. Opisujući prizore kaosa u Berlinu, jedan lokalni novinar u razgovoru za CNN rekao je da mu je teško povjerovati da bi ovo mogla biti slučajnost.   Glavni urednik Bilda Julian Reichelt također je za CNN rekao da ga sve podsjeća na Nicu, u kojoj je prije nekoliko mjeseci kamion pokosio gomilu ljudi na čuvenoj Engleskoj promenadi. - Znam to područje pored memorijalne crkve Kaiser-Wilhelm, svako jutro prolazim pored mjesta gdje se održava sajam. Ondje nije lako ući ni automobilom, a kamoli kamionom, teško je vjerovati da ovo nije bilo namjerno, rekao je Reichelt. Zatvori Slika 1/17 Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Žena koja se nalazila na sajmu u trenutku kad se kamion zaletio u ljude opisala je za CNN prizor strašne tragedije: - Ljudi su vrištali, bacili sve što su nosili i bježali s puta kamionu, kazala je. Cijelo njezino svjedočanstvo pročitajte OVDJE. Gradonačelnik Berlina i njemački ministar unutarnjih poslova brifirali su kancelarku Angelu Merkel o najnovijim zbivanjima. Berlinska policija putem Twittera je svim građanima njemačkog glavnog grada uputila poruku: 'Molimo vas pomozite nam i ostanite kod svojih kuća'. Ipak, u policiji tvrde da zasad nemaju indikacija o bilo kakvoj drugoj mogućoj opasnoj situaciji u Berlinu.