Muškarac star 38 godina lažno se 13-godišnjoj djevojčici na Facebooku predstavio kao 15-godišnjak i nagovorio ju da mu pošalje više svojih fotografija pornografskog sadržaja, a zauzvrat joj je poslao nekoliko bonova za mobitel!  Općinsko državno odvjetništvo u Varaždinu je donijelo rješenje o provođenju istrage protiv 48-godišnjaka zbog osnovane sumnje da je počinio kaznena djela iskorištavanja djece za pornografiju, upoznavanja djece s pornografijom i mamljenja djece za zadovoljenje spolnih potreba.  Prijetio objavom fotografija U srpnju i kolovozu 2016. godine u Zagrebu je preko Facebooka stupio u kontakt s 13-godišnjakinjom kojoj je rekao da mu je 15 godina. Ona je njemu slala golišave fotografije, a on njoj bonove za mobitel. Kad je odlučila to prekinuti, zaprijetio joj je da će fotografije javno objaviti.  Preplašena, nastavila mu ih je slati. I on je njoj slao fotografije pornografskog sadržaja i predlagao joj čak da se sretnu! Policija mu je prije toga pokucala na vrata i u njegovu mobitelu pronašla 39 fotografija dječje pornografije.  Sutkinja istrage Županijskog suda u Varaždinu odredila mu je istražni zatvor zbog opasnosti od ponavljanja kaznenih djela. >>Irkinja koju je zlostavljao svećenik napustila papino povjerenstvo: 'Odsustvo suradnje je sramotno' >>Francuz uhićen zbog razbojničke krađe u Varaždinu, u Francuskoj osuđen zbog pedofilije