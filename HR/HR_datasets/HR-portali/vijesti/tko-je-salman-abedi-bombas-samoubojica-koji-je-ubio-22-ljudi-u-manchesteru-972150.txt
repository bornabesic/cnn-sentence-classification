Foto: Getty BRITANSKA policija imenovala je bombaša samoubojicu koji je sinoć u Areni Manchester ubio 22 i ozlijedio desetine ljudi. Salman Abedi, rođen je 1994. godine u Manchesteru. Njegovi roditelji su oboje rođeni u Libiji. U London su pobjegli od Gadafijevog režima, a potom su se preselili u područje Fallowfield u južnom Manchesteru gdje su živjeli posljednjih deset godina. Odrastao u obitelji s četvero djece Od četvero djece, troje je sinova i jedna kćer koja je ove godine navršila 18 godina, piše Telegraph. Abedi je odrastao u blizini djevojačke gimnazije koja je postala temom lokalnih medija prije dvije godine kad su dvije učenice, blizanke Zahra i Salma Halane, buduće studentice medicine, napustile svoje domove i preselile se u Islamsku državu u Siriji. Mediji su neslužbeno doznali da se Abedijeva obitelj, osim dvojice starije braće, nedavno vratila u Libiju.