Televizijski voditelj Velimir Bujanec na Facebooku je objavio fotografiju HNS-ove kandidatkinje za gradonačelnicu Zagreba Anke Mrak Taritaš zbog koje se našao na meti kritika. HNS-ovka je snimljena kako prolazi kraj izloga u kojem se nalazi plakat žene u donjem rublju pa je Bujanec odmah objavio tu fotografiju uz komentar ''bez komentara''. No, očito da nije bio bez komentara čim je takvu fotografiju uopće stavio na svoj Facebook profil. "Mislim ne volim je ni ja!! Ali nekoga sprdati radi njegovih tjelesnih mana nije u redu! Što je sljedeće? Hoćemo ih označavati žutim zvijezdama!? Osim toga i ti si mi baš slika i prilika pravog hrvatskog muškarca! Metar i žilet, neš ti ljudinu!" napisao mu je jedan od njegovih pratitelja s kojim su se mnogi drugi složili.  Nije mu ostala dužna ni sama Anka Mrak Taritaš koja je vrlo aktivna na društvenim mrežama pa mu je odgovorila u svom stilu. "Ono kad te vrijeđa visok, plav i zgodan muškarac, atletske građe. #CroatianTragedies", napisala mu je političarka.