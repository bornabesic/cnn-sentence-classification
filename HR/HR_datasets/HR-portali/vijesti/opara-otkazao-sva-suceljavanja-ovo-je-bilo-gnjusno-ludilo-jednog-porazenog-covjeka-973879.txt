Foto: FAH ŽELJKO KERUM danas je, nakon sučeljavanja koje je orgnizirala Slobodna Dalmacija, fizički prijetio da će napasti Oparu. >> TEŠKE OPTUŽBE  Kerum Opari: "Prostituirao si se u Milanu, sram te bilo"  Kerum i Opara tijekom sučeljavanja jedan su drugom u više navrata upućivali teške riječi, a nakon što je završilo sučeljavanje Kerum je izgubio strpljenje i fizički prijetio Opari.   "Ovog čovjeka ne želim vidjeti ni čuti, to je loš čovjek, dno dna. Ja više birača HDZ-a imam od njega, oni su napravili grešku sa njim", rekao je Kerum na kraju sučeljavanja.   "Šta me gledaš, oćeš kroše jel, majmune glupi", rekao je Kerum nakon što su se kamere ugasile.   Opara je nakon okršaja reagirao putem priopćenja, koje prenosimo u cijelosti:  "Na današnjem sučeljavanju u organizaciji Slobodne Dalmacije maske su pale. Kerum je pokazao jasno i glasno svoje pravo lice.  Salve gnjusnih, odvratnih uvreda i prijetnji koje je uputio na moj račun ispod su svake razine ljudske komunikacije da bih ih ponavljao.  To nije bilo sučeljavanje argumentima i rasprava o programu, to je bilo ludilo jednog poraženog čovjeka koji se sa svojim neuspjesima očito ne zna nositi.  Pod rizikom da se sljedeće sučeljavanje ne bi pretvorilo u još jedan divljački Kerumov ispad, ne želim građane Splita, svoju obitelj, a ni sebe izlagati ludilu tog čovjeka te otkazujem sva planirana sučeljavanja.  Svim medijima i građanima Splita i dalje ostajem na raspolaganju odgovoriti na svako pitanje vezano za moju viziju grada i program kojega nudim.  Izađite u nedjelju na izbore i Vi se suprotstavite ovakvom divljanju i izaberimo čestiti, tolerantni i pristojni Split", poručio je Opara.