Japanski znanstvenici imaju zanimljiv i neobičan zadatak da postanu prvi koji će probušiti rupu toliko duboko u Zemlji da ona prođe kroz omotač jezgre, piše Avaz. Omotač jezgre je debela ljuska, sastavljena od gustih stijena, koja okružuje vanjski tekući dio, a nalazi se direktno ispod relativno tanke Zemljine kore. Proteže se do 2.900 km dubine i zauzima 70% Zemljine zapremine. Tim japanskih znanstvenika će za ovaj pothvat koristiti brod s velikom bušilicom s ciljem dolaska do traženog sloja. Istraživači iz Japanske agencije za znanost i tehnologiju (JAMSTEC) kažu da se nadaju da će tako otkriti više o tome na koji način je naša planeta formirana i od čega se sve sastoji omotač jezgre. Granica između kore i omotača jezgre naziva se Mohorovičićev diskontinuitet, skraćeno 'Moho'. 'Moho' je granica na kojoj se brzina sezmičkih potresa naglo mijenja. Dubina na kojoj se nalazi 'Moho' varira od 5 km ispod oceana do 80 km u nekim planinskim regijama poput Tibeta. Dio koji se nalazi točno ispod kore sastavljen je od relativno hladnih stijena. Ovaj snažni sloj izgrađen od kore i gornjeg dijela naziva se litosfera čija debljina također varira, ali u prosjeku se proteže do 100 km dubine. Natsue Abe, jedan od članova ovog znanstvenog tima rekao je za CNN da oni zapravo ne znaju od čega se omotač jezgre sastoji. - Mi, zapravo, ne znamo točan sadržaj. Samo smo vidjeli neke od materijala, kamen je divan,  žućkasto-zelen -. rekao je Abe. Znanstvenici su i ranije istraživali omotač zemljine jezgre, ali JAMSTEC želi biti prva agencija koja će otići brodom u duboke vode i tamo bušiti. Oni to planiraju provesti na tri lokacije u Pacifiku - kod obala Havaja, Meksika i Kostarike. Početak bušenja bi trebao početi najkasnije do 2030. godine. Za tu svrhu znanstvenici će koristiti najnapredniji brod za bušenje, čija će bušilica proći kroz četiri kilometra dubine oceana sve do njegovog dna, a zatim će proći kroz još šest kilometara Zemljine kore dok ne stigne do omotača. >> Japanski znanstvenici otkrili treći tajanstveni element u Zemljinoj jezgri >> Sjeverni magnetski pol juri 60 kilometara godišnje prema Rusiji 