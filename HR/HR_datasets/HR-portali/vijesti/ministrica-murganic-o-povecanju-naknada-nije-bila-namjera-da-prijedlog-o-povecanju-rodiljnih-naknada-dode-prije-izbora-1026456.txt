'Da bi se jedan zakon doveo do Sabora, treba proći dosta koraka i vremena', kazala je Murganić Ministrica za demografiju, obitelj, mlade i socijalnu politiku Nada Murganić za RTL je komentirala povećanje rodiljnih naknada i kazala da se od 1. srpnja povećanje odnosi i na roditelje koji su već na rodiljnom dopustu. “Od 1.7. primjenjuje se na sve. Ako beba ima 11 mjeseci, majka je već koristila 11 mjeseci rodiljnog i porodiljnog dopusta, moći će ostvariti pravo na onaj zadnji mjesec. Zakon se neće primjenjivati retroaktivno, ali će se primijeniti od 1.7. u svim slučajevima”, kazala je. Na pitanje je li ovo adut u kampanji za lokalne izbore, Murganić kaže da  nije bilo namjerno tempirano usred kampanje za lokalne izbore. “Da bi se jedan zakon doveo do Sabora, treba proći dosta koraka i vremena”. “Ovo je sistemsko strukturno rješenje i tako se i rješavaju prave demografske mjere. Ovako je pravednije jer će njome biti obuhvaćeni svi roditelji bez obzira gdje žive, a mjeru 1000 eura bi dobili i oni koji u nekim jedinicama lokalne samouprave zbog jačih socijalnih programa imaju naknade u puno većem iznosu. Ovo je temelj za sljedeće godine i za eventualne povišice”, zaključila je ministrica. 