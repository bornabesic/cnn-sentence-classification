Nijemac Mike Mansholt (17) iz Oldenburga umro je u ljeto 2016. dok je bio na odmoru na Malti. I dalje se ne zna kako je umro, a čudno je i zašto u mrtvom tijelu, kada je vraćeno u Njemačku nije bilo organa. Mike je nestao. Zadnji put su ga vidjeli 18. srpnja u hotelu u naselju Sliema. Istražitelji su kasnije doznali da je tog dana iznajmio plavi bicikl. Nakon tjedan dana pronađeno je mrtvo tijelo. Pronašli su i bicikl u pukotini stijene. Istražitelji su zaključili da je tijelo tamo bilo najvjerojatnije sedam dana. Prema obdukciji nisu pronađeni tragovi nasilja, ali tijelo koje je dopremljeno u Njemačku nije imalo organe. Bez organa nemoguće je utvrditi kako je Mike umro, kaže državni odvjetnik Torben Tölle koji dodaje da istraga i dalje traje. Mikeov otac je rekao da njegov sin nije imao iskaznicu u kojoj bi pisalo da nakon smrti daruje organe. Osim toga, na Malti se organi mogu darovati samo uz suglasnost. Dakle, mrtvac nije automatski donor jedino ako nije za života dao suglasnost. Ako preminuli nije dao suglasnost, može je eventualno nakon njegove smrti dati njegova obitelj.  - Nas nitko ništa nije pitao - rekao je otac preminulog Bernd Mansholt. Nakon što su profesionalci napravili obdukciju na Malti, liječnici u Njemačkoj su napravili još jednu. Njemačke vlasti nisu dobile dokumente o prvoj obdukciji iako su zahtjev Malti poslale još u studenom prošle godine kao i upit o tome zašto nema organa. Tölle kaže da odgovor još nisu dobili niti su se vlasti na Malti očitovale o slučaju.  Bernd Mansholt i njegova kći su u travnju otišli na Maltu i podigli su tužbu protiv ilegalnog uzimanja organa. Otac kaže kako ne sumnja na trgovinu organima nego da su krive službe koje su bile vrlo nemarne. Misli i kako je moguće da su organe uzeli za proučavanje na fakultetima.  Osim što nedostaju organi Nestla je i Mikeova gopro kamera. - Mike je, kada je otišao na izlet, sa sobom imao ruksak i gopro kameru. Policajka mi je više puta rekla da je kamera pronađena kraj tijela, ali kasnije više nisu znali gdje je. Jednostavno je nestala - kaže  Bernd Mansholt. Kada je došao po sinove stvari, policija je Berndu htjela dati drugu digitalnu kameru koja nije bile Mikeova. Odbio je. Obitelj vjeruje da se Mike precijenio i da je umro od srčanog udara. No malteške vlasti vjeruju da je poginuo u padu. Ali niti jedna kost u tijelu nije mu slomljena, imao je samo ogrebotinu na ruci, piše Bild.