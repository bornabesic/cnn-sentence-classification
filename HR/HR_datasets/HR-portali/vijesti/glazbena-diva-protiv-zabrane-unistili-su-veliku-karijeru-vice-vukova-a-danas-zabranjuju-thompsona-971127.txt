Screenshot: YouTube IAKO se većina glazbenika ne želi izjašnjavati o zabrani koncerta Marka Perkovića Thompsona u Sloveniji, glazbena diva Meri Cetinić pružila mu je podršku. "Nekad su zabranjivali pjevati Vici Vukovu i uništili mu veliku karijeru, danas zabranjuju Thompsona....Prvi put sam upoznala Marka Perkovića Thompsona početkom devedesetih u stanu jednog od naših najvećih skladatelja Zdenka Runjića koji je prepoznao njegov autorski i originalni glazbeni potencijal, pa su i surađivali na nekoliko pjesama. Eto, podrška kolegi, imala sam priliku čuti i vidjeti koliko ga njegova publika voli!", napisala je na Facebooku uz link na njegovu pjesmu "Lijepa li si".