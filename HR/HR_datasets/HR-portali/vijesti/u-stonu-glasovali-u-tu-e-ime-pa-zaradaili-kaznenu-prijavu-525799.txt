Stonska policija kazneno je prijavila 75-godišnjakinju i 45-godišnjaka zbog kaznenog djela zlouporabe biračkog prava. Naime, području općine Ston, na dva odvojena biračka mjesta, pri izboru za članove vijeća općine Ston, općinskog načelnika, župana i članove županijske skupštine oboje su glasovali i za članove svoje obitelji. Žena se sumnjiči da je glasovala u ime dva člana obitelji koji su se nalazili na popisu birača, dok se muškarac, ujedno član biračkog odbora, sumnjiči da je glasovao u ime četiri člana svoje obitelji koji su se također nalazili na popisu birača.  Nastavkom istrage utvrđena je sumnja da su predsjednici navedenih biračkih odbora, dva muškarca u dobi od 34 i 31 godinu, osumnjičeni za kazneno djelo izborne prijevare. Policija je sve prijavila nadležnom državnom odvjetništvu.