U istarskom mjestu Burle danas oko 18 sati dogodila se manja avionska nesreća. Avion Cesna 182 prisilno je sletio na njivu udaljenu 500-tinjak metara od Sportskog aerodroma Medulin, prilikom slijetanja se prevrnuo, a pilot je prevezen u Opću bolnicu Pula, priopćila je istarska policija. Neslužbeno saznajemo kako je riječ o iznajmljenom avionu iz Mađarske, koji lokalni padobranski klub koristi za trenažne skokove. Nakon iskakanja padobranaca, Cesna 182  trebala je danas sletjeti na Sportski aerodrom Medulin, ali je motor aviona zatajio, zbog čega je pilot bio prisiljen prizemljiti se na obližnjoj njivi. Očevici su nam potvrdili kako pilot nije ozlijeđen, ali je preventivno odvezen na liječnički pregled. >> Namjerno zapalio zrakoplov u letu da bi tražio isplatu osiguranja