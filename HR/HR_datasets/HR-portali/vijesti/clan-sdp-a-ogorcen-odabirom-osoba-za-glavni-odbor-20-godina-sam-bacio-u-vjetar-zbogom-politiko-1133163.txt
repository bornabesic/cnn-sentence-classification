Zagrebački SDP-ovac Zoran Novosel požalio se na Facebooku kako nije ušao u Glavni odbor stranke iako je njegovo ime stajalo na šalabahteru. - Zahvaljujem se svima koji nisu glasali za mene iako sam bio na šalabahteru. Od 22 imena sa šalabahtera samo ja nisam prošao (majstor muljanja je odradio svoje). Netko danas slavi jer je prošlo  svih 21 sa šalabahtera i još tome ja nisam prošao......20 godina sam bacio u vjetar, pošteno se htio baviti politikom, no ipak je politika kurva, nije ona za poštenog čovjeka i zato ZBOGOM politiko. Time je izazvao i burnu raspravu ispod same objave. Komentirala je diskusiju i glasnogovornica stranke Danica Juričić napisavši: "Uskoro ćemo shvatiti da na šalabahterima, ako ih mora biti, moraju biti najbolji. Inače ćemo samo šalabajzati", a nadodala je da su u Glavni odbor ušli ljudi koji su promijenili nekoliko stranaka.  - Tako će i biti dok nemamo kriterije stranačkog napredovanja. Još većinom biramo više ljude koji imaju jaku bazu da isplivaju među prvima u stranci, pobjeđuju u stranci, ali ne i na izborima. Birače ne možeš navući šalabahterima - poručila. Jedan od korisnika društvenih mreža pak je poručio da su šalabahteri su najnormalnija stvar i u Europi i u Americi. - Najnormalnije je da formalne i neformalne frakcije unutar stranaka predlažu zajednički svoje predstavnike. Nisu stranački izbori izbori za misao mistera pa da kandidati šeću u kupaćim kostimima - kazao je .>> Milanović: HDZ se nije uspio odmaknuti od paradigme bivšeg predsjednika Tomislava Karamarka 