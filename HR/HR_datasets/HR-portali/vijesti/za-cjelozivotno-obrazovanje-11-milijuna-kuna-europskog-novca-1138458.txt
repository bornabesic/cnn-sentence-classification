Za financiranje i provedbu projekta “Unapređenje sustava osiguravanja i unapređenje kvalitete visokog obrazovanja” Agenciji za visoko obrazovanje dodijeljeno je više od 20 milijuna kuna iz europskih fondova. Agencija za strukovno obrazovanje i obrazovanje odraslih za projekt “Promocija cjeloživotnog učenja” dobila je jedanaest i pol milijuna kuna. Ugovore o dodjeli tog novca potpisali su jučer ministar znanosti i obrazovanja Pavo Barišić te ravnateljica Agencije za visoko obrazovanje prof. Jasmina Havranek i ravnatelj Agencije za strukovno obrazovanje i obrazovanje odraslih Mile Živčić. Profesorica Havranek podsjetila je da je njezina Agencija europskim novcem financirala niz projekata te provela vrednovanje hrvatskih sveučilišta, a u tijeku je i vrednovanje doktorskih studija. U međuvremenu je i sama Agencija prošla međunarodno vrednovanje čiji će rezultati biti uskoro poznati. Ravnatelj Živčić naglasio je da je njegova Agencija od europskih fondova dobila više od 160 milijuna kuna za projekte ili dvostruko više nego iz proračuna RH pa ih zbog toga vrijeđaju i bole prozivke da su agencije mjesta za uhljebljivanje. >> Nema dugoročnog uspjeha bez cjeloživotnog obrazovanja >> 'Trebam novi laptop, a penzija mi je premala!' 