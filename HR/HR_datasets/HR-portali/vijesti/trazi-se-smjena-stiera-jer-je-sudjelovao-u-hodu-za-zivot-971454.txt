Foto: FaH  ŽENSKA mreža Hrvatske zatražila je smjenu ministra vanjskih poslova Davora Ive Stiera.  Naime, u današnjem Hodu za život kojeg su u Splitu i Zagrebu organizirali katolički ekstremisti sudjelovao je i ministar vanjskih poslova Davor Ivo Stier, inače i prijatelj premijera Andreja Plenkovića.  "Stier je jasno dao do znanja da niječe prava žena"  Zbog Stierovog sudjelovanja u Hodu za život pismo premijeru Plenkoviću uputila je Ženska mreža, koja navodi kako je cilj Hoda za život kriminalizacija pobačaja.  "Stavovi koje zastupa Hod za život su protivni važećim zakonima RH i međunarodnim pravnim dokumentima koji štite reproduktivna prava žena.  Budući da je ovaj javni istup potpredsjednika Vlade jedan u nizu istupa kojima je jasno dao do znanja da reproduktivna prava žena niječe i ne namjerava ih provoditi  kao službenu politike Vlade RH, tražimo njegovu smjenu", stoji u priopćenju Ženske mreže.