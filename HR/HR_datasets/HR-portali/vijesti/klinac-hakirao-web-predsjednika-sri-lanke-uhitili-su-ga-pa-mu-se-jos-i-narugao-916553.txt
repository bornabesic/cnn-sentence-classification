Screenshot: YouTube  17-GODIŠNJI srednjoškolac iz Šri Lanke htio je izbjeći pisanje ispita, pa je hakirao internetsku stranicu predsjednika Maithripala Sirisena, i to ne jednom, javja FP.  Prvi put je to napravio u petak, a nakon što je njegova objava obrisana, predsjedničke stranice hakirao je i u subotu.  "Poštovani gospodine predsjedniče, jako smo nezadovoljno zbog odluke o ispitima u travnju jer tada pada Hindu Nova godina. Zbog toga preispitajte tu odluku", napisao je u drugoj poruci.  U ponedjeljak je srednjoškolac uhićen. Policija nije objavila njegov identitet, bez obzira što je tijekom uhićenja ismijao predsjednika zbog loše zaštite web stranice.  "Pobrinite se za sigurnost službenih web stranica Šri Lanke, inače ćemo se morati suočiti s cyber ratom", rekao je i pozvao predsjednika da raspiše nove izbore, ukoliko ne može držati situaciju pod kontrolom.  Web stranice šrilanskog predsjednika već su nekoliko puta u zadnje vrijeme bili predmet sofisticiranih hakerskih napada.