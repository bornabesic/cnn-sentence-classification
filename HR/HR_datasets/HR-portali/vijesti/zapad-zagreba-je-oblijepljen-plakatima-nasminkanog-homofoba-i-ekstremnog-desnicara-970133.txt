Foto: Zagreb Pride net BIVŠI predsjednik mladeži ekstremno desničarske Hrvatske čiste stranke prava, Frano Čirko, predsjednik je novoosnovane stranke Generacija Obnove.   I čini se kako je oštro krenuo u osvajanje izbornog prostora.  Homoerotični homofob  Zagrebačke ulice oblijepljene su plakatima s licem ovog nadobudnog desničara, najpoznatijeg po homoerotičnoj fotografiji na kojoj se našminkanih usta grli s drugim muškarcem.    Osim toga, zanimljivo je kako ovaj mladi ultradesničar i nekadašnji predsjednik Hrvatske čiste stranke prava, uopće ne koristi hrvatski jezik u sloganu svoje stranke. Homoerotični homofob koristi engleski jezik u predizbornoj kampanji u Hrvatskoj. Naime, Generaciju Obnove ingeniozno je skratio u GO pa mu tako predizborni slogan glasi: "Sve ste uhljebali, a sad GO".    Hvalio Pavelića  Frano Čirko je otprije poznat javnosti po fotografijama s podignutom desnicom i ekstremno desničarskim stavovima. Primjerice, u prilogu Latinice iz 2010., Čirko je otvoreno hvalio Antu Pavelića: "Mi smatramo da je on jedan od najutjecajnijih i najboljih pravaša u hrvatskoj povijesti bez obzira na neke stvari. Svaki čovjek je grešan, nitko nije čist, svatko ima mane pa tako i on ima mane ali smatramo da je ostavio dosta dobrih stvari iza sebe".  Prosvjed protiv Gay Pridea  Također, HČSP je organizirao je prosvjed protiv Gay Pridea. Tamo je mladi Čirko držao govor na Trgu bana Jelačića i urlao kako se na Prideu promovira nemoralni i perverzni način života. Podsjećamo, nedugo nakon njegovog prosvjedovanja protiv "nemoralnog i perverznog" Pridea, u javnost su izašle njegove fotografije na kojima se, našminkanih usana, grli s prijateljem.  Na promotivnim plakatima svoje stranke, Čirko nije našminkan ni u zagrljaju drugog muškarca.