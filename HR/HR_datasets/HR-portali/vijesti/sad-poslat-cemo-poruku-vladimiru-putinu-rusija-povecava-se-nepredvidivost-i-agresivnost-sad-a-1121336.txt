Kremlj je danas osudio američku razinu "agresivnosti" bez presedana, dok Washington optužuje Moskvu da se miješa u američke predsjedničke izbore. "Činjenica jest da se povećava nepredvidivost i agresivnost SAD-a", rekao je glasnogovornik Kremlja Dmitrij Peskov, kojega navodi agencija RIA novosti. U petak navečer, potpredsjednik SAD-a Joe Biden rekao je da će njegova zemlja "poslati poruku" ruskom predsjedniku Vladimiru Putinu, kojeg Washington smatra odgovornim za nedavni informatički napad čiji je cilj bio utjecati na američke izbore. Washington je prošli petak optužio Rusiju za informatičke napade na političke organizacije i izborni sustav u Sjedinjenim Državama, rekavši da je cilj bio "miješanje u američki izborni proces" dok u Sjedinjenim Državama traje predsjednička kampanja. Brojni američki stručnjaci i politički dužnosnici su već optužili Rusiju da stoji iza hakerskih napada na političke organizacije. Ali do sada američka administracija nije službeno optužila Moskvu.  "Prijetnje usmjerene protiv Moskve i naše vlade su bez presedana jer ih je ovaj put uputio potpredsjednik SAD-a", ocijenio je Peskov. "Moramo poduzeti mjere kako bi zaštitili naše interese",  dodao je. >>'Britanci šalju ratne brodove da presretnu ruski nosač zrakoplova na putu za Siriju' 