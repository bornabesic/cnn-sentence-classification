Screenshot: YouTube NJEMAČKE vlasti evakuirale su jučer 50 000 stanovnika sa sjevera Hannovera kako bi uklonile pet neeksplodiranih bombi iz Drugog svjetskog rata, piše CBS News.  Dvije bombe pronađene su na gradilištu i još tri u blizini. Leci na njemačkom, poljskom, turskom, engleskom i ruskom jeziku dostavljeni su na svaka vrata kako bi se osigurala jučerašnja evakuacija.  U prosincu iz Augsburga evakuirano više od 54 000 ljudi  Gradski muzeji bili su otvoreni i ulaz je bio besplatan, a društvo starijih građana organiziralo je zabavne igre za evakuirane građane.  U prosincu je evakuirano više od 54 000 ljudi iz Augsburga, gdje je demontirana ogromna bomba od 1,8 tona.