Anka Mrak Taritaš objavila je na Twitteru kako ne želi potporu SDP-a na lokalnim izborima na kojima se kandidira za gradonačelnicu Zagreba. – Nakon pomnog premišljanja, odlučila sam na izbore ipak izaći bez podrške – napisala je Mrak Taritaš. Nakon pomnog premišljanja, odlučila sam na izbore ipak izaći bez podrške @SDPHrvatske . #ZajednoNeMožemo 😎 SDP-ovac Gordan Maras je pak objavio kako će biti vjenčani kum Ivanu Pernaru. – Jučer me nazvao Ivan Pernar i rekao da je odlučio reći vječno "da" jednoj mladoj dami. Iznenadio me pitanjem da li bi mu pristao biti kum i na taj način svjedočiti njegovom ulasku u bračnu luku. Naravno da sam pristao. Kako bih mogao odbiti dvoje mladih ljudi koji se vole, a posebno kolegu koji je predan svojem poslu zastupnika. Sretno ti bilo Ivane i nadam se da se ne ljutiš što sam podijelio s prijateljima na Facebook-u tvoju malu tajnu – napisao je na Facebooku SDP-ovac. Mostovac Miroslav Šimić je pak medijima priopćio kako odustaje od kandidature za gradonačelnika Osijeka jer vidi da je Osijeku dobro i sada. – Volim što se ruši drveće, volim što postoji stotine praznih prostora u vlasništvu grada koji propadaju, volim što se ljudi iseljavaju i nemaju posla, volim što je policijska represija zastupljenija nego igdje, volim što 'Kopika' propada i što se industrija razvija ovom brzinom – kazao je Šimić. Iako bi neki možda voljeli da je tako, dok su drugima neke od ovih objava bile neshvatljive, riječ je ipak samo o prvotravanjskim šalama naših političara.   >> Beyonce: Dolazimo u Hrvatsku, tu nema stresa >> Ekskluziva o zlatu u Vinkovcima ipak samo - prvotravanjska šala 