Najmlađa kandidatkinja na lokalnim izborina 2017. godine Valentina Grbavac iz HSP AS-a nije se proslavila u svojoj izbornoj jedinici.  Nakon obrađenih 96,15 posto biračkih mjesta zasad je osvojila tek 2,58 posto glasova (65 glasa birača). Valentina je najmlađa kandidatkinja za gradonačelnicu u povijesti Hrvatske, a odlučila pomrsiti račune dosadašnjem najmlađem gradonačelniku Anti Praniću (29) i uključiti se u utrku za gradonačelničku fotelju u svom gradu. Inače rodom iz susjedne BiH pa se već našla i na udaru kritika da je “fiktivna Vrgorčanka”. - Hercegovka sam i toga se sramit neću, ali sam prije svega ponosna Hrvatica. Deset godina živim u Vrgorcu, a ovdje sam završila i osnovnu i srednju školu. Obrazovanje sam nastavila u Splitu jer je to najbliži grad koji ima sveučilište, a sutra želim svojim stečenim znanjem doprinositi Hrvatskoj i Vrgorcu - poručuje Valentina. U političku arenu uključila se, kaže, jer je bila razočarana beznađem svojih vršnjaka. - Vjerujem da mogu pridonijeti svome gradu više nego oni kojima smo 20 godina davali povjerenje da upravljaju Vrgorcem - kaže mlada Vrgorčanka koja je političku karijeru započela nedavno. Postala je predsjednicom mladeži HSP AS Splitsko- dalmatinske županije. U stranci Valentinu opisuju kao marljivu, upornu i odlučnu mladu djevojku. Iako je do sada na politiku gledala kao na hobi uz studij, očito su lokalni izbori pobudili želju da se u nju aktivnije uključi. Za sebe kaže kako nije tipična djevojka. Studira na smjeru brodske elektrotehnike i informatike, igra i nogomet na poziciji stopera u ŽNK Sloga iz Ljubuškog u susjednoj BiH.      Pobjednik i ovih lokalnih izbora u gradu Vrgorcu je dosadašnji gradonačelnik mladi Ante Pranić i njegova NLM koji je prije deset mjeseci skinuo HDZ sa vlasti u gradu Vrgorcu, a sad već u prvom krugu sa osvojenih 60,68% zadržao prvu fotelju u gradu. Njegova protukandidatkinja Nikolina Andačić (HDZ) osvojila je 35,10%. "Sretan sam i hvala mojim Vrgorčanima koji su mi dali glas idemo dalje sutra je novi dan", kratko je prokomentirao mladi Pranić u slavljeničkom raspoloženju. U utvrdi HDZ, Imotskoj krajini svih dvadeset šest godina HDZ je u gradu Imotskom i sedam općina bio na vlasti. Ovi lokalni izbori donijeli su iznenađenja. U samom gradu Imotskom HDZ nije osvojio pobjedu u prvom krugu, kandidat Ivan Budalić (HDZ) sa 49,83% ide i drugi sa  Ivicom Kukavicom (Kandidat grupe birača) 40,88%. U općini Runović izgubio je kandidat HDZ Josip Lešina sa osvojenih 44,23%. Pobjedu u prvom krugu slavi Mario Repušić (Kandidat grupe birača) sa 52, 54%. Ni u općini Podbalje HDZ ne slavi u drugi krug odlazi njihov kandidat Hrvoje  Biošić sa 36,65% i Ante Kujundžič (Kandidat grupe birača) sa osvojenih 37,44%. Općine Proložac, Zmijavci, Lokvičići, Cista Provo, Zagvozd i Lovreć  ostale su vjerne HDZ-u.  U gradu Makarskoj unatoč predviđanjima u sigurnu pobjedu HDZ kojega je svojim zalaganjem podupirao i sam premijer Plenković uloživši truda da čak odvrati i svog ujaka Marka Raosa od kandidature kao nezavisnog, a potom ga stavljajući na listu HDZ zagradsko vijeće HDZ ne slavi pobjedu.  U drugi krug ulaze Jure Brkan (HDZ)35,05% i Tonči Bilić(SDP) 29,04%. I u gradu Omišu pobjedu slavi nezavisni kandidat Ivo Tomasović 53, 81% dok je HDZ-ov kandidat  Jure Šaban Stanić osvojio tek  27,73 %.    Tema: Lokalni izbori 2017.