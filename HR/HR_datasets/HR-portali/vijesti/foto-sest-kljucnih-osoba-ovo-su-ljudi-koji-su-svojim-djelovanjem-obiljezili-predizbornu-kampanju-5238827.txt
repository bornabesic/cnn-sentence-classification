1. James Comey, direktor FBI-a Čovjek koji je doslovce u jednom trenutku bacio izbore u ruke Donalda Trumpa svojom najavom, 11 dana prije izlaska na birališta, da se nastavlja istraga nad Hillary Clinton zbog njezinih mailova. A zatim je ovaj vikend objavio da je sve kao u srpnju, dakle da je Clinton "nesmotreno" koristila privatni mail. Comey je time bacio sjenu na svoj rad, posebno kad je procurila vijest da je Trump bio unaprijed upozoren o objavi. Ako pobijedi Clinton, direktoru neće biti lako. REUTERS   2. Paul Ryan, predsjednik Kongresa Vodeći republikanski političar u administraciji, prvi čovjek zakonodavne vlasti, na ovim je izborima plivao na sve strane. Predizbore u stranci je promatrao s distance, a kad je Trump izronio kao izgledni kandidat, bio je dio pokreta republikanaca da se pronađe novi kandidat. Onda se predomislio pa stao uz Trumpa. Zatim su izašle na vidjelo informacije o Trumpu kao zlostavljaču žena pa mu je okrenuo leđa i odbio ići s njim kampanju. Da bi onda preko vikenda rekao da treba glasati za "republikanskog kandidata". Političar čvrstog stava. REUTERS   3. Michelle Obama, prva dama Hillary Clinton je od početka kampanje imala problem privlačenja ženskih glasova i Afroamerikanaca koji su trebali biti njezina ulaznica za Bijelu kuću. A onda se pojavila potpuno neočekivana pomoć. Michelle Obama je nastupila na nekoliko skupova i održala tako poticajne govore, pune energije, da je izravno utjecala na te dvije biračke skupine, ali i na mlade. Mnogi su nakon toga otvoreno rekli: Eto prve tamnopute predsjednice. REUTERS Hillary Clinton i Michelle Obama   4. Khizr Khan, otac poginuloga američkog vojnika Taj naturalizirani Amerikanac islamske vjeroispovijesti zadao je težak udarac Donaldu Trumpu kad je istupio na demokratskoj konvenciji. Trumpu se obratio sljedećim riječima: "Jeste li ikad bili na vojnom groblju Arlington? Otiđite i pogledajte grobove hrabrih patriota koji su poginuli braneći Ameriku i naći ćete sve vjere, spolove i nacionalnosti". Njegov sin Humayun (27) poginuo je u Iraku 2004. godine. REUTERS   5.  Alicia Machado, Miss Universe 1996. Postala je, vjerojatno i ne znajući, zvijezda debate kad je Clinton napala Trumpa da ju je zvao "Miss Piggy". Ta se priča poklopila s optužbama niza žena da ih je republikanski kandidat seksualno zlostavljao, što je ozbiljno dovelo u pitanje mogućnost dobivanja ženskih glasova, osim onih najtvrđih republikanskih. REUTERS Hillary Clinton i Alicia Machado   6.  Kardinal Timothy Dolan Jedini je uspio za isti stol u završnici kampanje posjesti Hillary Clinton i Donalda Trumpa, ali je ipak sjeo između njih. Ta je večera mjesto za šalu, na kojem se okuplja politička i poslovna krema New Yorka, a svake četiri godine padne uoči izbora. Trump je isprva dobro počeo, šalio se na račun svoje supruge, ali je onda otišao u kampanju i zaradio negativne povike publike. Kardinal je ipak sve smirio, ali New York je čvrsto uz Hillary. REUTERS Timothy Dolan