Ministarstvo poljoprivrede izvijestilo je da se zbog pozitivnog nalaza na salmonelu s tržišta povlači mesni pripravak naziva "Brzo smrznuta pileća prsa bez kože i kosti" tajlandskog proizvođača Central Poultry Processing, koji na tržište stavlja Ledo, a uzorkovan je u Billinu skladištu u Donjoj Zelini. Mesni pripravak naziva "Brzo smrznuta pileća prsa bez kože i kosti", s rokom uporabe do 26. srpnja 2018., tajlandskog proizvođača Central Poultry Processing, koji na tržište stavlja Ledo, povlači se i opoziva s tržišta temeljem pozitivnog nalaza na parametar Salmonella ser. Kentucky. Službeni uzorak uzet je u Billinu objektu za skladištenje hrane životinjskog podrijetla u uvjetima kontrolirane temperature i prepakiravanja. Proizvod se povlači i opoziva s tržišta jer ne ispunjava kriterije sigurnosti hrane za mesne pripravke, navodi se u priopćenju Ministarstva poljoprivrede. >>Novi slučajevi: Salmonela pronađena na tržnicama u Županji i Zagrebu, čak i u prepeličjim jajima >>Dva nova slučaja: Salmonela pronađena u piletini i puretini 