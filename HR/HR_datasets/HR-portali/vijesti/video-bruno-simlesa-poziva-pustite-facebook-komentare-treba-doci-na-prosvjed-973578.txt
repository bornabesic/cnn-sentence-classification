Screenshot: Facebook/GOOD  AUTOR knjiga iz popularne psihologije i sociolog Bruno Šimleša pridružio se pozivima na veliki prosvjed koji će se održati u četvrtak 1. lipnja na glavnom zagrebačkom trgu, ali i u ostalim većim hrvatskim gradovima.  Prosvjed će se održati kao prisjećanje na veliki prosvjed koji je održan 1.6. 2016. na kojem je 50 tisuća ljudi izašlo na ulice za obrazovanje pod motom "Hrvatska može bolje".  "Treba doći i pokazati svoja tijela, srca i umove"  Tim povodom poziv na prosvjed uputio je i Bruno Šimleša, koji je između ostalog rekao: "Ideologiju treba u potpunosti izbaciti iz sustava obrazovanja, a očigledno ovoj sadašnjoj garnituri to uopće nije u interesu. I zato se trebamo vidjeti u četvrtak. Pustite sad Facebook komentare, nije bitno što pišete, treba doći i pokazati svoja tijela, svoja srce i svoje umove i reći 'NE' - Hrvatska može i zaslužuje bolje, naša djeca zaslužuju bolje".