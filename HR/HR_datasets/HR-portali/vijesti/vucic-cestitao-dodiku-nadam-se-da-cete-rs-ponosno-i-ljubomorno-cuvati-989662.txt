U Srbiji, gospodine predsjedniče, uvijek i zauvijek, imate iskrenu podršku naroda i vlade, poručio je Vučić Dodiku Premijer Srbije Aleksandar Vučić čestitao je predsjedniku Republike Srpske Miloradu Dodiku i građanima Dan RS-a, praznik koji je Ustavni sud BiH proglasio neustavnim. “Vama, Vladi i narodu RS-a želim čestitati Dan Republike, u nadi da ćete RS ponosno i ljubomorno čuvati i štititi, baš kao i mir i stabilnost u cijeloj Bosni i Hercegovini”, poručio je Vučić u pismu koje je uputio Dodiku. “U Srbiji, gospodine predsjedniče, uvijek i zauvijek, imate iskrenu podršku naroda i vlade. Pred nama je dosta težak i odgovoran posao, od izgradnje mostova do modernih puteva i željeznica. Ili, što je još važnije, kako bi poboljšali naše kulturne i duhovne veze”, napisao je Vučić Dodiku, prenosi Radio Sarajevo.