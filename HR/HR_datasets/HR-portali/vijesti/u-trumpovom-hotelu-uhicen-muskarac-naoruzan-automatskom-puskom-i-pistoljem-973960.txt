Screenshot: YouTube DOKTOR iz Pennsylvanije koji se ponašao sumnjivo uhićen je u Trump International Hotelu u Washingtonu nakon što je policija u njegovom autu pronašla automatsku pušku i pištolj. "Uspjeli smo spriječiti katastrofu" Bryan Moles (43) je priveden u hotelu u kojem je odsjeo. Šef policije Peter Newsham je rekao da je primio informaciju od policije iz Pennsylvanije da Moles putuje prema Trumpovom hotelu teško naoružan. Samo pola sata kasnije Moles je stigao u hotel. Newsham je izjavio da smatra kako su uspjeli spriječiti katastrofu. Američka tajna služba je objavila da su specijalni agenti počeli istraživati potencijalne prijetnje ljudima pod njihovom zaštitom. Surađuje s policijom Iz policije su rekli da ga ispituju te da surađuje s njima. Newsham je dodao da trenutno nemaju dovoljno dokaza da bi ga optužili za prijetnje, iako je policijski glasnogovornik ranije rekao da su u dojavi spomenute i prijetnje. Moles radi u hitnoj medicini u bolnici u Erieu, Pennsylvaniji. Optužen je za nošenje oružja bez dozvole te posjedovanje neprijavljenog streljiva.