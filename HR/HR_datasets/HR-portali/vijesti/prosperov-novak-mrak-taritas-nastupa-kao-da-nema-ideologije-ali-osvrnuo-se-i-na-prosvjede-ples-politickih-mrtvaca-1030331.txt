Kod HNS-ove kandidatkinje za gradonačelnicu Zagreba Novaku osim biografije, koja je za njegove pojmove neobično skromna, smeta i najava da će skinuti zastave RH koje se nalaze na ulazima u Zagreb uz one zagrebačke U emisiji Bujica gostovao je Slobodan Prosperov Novak, profesor na Akademiji dramskih umjetnosti u Zagrebu, koji se između ostalog osvrnuo na izbore u Zagrebu, ali i prosvjed protiv kurikularne reforme o kojem su mediji ponovno brujali. Kod HNS-ove kandidatkinje za gradonačelnicu Zagreba Novaku osim biografije, koja je za njegove pojmove neobično skromna, smeta i najava da će skinuti zastave RH koje se nalaze na ulazima u Zagreb uz one zagrebačke.   “Potreban je veliki stupanj mržnje prema vlastitom gradu ako želite skinuti te zastave! One su oduvijek bile ukras i lijepo je da ih u gradu Zagrebu imamo. Ne da mi smetaju, nego mi imponiraju i daju mi osjećaj ponosa! Tko je protiv toga, s njim nešto nije u redu, Mrak-Taritaš nastupa kao da nema ideologije, ali kod nje je itekako riječ o ideologiji i to onoj da se treba stidjeti domoljublja!”, kazao je Novak. Osvrnuo se i na “Prosvjed za bolji život” kojim se u Zagrebu prosvjeduje protiv ljudi koji sada vode kurikularnu reformu. “Riječ je o plesu političkih mrtvaca, javljaju se gospoda Budak i Jokić, koji se javio na natječaj i nije izabran pa sada ide na ulicu. Kaže da natječaj nije bio transparentan – pa kako je onda onaj prije bio?! Ministarstvo obrazovanja i znanosti povećalo je dotacije za reformu od 17 do 20 posto, rade sjajan posao u znanosti! Barišića su s pravom branili od napada predvođenih Đikićem. Marš za znanost stvarno je nevjerojatan i svaka zdrava sredina ne samo da ga treba osuditi, nego ljudi naprosto trebaju ostati kod kuće”, jasan je bio prof. Novak.