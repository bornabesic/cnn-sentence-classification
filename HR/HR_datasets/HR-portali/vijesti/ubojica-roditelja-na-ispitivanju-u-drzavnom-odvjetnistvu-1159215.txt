DORH je na svojim internetskim stranicama objavio priopćenje u kojem stoji da je doneseno rješenje o provođenju istrage protiv Tina Šunjerge, bez navođenja njegova identiteta, zbog dva teška ubojstva te protiv 20 godišnjaka zbog neprijavljivanja počinjenog kaznenog djela. "Postoji osnovana sumnja da je prvookrivljeni 20-godišnjak (Tin Šunjerga, op.au.) u popodnevnim satima 25. ožujka 2017. u Čistoj Velikoj obio sef smješten u obiteljskoj kući i iz njega uzeo očev pištolj te potom pozvao svog prijatelja, drugookrivljenog 20-godišnjaka da ide s njim u polje gdje su njegovi roditelji obavljali radove, na što je ovaj pristao ne znajući za njegove namjere. U vrijeme dok je prvookrivljenikova majka upravljala automobilom marke Citroen Saxo šibenskih registarskih oznaka pri povratku kući, osnovano se sumnja da je prvookrivljenik ispalio metak u majčinu glavu u predijelu potiljka uslijed čega je ona zadobila ozljedu (prostrijelna rana glave i mozga) od koje je odmah preminula. Osnovano se sumnja da se potom uputio prema obiteljskoj kući i došao do garaže u koju je u međuvremenu iz polja stigao i njegov otac, pa je iskoristivši trenutak dok mu je otac bio okrenut leđima, sa udaljenost od 30-tak centimetara od njegove glave, ispalio hitac u predjelu očeva potiljka nanijevši mu prostrijelnu ranu glave i mozga od koje je otac preminuo na mjestu događaja. Postoji osnovana sumnja da je drugookrivljeni 20-godišnjak u popodnevnim satima 25. ožujka 2017. u Čistoj Velikoj, nakon što je bio prisutan i vidio da je prvookrivljenik usmrtio na prethodno opisani način svoju majku u osobnom automobilu marke Citroen Saxo, izašao iz vozila te otišao svojoj kući bez da je nadležnim tijelima prijavio počinjenje tog kaznenog djela iako je znao da bi prijavljivanjem djela bilo omogućeno i znatno olakšano otkrivanje djela i počinitelja, a radi se o kaznenom djelu za koje je propisana kazna zatvora deset godina i teža. Županijsko državno odvjetništvo u Šibeniku je sucu istrage Županijskog suda u Šibeniku podnijelo prijedlog za određivanje istražnog zatvora protiv prvookrivljenika zbog opasnosti od ponavljanja kaznenog djela i zbog toga što je istražni zatvor nužan radi neometnog odvijanja postupka za kazneno djelo za koje je propisana kazna dugotrajnog zatvora i kod kojeg su okolnosti počinjenja kaznenog djela posebno teške", stoji u priopćenju DORH-a. "Tin je moj bliski rođak i htjela sam ga vidjeti posljednji put" Nakon kriminalističkog istraživanja, Tin Šunjerga (19), osumnjičen za ubojstvo svojih roditelja, danas je ispitan na Županijskom državnom odvjetništvu u Šibeniku, dok će druga dvojica mladića koja su znala za ubojstvo biti na ispitivanje privedena tijekom dana. Kako doznaje Večernji, Šunjerga je na ispitivanju aktivno iznio svoju obranu i to u prisutstvu svoga branitelja po službenoj dužnosti Frane Baice. Ispred zgrade suda okupili su se i zaintersirani građani. Policijsko vozilo u kojem se nalazio Šunjerga ušlo je u dvorište suda tako da ga nitko nije mogao vidjeti. - Tin je moj bliski rođak i htjela sam ga vidjeti posljednji put. Znam da vam to zvuči kao floskula nakon svega, ali on je zaista bio super momak i sve je u školi završavao s pet. A onda je u pubertetu nešto krenulo po zlu, vjerojatno loše društvo i droga. Prije par mjeseci izgledalo je da se opet sredio, javljao se pristojno, bio vedar…. A sada se dogodilo ovo. Ne mogu vjerovati. Nadala sam se da ću ga jutros vidjeti još jednom, vjerojatno posljednji put – rekla je jedna djevojka u društvu prijateljice za Šibenik IN. Kako javlja Dnevnik.hr na pitanje je li Šunjerga priznao ili izrazio krivnju odvjetnik Baica rekao je da na neki način je. - Priznao je što je učinio. Imao je motive. To sad već spada u detalje obrane. On meni djeluje kao prosječan momak, a njegovi motivi i razlozi... teško je to razumjeti - rekao je odvjetnik. Podsjetimo, u Odjelu općeg kriminaliteta Službe kriminalističke policije u ponedjeljak kasno poslijepodne dovršeno je kriminalističko istraživanje nad 19-godišnjakom osumnjičenim za teška ubojstva 45-godišnjeg oca i 46-godišnje majke. Sumnjiči ga se da je u subotu između 16 i 18 sati u Čistoj Velikoj, zbog toga što se nisu slagali s njegovim ponašanjem, na okrutan i podmukao način usmrtio svoje roditelje vatrenim oružjem, koje je njegov otac legalno posjedovao i čuvao u sefu na zakonom propisani način. Mladić je do oružja došao provalom u sef. Mladića je policija uhitila u središtu Tribunja. Pucali su u crni Mercedes E klase kojim se vozio i naletio na blokadu. Pokušao je pobjeći, no specijalci su ga savladali, srušili na tlo i vezali mu ruke lisičinama. > > Ubio majku i oca pa se time 'hvalio' na tulumu. Ušao je u Mercedes i dovezao do Zagreba... > > Na Facebooku podržao dvostruko ubojstvo: Jedan drotovski smrad manje, bravo mladiću... 