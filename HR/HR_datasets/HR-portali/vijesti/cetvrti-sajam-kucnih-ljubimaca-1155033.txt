Od petka 10. ožujka do nedjelje 12. ožujka u Westgate Shopping Cityju u Jablanovcu održava se 4. sajam kućnih ljubimaca. I ovogodišnji sajam nudi novitete iz svijeta ljubimaca. Brojni izlagači, među kojima su gotovo svi koji se bave kućnim ljubimcima, nude svoje proizvode, od hrane do prateće opreme i igrački. Posjetitelji će tako imati priliku vidjeti i prezentacije novih proizvoda, a sve što se na sajmu nudi moći će se nabaviti po promotivnim cijenama. Iz bogatog programa u subotu izdvajamo demonstraciju vježbi poslušnosti vojnopolicijskih pasa, koja počinje u 11 sati. Od 12 sati možete vidjeti što znači biti poslušan pas, nastup Dog Dancing tima i ples sa psima, frizbi sa psima, kako se psi nose sa iskušenjima na poligonu iskušenja te demonstraciju rada zaprežnih pasa. U 14 sati na rasporedu je prezentacija moderniziranog klasičnog klicker treninga, Canelio. Subotnji program završava izborom za glavnu njušku Westgatea, a sve dobitnike i njihove vlasnike očekuju vrijedne nagrade.. Na sajmu sudjeluju i udruge i aktivisti za zaštitu prava životinja, od kojih ćete moći doznati što rade i kako im pomoći. U nedjeljnjom programu, koji na glavnoj pozornici traje od 12 sati, održat će se i revija životinja koje traže dom Udomi me. Revija je na rasporedu u 16 sati. Ulaz na sajam je besplatan, a otvoren je od 10 do 23 sata u petak i subotu te u nedjelju od 10 do 21 sat. 