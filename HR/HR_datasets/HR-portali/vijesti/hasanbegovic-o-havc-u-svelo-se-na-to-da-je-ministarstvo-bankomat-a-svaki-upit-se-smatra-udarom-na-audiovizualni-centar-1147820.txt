Bivši ministar kulture Zlatko Hasanbegović kazao je kako se HAVC ponaša kao neovisna agencije, a to je kulturna ustanova koju je osnovalo Ministarstvo kulture. - Svelo se na to da je Ministarstvo bankomat, a svaki upit se smatra udarom na audiovizualni centar - rekao je Hasanbegović u Bujici. Rekao je i kako je Upravni odbor HAVC-a "očito djelovao kao fan klub gospodina Hribara". Na pitanje što je s političkom odgovornošću Nine Obuljen rekao je kako on o tome ne odlučuje. Hasanbegović je govorio i o ročištu u Splitu na kojem je Thompson davao iskaz na sudu zbog prekršajnog naloga šibensko-kninske policije zbog pjesme Bojna Čavoglave, koju je izveo 5. kolovoza s početnim stihovima "Za dom spremni".  - To je jedno veliko pitanje. Jasno je da je ta pjesma kultna pjesma Domovinskog rata. I svaka rasprava može li se izvoditi ta pjesme je apsurdna. To je prepoznala i ova hrvatska vlada i najavila stanovite korake, kako bi se konačno dao jedan pravorijek i epilog cijele problematike. Što će biti poduzeto, svjedočit ćemo sljedećih mjeseci - rekao je Hasanbegović. O vojnom roku:  - To je ozbiljno pitanje, kako god se riješilo, to ne može biti parcijalno, i ne može biti izuzetaka da neki služe ili ne.  Na pitanje je li služio vojsku odgovorio je: - Jesam služio sam, nisam bio u JNA, tada sam bio u srednjoj. Odslužio sam nakon završetka studija 1999.i 2000. godine. Odslužio sam vojsku u 9. gardijskoj brigadi kao običan pješak, prašinar. Bilo je to lijepo iskustvo.  >> Hasanbegović: Hribar je samo vrh sante leda i ne bi ga smio naslijediti nitko uključen u tu mrežu 