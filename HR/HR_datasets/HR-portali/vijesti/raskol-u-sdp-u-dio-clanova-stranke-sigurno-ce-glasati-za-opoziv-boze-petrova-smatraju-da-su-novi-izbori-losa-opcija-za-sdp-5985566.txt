Dio SDP-ovih zastupnika sigurno će glasati za opoziv Bože Petrova, neslužbeno doznajemo od jednog SDP-ovca.   Sutra će u Klubu zastupnika SDP-a zatražiti da se još jednom prispita odluka Kluba, odnosno da vide treba li čuvati leđa Boži Petrovu i pritom se udaljavati od koalicijskog partnera.   Na zadnjoj sjednici Kluba SDP-a šest od sedam njihovih zastupnika je upozoravalo predsjednika stranke Davora Bernardića da se srlja sa zahtjevom za opoziv Marića i da bi konačni ishod mogao biti najlošiji po SDP.   Smatraju da novi izbori nisu dobra opcija za stranku jer će proći još lošije i još se dodatno zadužiti   'Zar ćemo cijeli Ibler dati u zalog i idućih 20 godina otplaćivati kredit?, pita jedan naš sugovornik.   Prema našim izvorima, kada se raspravljalo o zahtjevu za opoziv Marića, Tomislav Saucha je Bernardića upozorio da u stranici ima dvije vrste ljudi: 'Jedni koje žele izbore da bi se dokopali pozicije, i druge koji ga guraju u izbore jer mu se nakon toga žele napiti krvi'.   Doznajemo da će za opoziv Petrova glasati bivši tajnik stranke Igor Dragovan, SDP-ova potpredsjednica Sabora Milanka Opačić, a navodno i još neki zastupnici.   Oni ne mogu zaboravti koliko se Mosta prema njima ponio neprincipijalno, i ne mogu podržavati Božu Petrova.