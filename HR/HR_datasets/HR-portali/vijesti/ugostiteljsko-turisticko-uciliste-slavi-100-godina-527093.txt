Ugostiteljsko-turističko učilište proslavilo je 100. rođendan i prva je to ugostiteljska škola osnovana u Hrvatskoj. Danas je je najveće turističko učilište i škola, koja obrazuje učenice i učenike za ugostiteljska zanimanja: konobarica/konobar, kuharica/kuhar, slastičarka/slastičar i turističko-hotelijerska komercijalistica/komercijalist. Nastava se održava i u kabinetu slastičarstva te u dvije školske radionice - restoran Frankopan i restoran i catering Stara zagrebačka škola. Pripremljena jela poslužuju buduće konobarice i konobari pod budnim okom suradnika u nastavi posluživanja. U školskim restoranima može se po povoljnim cijenama naručiti jelo te organizirati različiti banketi, proslave, obiteljska okupljanja, a po želji klijenata pružamo i usluge cateringa. Informacije možete pronaći na www.restoran-frankopan-zagreb.com i www.restoran-starazagrebackaskola.com. Praktična nastava za vrijeme nastavne godine obavlja se u Zagrebu, a stručna praksa ljeti u Zagrebu ili na moru.  Ovo su svakako poželjna zanimanja, posebno konobar koji je uz kuhara najtraženije zanimanje u ugostiteljsko-turističkom sektoru. Po završetku školovanja svi učenici odmah nalaze zaposlenje. Učenici koji žele nastaviti obrazovanje nakon što maturiraju u trogodišnjem programu, mogu u Učilištu nastaviti svoje obrazovanje u četverogodišnjem programu. Učenici koji nakon četverogodišnjeg obrazovanja polože državnu maturu mogu upisati željeni fakultet.  Uz redovno obrazovanje učenika u ugostiteljskoj struci, u Ugostiteljsko-turističkom učilištu se organizira i nastava za obrazovanje odraslih. Nekoć se ta nastava održavala u Radićevoj ulici, a danas se održava u Učilištu u Kombolovoj ulici. Polaznici obrazovanja odraslih za zanimanja konobar, kuhar, slastičar i turističko-hotelijerski komercijalist mogu završiti željeno zanimanje u roku od jedne do četiri godine ili ako imaju već završenu neku srednju školu mogu se prekvalificirati u roku od jedne školske godine. Uz navedena zanimanja budući polaznici mogu se upisati u program usavršavanja za konobara specijalistu, kuhara specijalistu ili slastičara specijalistu koji traju jednu školsku godinu.  Tema: Promo sadržaj