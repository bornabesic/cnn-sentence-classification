Screenshot: YouTube PAR koji je mjesec dana bio u zatvoru u Ujedinjenim Arapskim Emiratima (UAE) zbog "ilegalnog seksa" pušten je na slobodu, prenosi BBC.  Ukrajinka Iryna Nohai i njen zaručnik iz Južnoafričke Republike Emlyn Culverwell uhićeni su u Abu Dhabiju nakon što je doktor otkrio da je djevojka trudna.  U ovoj religiozno konzervativnoj državi izvanbračni seks je ilegalan  Culverwellova majka Lynda je molila da ih puste iz zatvora te izjavila da je "jedino u čemu su pogriješili to što su se zaljubili".  Izvanbračni seks je ilegalan u ovoj religiozno konzervativnoj zaljevskoj državi.  "Sanjam o unučetu, želim ih zvati svake dvije minute"  U petak je primila poziv sina kojim joj je javio da su optužbe protiv njih odbačene. Majka je za južnoafričke medije izjavila: "Nisam znala hoću li vrištati ili plakati".  "Sanjam o svom unučetu. Moram se suzdržavati da ih ne zovem svake dvije minute", rekla je majka za web stranicu Live news.