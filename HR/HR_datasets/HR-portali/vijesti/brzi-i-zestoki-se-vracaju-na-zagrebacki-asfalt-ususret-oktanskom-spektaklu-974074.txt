«»Foto: V.T. (Index.hr) Mapa Velesajma: utrkaubrzanja.com OVOG vikenda se u Zagrebu održava utrka ubrzanja Brzi i žestoki, oktanski spektakl na kojem će više od 25.000 posjetilaca svjedočiti atraktivnim utrkama stotina impresivnih vozila.  Tijekom dva dana Avenijom Dubrovnik će juriti brojni tunirani automobili iz 15 zemalja, a koji će odmjeriti snage na stazi dugoj četvrt milje (402 m). Osim impresivnih automobila događaj će uveličati i motocikli, a i ove godine ćemo moći vidjeti uvijek atraktivan nastup dragstera.   Osim utrke organizator najavljuje brojne popratne sadržaje. Tako će svima zainteresiranima biti dostupna VR zona, posjetiteljice će se moći okušati u testu spretnosti, a najmlađi će moći sudjelovati u karting utrci. Nadalje, preko 50 svjetski priznatih dobavljača prve ugradnje prezentirat će svoj asortiman auto-dijelova i tehničke novosti iz auto-moto industrije. Recimo i kako je za subotu navečer najavljen koncert Giuliana. Podsjetimo, prošle godine je utrku posjetilo više od 25.000 posjetitelja, sudjelovalo je više od 300 atraktivnih automobila i 40 motocikala koji su u Zagreb stigli iz zemalja regije.