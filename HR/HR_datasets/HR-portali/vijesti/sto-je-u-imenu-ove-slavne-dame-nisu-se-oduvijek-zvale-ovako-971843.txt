Foto: Getty, Instagram OD kada je prohodala s britanskim princom Harryjem, glumica Meghan Markle stalno je u centru pozornosti, a posljednje informacije koje su isplivale o njoj tiču se njenog pravog imena. Tko je pratio seriju Suits, već ga i zna, jer je dio imena kojeg je izbrisala, bilo ime njenog lika u seriji. Glumica se zapravo zove Rachel Meghan Markle, ali se odlučila služiti samo svojim srednjim imenom.   Još jedna slavna dama koja je skratila i malo promijenila svoje ime, je novopečena oskarovka Emma Stone. Ona se zapravo zove Emily Jean Stone, a ime je skratila zbog slave, jer je u glumačkom svijetu već postojala jedna Emily Stone.   Malo je onih koji nisu čuli za Gigi Hadid, no većina sigurno ne zna da je njeno pravo ime Jelena Noura Hadid. Gigi je zapravo nadimak, kojeg joj je odmilja nadjenula majka.    Katheryn Elizabeth Hudson puno je ime pjevačice Katy Perry, a sigurni smo da bi je s ovim imenom mnogi mijenjali za glumicu Kate Hudson.    Ruska manekenka Irina Shayk odlučila je malo skratiti i pojednostavniti svoje ime i prezime kada je postala popularna u ostatku svijeta. Njeno pravo ime je zaista teško izgovorljivo, a glasi Irina Valeryevna Shaykhlislamova.   Otac Blake Lively, Ernie Brown, odlučio je prekršiti patrijarhalnu tradiciju i uzeti prezime svoje supruge Elaine Lively. No Bleke se ipak po zakonu preziva Brown, iako se i ona odlučila služiti majčinim prezimenom.   Milena Markovna Kunis za Hollywood je bilo predugo, pa se glumica Mila Kunis odlučila predstaviti pod svojim nadimkom.  Robyn Rihanna Fenty puno je ima poznate pjevačice s Barbadosa, koja je, baš poput Madonne i Cher, odlučila da joj je dovoljno tek jedno. A sada nam je i jasno zašto se njena dizajnerska linija za Pumu zove Fenty.   Lista s pravim imenima slavnih ide u nedogled, a osim dama, ime je mijenjalo i puno poznatih muškaraca. Neki od najzanimljivijih među njima su John Roger Stephens (glazbenik John Legend), David Law (glumac Jude Law), Adam Wiles (DJ Calvin Harris), Peter Hernandez (Bruno Mars), Christopher Kutcher (Ashton Kutcher) i, nama omiljeni,  Aubrey Graham (reper Drake).