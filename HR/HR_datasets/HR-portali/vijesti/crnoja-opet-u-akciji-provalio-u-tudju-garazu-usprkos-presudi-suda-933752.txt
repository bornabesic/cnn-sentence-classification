Foto: FAH, Index BIVŠI ministar branitelja Mijo Crnoja - čovjek s najkraćim ministarskim stažem u hrvatskoj povijesti - nastavlja prisvajati garažu koja je u vlasništvu Branke Marinov, supruge ubijenoga suradnika HIS-a Veselina Marinova. Crnoja to čini usprkos sudskoj odluci, piše Nacional.   Radi se o garaži na adresi Tomislava Pavleka 18, u zagrebačkom naselju Podsused. Crnoja je na navedenoj garaži ponovno postavio lokot, kako u nju ne bi mogla ući zakonska vlasnica Marinov.  Nacional navodi i kako je Crnoja provalio u spornu garažu te kako je u posjedu fotografije na kojoj se vidi da je Crnoja postavio upozorenje na kojem tvrdi da garaža pripada stanu u kojem je živio pokojni Krunoslav Peterčić. Dodaje se da baš u tom stanu trenutačno živi sam Crnoja te da to potvrđuje i njegovo svjedočenje iz 2010. godine, na Općinskom sudu u Zagrebu.