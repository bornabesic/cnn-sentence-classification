Foto: FaH NEZAVISNI saborski zastupnik Stipe Petrina za Index je komentirao slučaj lobista MOL-a Josipa Petrovića koji putem svoje tvrtke gotovo pune dvije godine plaćao konzultantske usluge tvrtki Drimia, u vlasništvu Ane Šarić Karamarko. "Sve je to premreženi interes. Naravno da je sukob interesa ako žena prvog potpredsjednika Vlade prijateljuje ili radi u tvrtki koja lobira protiv hrvatskih nacionalnih interesa. To nije samo sukob interesa, to je puno gore od toga. Moglo bi se svrstati i u kazneno djelo veleizdaje nacionalnih interesa", kazao je Petrina. Naglasio je kako se ne može lobirati za MOL i biti obiteljski prijatelj prvog potpredsjednika Vlade. "Jasno je da je ovdje riječ o nečem puno većem od sukoba interesa", kazao je Petrina i dodao da će Cvitana u saboru pitati kakvi su koraci poduzeti u prodaji nacionalnih interesa RH. Smatra da bi Karamarko minimalno trebao ponuditi ostavku kao moralan čin. >> Lobist MOL-a platio najmanje dva milijuna kuna Karamarkovoj supruzi da ga savjetuje >> Puhovski: U pristojnijoj državi Karamarko bi napustio svoju funkciju >> Vrdoljak za Index: Ako su ugovori autentični, Karamarko mora odstupiti