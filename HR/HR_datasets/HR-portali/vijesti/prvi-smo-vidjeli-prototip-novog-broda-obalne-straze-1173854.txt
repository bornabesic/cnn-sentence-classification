Od zadnjeg porinuća vojnog broda za potrebe Hrvatske ratne mornarice u nekom od naših brodogradilišta prošlo je dugih 16 godina, kada je u brodogradilištu u Kraljevici porinuta raketna topovnjača RTOP “Kralj Dmitar Zvonimir”. Ove će subote u splitskom brodogradilištu Brodosplit prvi put javnosti biti prikazana tzv. “Novogradnja 540”, odnosno prototip Obalnog ophodnog broda za Obalnu stražu RH. Bit će to tzv. “radno porinuće” jer će brod biti dovršavan u moru još dva mjeseca. Očekuje se da će sve potrebne testove proći ove godine, pa će onda biti organizirana i “konačna” primopredaja. Ugovor između Ministarstva obrane RH i Brodosplita za gradnju pet obalnih ophodnih brodova potpisan je 2. prosinca 2014. godine, a vrijednost ugovora iznosila je gotovo 400 milijuna kuna. U tu je cijenu uključena izrada glavnog projekta broda te gradnja prototipa i još 4 broda u seriji, a kada je posao ugovaran računalo se da će novi brod biti u cijelosti hrvatski proizvod.      >>Sve detalje i prve fotografije donosimo u tiskanom izdanju Večernjeg lista od petka Od ostalih tema donosimo: Umro Alois Mock: Odlazak najupornijeg i najglasnijeg zagovaratelja međunarodnog priznanja Hrvatske      Pokopan trogodišnji Denis kojeg je majka ubila. Otac je tijelo nosio na rukama do groblja     Stiže novo vodstvo, na čelo Konzuma vraća se Ledić       Prosvjed za bolje obrazovanje održan unatoč prolomu oblaka   Prvi Hrvat u Juventusu, iz Rijeke otišao za 1,5 mil. USD