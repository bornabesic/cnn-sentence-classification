Za pobačaj treba uvesti kaznu zatvora do pet godina, rekla je u radijskom intervjuu poljska premijerka Beate Szydlo! U Poljskoj je na snazi zakon o pobačaju koji dopušta abortus samo u slučaju malformacije ili neizlječive bolesti fetusa, ako je trudnoća opasna za zdravlje i život žene te u slučaju silovanja ili incesta. Po službenim podacima, u Poljskoj je u 2014. bilo registrirano 1812 pobačaja. Ali procjenjuje se da godišnje oko 100 tisuća Poljakinja obavi pobačaj ilegalno, mnoge u susjednim zemljama, u Slovačkoj i u Češkoj. Pooštravanje zakona o pobačaju na valu je konzervativne revolucije koju u Poljskoj provodi vladajuća Stranka prava i pravde koju vodi Jaroslaw Kaczynski, koji je bio poljski predsjednik od 2006. do 2007. i koji zapravo vuče konce vlasti u Poljskoj. Premijerka Szydlo ipak kaže kako zastupnici vladajuće stranke mogu glasati u skladu sa svojom savješću te da valja uzeti u obzir ‘razuman stav biskupske konferencije’. Zanimljivo je da je i Donald Trump, favorit za republikanskog kandidata na američkim izborima, istodobno lansirao istu ideju, uvođenje zatvorske kazne za abortus, iako je i on sam nekad bio protivnik zabrane pobačaja. >> Skandal u bolnici: Morala roditi umiruće dijete 