Jedan od trojice ministara koje je na današnjoj sjednici Vlade premijer Andrej Plenković razriješio jer su glasali protiv ministra financija Zdravka Marića, ostavio je na svom Facebook profilu svojevrsnu oproštajnu poruku. - Ekipa, iz srca hvala na nebrojenim iskazima potpore! NIKAD VAS NEĆU IZNEVJERITI! - napisao je Vlaho Orepić, ministar unutarnjih poslova. Ispod njegove objave neki su u komentarima pohvalili njegov potez, kao i potez Ante Šprlje i Slavena Dobrovića. 'Bravo ministre, čestitam na karakteru i odlučnosti', pisali su jedni dok su drugi komentirali kako još ništa nije gotovo i da nema predaje. 'Danas je ubijena demokracija', zaključili su drugi.