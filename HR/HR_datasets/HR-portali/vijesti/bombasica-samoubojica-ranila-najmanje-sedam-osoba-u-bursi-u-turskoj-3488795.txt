U samoubilačkom napadu u turističkom dijelu grada Burse, na sjeverozapadu Turske, u srijedu je bombašica samoubojica ranila najmanje 7 osoba kada se je raznijela, naveo je službeni izvor. "Jedan neimenovni sigurnosni izvor je potvrdio da se radi o samoubilačkom napadu. Eksplozija je odjeknula na prilazima velikoj džamiji Ulucami, velikom simbolu tog grada", prema informativnom kanalu CNN-Tuerk, koji se poziva na podatke policije. Prema prvim podacima bombašica je imala 25 godina. U Turskoj mjesecima traje izvanredno stanje zbog niza napada povezanih s kurdskim sukobom i pripisanih džihadističkoj skupini Islamska država ( IS). U veljači i ožujku je u dva napada autobombama ubijeno šezdesetak osoba u središtu Ankare. Odgovornost za napade je preuzela skupina Sokolovi slobode Kurdistana (TAK), radikalna disidentska skupina Radničke stranke Kurdistana (PKK) koja od 1984. vodi protiv Turske pobunu u kojoj je ubijeno više od 40.000 ljudi. U još jednom samoubilačkom napadu sredinom ožujka u trgovačkom središtu Istambula ubijena su 4 strana turista, od kojih 3 izraelska. Islamsko-konzeravtivna vlada je taj napad pripisala organizaciji Islamska država. Ta skupina je osumnjičena da je nakon ljeta izvela nekoliko napada na turskom tlu. U najtežem kojeg su izvela dvojica bombaša samoubojica 10. listopada ubijene su 103 osobe koje su sudjelovale u prokurdskoj manifestaciji u Ankari. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!