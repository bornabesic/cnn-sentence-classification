Foto: Hina ČINI se kako je danas dan u kojemu se hrvatski političari svojim postignućima i otkrićima hvale na Facebooku. Tako se, nedugo nakon što je Branimir Bunjac iznio svoja saznanja o navodnom sastavu cjepiva, i Božo Petrov pohvalio na Facebooku. Petrov je napisao kako problematika plinskog poslovanja godinama opterećuje hrvatske građane i kako su ministar zaštite okoliša i energetike Slaven Dobrović i državni tajnik za energetiku Ante Čikotić, nakon mjeseci napornog rada uspjeli spriječiti značajno poskupljenje plina. Kaže kako je to još jedan uspjeh Mostovog tima Rekao je kako im je najvažniji cilj bio spriječiti udar na standard građana, a istovremeno ne naštetiti poslovanju energetskih kompanija poput HEP-a i Plinacroa. Dodao je kako je ovo još jedan veliki uspjeh Mostovog tima nakon povučene gotovo milijarde kuna bespovratnih sredstava za LNG terminal. Kaže kako to dokazuje da se rješenje uvijek može pronaći te da je interes svih građana Republike Hrvatske Mostu na prvom mjestu.  "[MOSTOV TIM SPRIJEČIO POSKUPLJENJE PLINA]  Problematika plinskog poslovanja godinama opterećuje hrvatske građane. Ministar zaštite okoliša i energetike Slaven Dobrović i državni tajnik za energetiku Ante Čikotić, nakon mjeseci napornog rada, uspjeli su spriječiti značajno poskupljenje plina.  Najvažniji cilj bio je spriječiti udar na standard građana, a istovremeno ne naštetiti poslovanju naših energetskih kompanija poput HEP-a i Plinacroa. Nakon povučene gotovo milijarde kuna bespovratnih sredstava za LNG terminal, ovo je još jedan veliki uspjeh Mostovog tima u Ministarstvu energetike. To dokazuje da se rješenje uvijek može pronaći te da nam je interes svih građana Republike Hrvatske na prvom mjestu. Imate moju punu podršku, nastavimo dalje s predanim radom", napisao je Petrov.