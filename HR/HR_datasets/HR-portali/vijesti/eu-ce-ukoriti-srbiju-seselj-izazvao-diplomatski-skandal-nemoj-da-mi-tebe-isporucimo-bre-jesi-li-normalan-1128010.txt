Micheal Davenport, ambasador EU u Srbiji, uputit će službenu žalbu Ministarstvu vanjskih poslova, kao i skupštini Srbije zbog niza napada i uvreda od strane radikala Vojislava Šešelja na sjednici Odbora za EU, saznaje Blic. Davenport je trebao predstaviti izvještaj Europske Unije o napretku Srbije no tih 4 sata napadali su ga i vrijeđali članovi SRS-a i Dveri, predvođeni Vojislavom Šešeljom. Davenport će uskoro poslati žalbu Ministarstvu i Skupštini, a pitanje je samo u kojoj će formi ona biti. U svakom slučaju srpska vlast očekuje reakciju EU na ovaj diplomatski skandal. - Zbog svega što se dogodilo na sjednici Odbora, on kao diplomat mora reagirati i to se od njega i očekuje - navode izvori. I u Skupštini Srbije potvrđeno je kako će se Davenport službeno žaliti na tretman koji je imao u parlamentu i na ponašanje pojedinaca. Davenport se u međuvemenu, prema današnjoj izjavi, pismeno obratio Maji Gojković, predsjednici parlamenta. - Obavijestio sam je što se dogodilo u Skupštini i kako je službenik EU pretrpio uvrede i napade pojedinaca predvođenih vođom radikala. No što se na sjednici zaista dogodilo? Podsjećamo, sjednica je organizirana dan nakon što je srpski premijer Aleksandar Vučić službeno primio izvještaj o napretku države na putu u EU. To je i inače bila praksa u Skupštini Srbije, a Davenport je bio spreman usmeno obrazložiti izvještaj pred zastupnicima u parlamentu. Poziv prisustvovanju sjednici dobili su svi zastupnici zbog važnosti samog dokumenta, ali svoje su prisustvo potvrdili samo članovi Odbora zbog čega je održavanje sjednice bilo predviđeno u sali gdje se odvijaju sjednici samo tog državnog tijela. Ipak, suprotno očekivanjima, tamo su se organizirano pojavili i predstavnici radikala, od kojih je samo Šešelj član Odbora. Oni su se odmah smjestili ondje gdje je Davenport trebao sjediti i odbili se maknuti. Zbog toga se sjednica još jednom premijestila u manju salu gdje je sve završilo kaosom. Pokušaji predstavljanja izvještaja trajali su 4 sata, a pripadnici SRS-a i Dveri spriječavali su Davenporta uz objašnjenje kako nisu dobili izvještaj na srpskom jeziku. No to je bio samo izgovor za daljnje primitivno ponašanje i sramotne ispade koje su uslijedili. Vojislav Šešelj: - Što još treba ispuniti da bi ušli u EU? Traže da se moji najbliži suradnici predaju Haškom sudu. Nemoj da mi tebe isporučimo, bre! Jesi li ti normalan?! - Što Davenport radi na našoj sjednici. On nema pravo ovdje sjediti, može sjediti na galeriji, ali tamo nema društvo, neće nitko s njime sjediti. Jovo Ostojić (poslanik SRS-a kojega Haški sud tereti za nepoštivanje suda i utjecaja na svjedoke): - Davenport je došao mene uhvatiti, a ne tebe Marjane. Došao nečovjek koji traži jednog čovjeka, dvoje ili troje da ih odvede. Da smo pravi, ne bi ovdje sjedio. Usprkos sramotnom ponašanju, na sjednici nije izrečena nijedna opomena, niti je tko izbačen. Zašto se to nije dodgodilo? Na to je odgovor dala Marinka Tepić koja je za to imala ovlaštenje. - Mogu da izreknem dvije (opomene), a poslije toga da zovem osiguranje. Ali znate što bi se u tom slučaju dogodilo? Šešelj je rekao da ćemo ih iznositi jednog po jednog iz Skupštine, a da će se vidjeti hoće li to biti on ili Davenport. Nisam mogla dozvoliti da situacija toliko izmakne kontroli. Sjednica je na kraju prekinuta. >> Zbog incidenata odgođena sjednica u srbijanskom parlamentu, Šešelj puštao pjesmu o Trumpu 