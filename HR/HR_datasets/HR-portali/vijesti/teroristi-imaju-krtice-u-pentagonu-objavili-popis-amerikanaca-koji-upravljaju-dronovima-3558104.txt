Teroristi tzv. "Islamske države" tvrde da su se ubacili u sigurnosne službe Velike Britanije i SAD-a, te da su od svoje "krtice" iz britanskog ministarstva obrane pribavili popis vojnog osoblja koje upravlja bespilotnim letjelicama u napadima na ISIS.   ISIS-ovci su pritom objavili popis nekoliko desetaka američkih operativaca koji su bili uključeni u napade dronovima na teroriste u Siriji i Iraku.   No, britanski Sunday Times tvrdi da detalji o vojnom osoblju, koji su "procurili", ustvari predstavljaju niz informacija do kojih je moguće doći iz javnih izvora kao što je Facebook. Britansko ministarstvo obrane pak nije željelo za lokalne medije komentirati dokumente koji su navodno procurili.   U borbi s džihadistima Britance u ovom trenutku više zabrinjava, sudeći prema medijskim napisima, mogućnost da se radikalizirani islamisti uvuku u Veliku Britaniju preko "meke" granice s Irskom. --- Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!