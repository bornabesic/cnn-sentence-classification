Screenshot: HS Produkt  HRVATSKI premijer Tihomir Orešković nakon razgovora s predsjednikom francuske vlade Manuelom Vallsom potvrdio je ono što se mjesecima čuje u kuloarima.   Karlovački HS Produkt najozbiljniji je kandidat za opremanje francuskih Oružanih snaga i policije jurišnim puškama, a posao se procjenjuje na 300 milijuna eura, piše Defender.hr  Inače, nije uobičajeno da premijeri spominju ovakve potencijalne poslove ako zaista nije riječ o ozbiljnim razgovorima pred finalizacijom.  Nova hrvatska jurišna puška VHS-2, karlovačkog proizvođača HS Produkt, izazvala je veliki interes u Parizu još na prošlogodišnjem međunarodnom sajmu policijskog naoružanja i opreme.  Francuzi su nakon preliminarnih testiranja VHS-2 uvrstili u najuži krug onih koje dolaze u obzir za izbor nove jurišne puške francuske vojske.  Francuzi su objavili natječaj za 90.000 jurišnih pušaka prošle godine.