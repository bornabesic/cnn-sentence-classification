Foto: FAH RUSKI predsjednik Vladimir Putin izjavio je u petak da je Donald Trump vodio bolju predsjedničku kampanju od Hillary Clinton i da su američke obavještajne službe vrlo lako mogle lažirati dokaze da je Rusija hakirala Demokratsku stranku.  Američki obavještajci kažu da se Rusija pokušala umješati u američke predsjedničke izbore hakirajući Trumpove suparnike, optužba koja je produbila politički skandal da je Trump održavao nedopuštene odnose s Moskvom, što on odbacuje.  Obraćajući se Međunarodnom gospodarskom forumu u St.Petersburgu, Putin je rekao da su optužbe za hakiranje tek "štetan trač" koji narušava međunarodne odnose i globalnu sigurnost.  Dodao je da je osobno pregledao američka obavještajna izvješća i ustvrdio da u njima nema nikakvih "značajnih dokaza".  Ideja da je hakiranje izvedeno s ruskih IP adresa su apsurdne, rekao je Putin. "IP adrese se mogu lažirati...Tako se može lažirati sve i optužiti bilo koga. To nisu dokazi", istaknuo je ruski predsjednik. "Trebate li tabletu?"  Putin, koji bi se s Trumpom trebao prvi put sastati u srpnju na summitu G20 u Hamburgu, smatra da se Trump bolje povezao s biračima od Hillary Clinton. Dodao je da njezini pristaše za neuspjeh sada pokušavaju optužiti Ruse.  "No, problem nije u nama, problem je negdje unutar američke politike", rekao je Putin.  Ruski predsjednik je jednako odlučno odbacio optužbe o postojanju nekog tajnog dogovora Moskve i Trumpa prije inauguracije novog prvog čovjeka SAD-a.  "Tu nema ničeg, nula. Radi se o histeriji", istaknuo je nervozni Putin i moderatora rasprave upitao "trebate li tabletu?".