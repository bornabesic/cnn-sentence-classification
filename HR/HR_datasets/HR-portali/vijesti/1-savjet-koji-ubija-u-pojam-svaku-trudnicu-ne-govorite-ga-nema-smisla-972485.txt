Foto: 123rf  KOJE ste vi savjete dobivale kad ste bile trudne. Da pazite da ne nosite teško, da se zdravije hranite, i manje, jer kilograme vam neće naknadno nitko odnijeti. Vjerojatno su vas obasipali i brojnim savjetima kako se ponašati s bebom kada jednom konačno postanete mama, a sigurni smo i da ste dobile neke bizarne savjete - da ne smijete na more dok ste trudne, vježba je strogo zabranjena, određena hrana također. No jedan se savjet vjerojatno čuva za baš svaku trudnicu i govori sa smiješkom "Vidjet ćeš, rekla sam ti. Pazi što ti kažem jer ja najbolje znam... a to je savjet da sada spavate, jer poslije više nećete moći. I sve bi to bilo u redu kada bi trudnice, posebno pred kraj trudnoće, stvarno mogle spavati snom djeteta, ali to uglavnom nije tako. I baš zato svaka trudnica osjeti naviranje visokog tlaka kada čuje tako nešto i to zato što taj savjet zapravo nema nikakvog, baš nikakvog smisla.   Naspavati se dobro danas da bi za dva mjeseca bili odmorni, jer ste prije dva mjeseca spavali? Ne, to nažalost nema smisla, a trudnice samo dodatno naživcira i uplaši jer su itekako svjesne da ih tako nešto čeka, ali sada riješiti problem koji se još nije "pojavio"....  Nema smisla. I zato barem taj savjet ostavite u džepu kada sljedeći put sretnete trudnu prijateljicu, onu koja će prvi put postati mama. Ako nemate ništa "pametnije" za reći, onda radije nemojte ništa niti reći.  Ili pak budite prave prijateljice pa naknadno pomozite mladoj mami, odvedite bebicu u šetnju da se mama može odmoriti. Jer mama će biti umorna tada, a ne sada! A spavanje nažalost ne može pospremiti u neku rezervu i izvući kada nam je potrebno.  To stoga prešutite, ali znajte - svaka će se trudnica obradovati ako joj umjesto savjeta, kažete ovo:  >>>5 izjava koje svaka trudnica voli čuti<<<