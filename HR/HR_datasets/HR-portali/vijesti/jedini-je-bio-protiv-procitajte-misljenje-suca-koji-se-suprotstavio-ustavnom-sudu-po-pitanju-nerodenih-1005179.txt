Zakon je drastično neustavan, tvrdi Šumanović Jedini sudac koji se suprotstavio odluci Ustavnog suda da se pobačaj potvrdi kao ustavan bio je  Miroslav Šumanović koji je u svom obrazloženju naveo: ‘Ocjenjujem da osporeni zakon nije suglasan s Ustavom i da je nesuglasje drastično, pa zakon treba ukinuti.’ Dodao je između ostalog ovaj zakon nije potrebno samo formalno, već i suštinski uskladiti s Ustavom te da je dužnost države da zaštiti pravo na život nerođenog bića. On je predložio da se zakon ukine s odgodnim učinkom i donese novi. Također, Šumanović u obrazloženju ističe kako se ovaj zakon kosi s Ustavom i po tome jer je temeljen na kategorijama koje niti ne postoje u Republici Hrvatskoj -Osporeni zakon – razvidno je to već iz njegova naziva, temelji se na pravnim institutima i kategorijama koje ne postoje u Ustavu RH, a oslanjaju se – dijelom izravno, a dijelom smisleno povezano – na izričite odredbe nekadašnjeg Ustava SRH iz 1974., a time i na njegovu ideološku i vrijednosnu pozadinu. Zato je osporeni zakon na osnovi strogo formalne pravne analize na razini “tekstualnog pozitivizma” neprikladan za ustavnosudsku analizu u pravom smislu riječi, napisao je Šumanović u obrazloženju. Cijelo njegovo obrazloženje pročitajte u nastavku počevši od str. 86. 