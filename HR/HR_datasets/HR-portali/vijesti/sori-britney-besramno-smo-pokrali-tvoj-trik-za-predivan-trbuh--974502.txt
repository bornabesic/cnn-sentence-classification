Foto: Instagram  OOPS, We Did It Again - opet smo škicali Britney Spears dok vježba i opet ukrali neki njen trik. Vjerujemo da će dobro doći svima koji ovih dana intenzivno rade (ili barem planiraju poraditi) na jačanju svog six packa.  Ona je u tome i više nego dobra, što pokazuje svakim svojim nastupom u javnosti i svaki put njeni trbušni mišići su sve ljepši i ljepši. Naravno, ne dolazi to preko noći ni bez imalo truda, a ona to također jako dobro zna. I zato se trudi maksimalno, čak i kad je na turneji.  >>>Britney otkrila kako se razbuđuje<<< Ovaj trik odradila je u Japanu, a ispod videa je poručila: "Odlična jutarnja vježba. Probudila sam se u Japanu, osjećam se slobodno i zahvalno", a onda je počela.   Možda će vas iznenaditi to što je vježbu započela joga pozom, takozvanom deva (kalima) pozom, ali nije je odradila onako kako to ljubitelji joge obično rade, nego je pozu iskoristila za zagrijavanje i istezanje trbušnih mišića, donjeg dijela leđa, kukova i bedara. Njenu vježbu za časopis Health prokomentirala i njihova suradnica za jogu Kristin McGee koja ističe brojne prednosti ove vježbe te napominje da, iako je Britney nije napravila onako kako se to obično radi, njen način također je vrlo dobar. Ta poza obično se radi polagano, s dubljim disanjem, ali je Britney sebi postavila izazov jer je radi brže pa samim time ima i bolji učinak. Kada tako vježbate, puno bolje jačate trup i razgibavate kukove. Zagrijavanje također ima dvostruki učinak.      Nakon što se dobro razgibala, Britney je krenula opako kao i uvijek, a vama ostavila da kopirate taj novi trik, a i ove "stare" vježbe s kojima se pohvalila.