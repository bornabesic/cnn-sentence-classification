Foto: Ilustracija DVADESETOGODIŠNJI kanibal napao je tinejdžera u njemačkom gradu Schlüchternu i odgrizao mu uši, odrezao očne kapke te iskopao oči. Ubo ga nožem u vrat i počeo ubadati oči kemijskom olovkom Napadač je na sudu zbog pokušaja ubojstva. Njegova 18-godišnja žrtva je preživjela, ali tinejdžer je ostao slijep s trajnim ozljedama, javlja The Local. Kanibal je žrtvu napao s dva noža, ubovši ga u vrat, a zatim mu je odgrizao oba uha, odrezao očne kapke i počeo ga ubadati u oči kemijskom olovkom. Prijetio da će ga pojesti Susjed koji je čuo vriskove iz stana tinejdžera odmah je pozvao policiju, koja je stigla na vrijeme da prekine brutalni napad. Tinejdžer je na sudu izjavio da mu je napadač rekao da će ga pojesti. Vlasti su prije toga mislile da se radi o neriješenoj svađi oko novca između dva mladića koji su stigli u Njemačku kao maloljetnici 2013. Napadač je stigao iz Eritreje, a žrtva iz Somalije. Vlasti smatraju da je motiv za bizarni napad morao biti puno veći od novca.