Britanski premijer David Cameron naišao je na kritike kolega iz Europske unije nakon što je iznio nove britanske mjere usmjerene prema emigrantima u toj zemlji. Cameron je najavio da će potpore za nezaposlene emigranti moći dobivati najdulje šest mjeseci, a ako i nakon toga budu bez posla ili postanu beskućnici, bit će vraćeni u zemlju iz koje su stigli, a godinu dana bit će im zabranjen povratak u Veliku Britaniju. Na ovakav prijedlog reagirala je europska povjerenica za pravosuđe Viviane Reding, koja je kazala kako se o slobodnom kretanju ljudi u EU ne može pregovarati. – Ako V. Britanija želi istupiti iz Europske unije, onda neka to gospodin Cameron otvoreno kaže – zaključila je Reding. >>Britanski premijer na Twitteru pratio agenciju za escort