Danas se mnogi u javnosti pokušavaju prisjetiti likova iz bliže i dalje prošlosti, koji su na političkoj sceni, bili jednako ljigavi kao što je to danas Tomislav Saucha. Tako jedan od njih koji bi skupa sa Sauchom mogao ponijeti titulu šampiona ljigavosti jeste, nesumnjivo, i bivši HDZ-ov saborski zastupnik i bivši sindikalac Boris Kunst. Ima neka tajna veza među njima. Saucha je prvoosumnjičeni u aferi 'Dnevnice', a Kunst, koji se svojedobno zalagao za legalizaciju prostitucije, 2007. je bio optužen za zloporabu kreditnih kartica Ovih su nekoliko burnih dana u Hrvatskom saboru mnogi saborski zastupnici svojim izjavama i postupcima izazivali istinsko zgražanje hrvatske javnosti. A jedan od njih, zbog kojeg su brojni građani mogli dobiti ili su dobili perforaciju čira na želudcu jeste, zasigurno, bivši miljenik bivšeg premijera i predsjednika SDP-a Zorana Milanovića, koji je obnašao i funkciju predstojnika njegova Ureda u Vladi, Tomislav Saucha. Jer njegovo glasovanje protiv smjene ministra Zdravka Marića i njegov potpis za izbor Gordana Jandrokovića za predsjednika Sabora, odnosno njegova potpora dojučerašnjim ‘politčkim krvnicima’ koju su ga strpali u Remetinec, i medijski progonili, nikako se drugačije ne može nazvati nego gadljivom. Tim prije što je prvoosumnjičeni u aferi ‘Dnevnice’ Tomislav Saucha 10. lipnja 2016. na vijest kako je Zdravko Marić novi HDZ-ov kandidat za premijera napisao sljedeće:”Sad je i službeno. Imamo novog Tima. Ponovno osoba bez trunke izbornog legitimiteta. Ponovno stručni premijer. Baš me zanima koliko će dugo ovaj novi eksperiment trajati. Hrvatska nije laboratorij, a Hrvati nisu pokusni miševi. Ljubav prema domovini bi trebala biti ispred ljubavi prema foteljama. Idemo skupiti 76 potpisa i idemo na izbore da se prekine ova agonija. Izbori odmah!” Saucha jučer pljuje, a danas liže Danas godinu dana poslije Saucha sve najbolje govori o ‘novom Timu’ i osobi ‘bez trunke izbornog legitimiteta’, Zdravku Mariću i glasa protiv njegova opoziva, a upravo je njegov potpis bio onaj sudbonosni 76 da Gordan Jandroković zasjedne u fotelju predsjednika Sabora. Nakon svega, danas se mnogi u javnosti pokušavaju prisjetiti likova iz bliže i dalje prošlosti, koji su na političkoj sceni,bili jednako ljigavi kao što je to danas Tomislav Saucha. Tako jedan od njih koji bi skupa sa Sauchom mogao ponijeti titulu šampiona ljigavosti jeste nesumnjivo i bivši HDZ-ov saborski zastupnik i bivši sindikalac Boris Kunst. On je naime bio Sanaderov miljenik iako ga javnost nikako nije mogla ‘provariti’. Inače Boris Kunst tijekom dugogodišnjeg sindikalnog rada nije ostao upamćen ni po kakvoj velikoj akciji ili snažnijem angažmanu, osim što je tijekom 2005. na sebe navukao mnoštvo negativnih komentara ženskih udruga jer se otvoreno zalagao za legalizaciju prostitucije. Iako je to isprva djelovalo kao efektno otvaranje tabu teme koja mu je odmah priskrbila povećano zanimanje javnosti, Kunst legalizaciju najstarijeg zanata na svijetu očito nije doživljavao neozbiljno: godinu dana nakon prve najave svoje inicijative, njegov je sindikat vladi i Saboru poslao i formalni ”Prijedlog zakona o prostituciji”, u čijem je obrazloženju stajalo da bi tako ”3500 hrvatskih prostitutki izašlo iz sive zone, dobilo radne knjižice” i – status obrtnice. Kunst bio i kandidat za ministra rada u Oreškovićevoj vladi Prva veća pukotina u Kunstovoj biografiji do javnosti je doprla u veljači 2007. godine, kad su mediji prenijeli da je Kunst optužen za zloporabu kreditnih kartica. Prema optužnom prijedlogu koje je po prijavi Zagrebačke banke sastavilo Općinsko državno odvjetništvo u Zagrebu, Kunst je od listopada do prosinca 2004. svojom Eurocard-Mastercard karticom ”nabio” 145.000 kuna duga, zbog čega je optužen za zloporabu čeka i kreditne kartice. Iako je za to djelo predviđena mogućnost zatvorske kazne do šest mjeseci, tužiteljstvo je za Kunsta tražilo samo novčanu kaznu od 90 prosječnih dnevnih dohodaka, odnosno 12.800 kuna, te da Zagrebačkoj banci vrati cjelokupni dug. Ima li tu neke sličnosti između njega i Sauche, prosudite sami. Inače Boris Kunst je prigodom sastavljanja Oreškovićeve Vlade u siječnju prošle godine bio HDZ-ov kandidat za ministra rada. No, tome se odmah usprotivila Ženska mreža Hrvatske koja je uputila otvoreno pismo Tihomiru Oreškoviću, tadašnjem mandataru za sastav nove Vlade, upozorivši ga da su protiv izbora Borisa Kunsta jer je on poznat po svom dugogodišnjem zalaganju za legalizaciju prostitucije. Iz svega ovoga čitateljima možda neće biti teško proglasiti najvećeg ljigavca među našim političarima. Ili možda hoće? 