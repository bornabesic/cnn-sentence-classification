Predsjednica Kolinda Grabar Kitarović u ponedjeljak je na Pantovčaku priredila prijem u prigodi uručenja odlikovanja i pohvala za 2016. godinu, a među odlikovanima su i arhitekt, akademik Nikola Bašić, pijanist Ivo Pogorelić, konzervator Miljenko Domijan, pisac Miro Gavran, kao i alpinist i član Hrvatske gorske službe spašavanja Stipe Božić te osvajači medalja na Olimpijskim i Paraolimpijskim igrama u Brazilu. Bašić je odlikovan Redom kneza Branimira s ogrlicom, za osobite i višegodišnje zasluge stečene promicanjem međunarodnog položaja i ugleda Republike Hrvatske u području arhitekture, a Pogorelić Redom kneza Branimira s ogrlicom, za osobite i višegodišnje zasluge stečene promicanjem međunarodnog položaja i ugleda Republike Hrvatske u području glazbene umjetnosti, a u prigodi 40. obljetnice umjetničkog rada i djelovanja. Domijan je odlikovan Redom kneza Branimira s ogrlicom, za osobite i višegodišnje zasluge stečene promicanjem međunarodnog položaja i ugleda Republike Hrvatske u području očuvanja i zaštite hrvatske kulturne baštine, a Gavran Redom kneza Branimira s ogrlicom, za osobite i višegodišnje zasluge stečene promicanjem međunarodnog položaja i ugleda Republike Hrvatske u području književnosti. Zatvori Slika 1/28 Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Objavljeno: 05.12.2016. Davor Pongračić / CROPIX Božić je odlikovan Redom kneza Branimira s ogrlicom, za osobite i višegodišnje zasluge stečene promicanjem međunarodnog položaja i ugleda Republike Hrvatske u području popularizacije i promidžbe njezinih prirodnih ljepota te njihovo filmsko dokumentiranje. Redom kneza Branimira s ogrlicom, za izniman sportski uspjeh i osvajanje zlatnih i srebrne medalje na Olimpijskim i Paraolimpijskim igrama u Rio de Janeiru ove godine te promociji sporta i ugleda Republike Hrvatske u svijetu, predsjednica je odlikovala Damira Martina,, Sandru Paović, Sandru Perković, Mikelu Ristorski, Martina i Valenta Sinkovića, Zorana Talića te Blanku Vlašić. Redom kneza Branimira s ogrlicom, za osobiti i izniman doprinos kontinuiranim sportskim uspjesima hrvatskih veslača na europskim i svjetskim prvenstvima, te Olimpijskim igrama u Londonu 2012. i Rio de Janeiru 2016. kao najboljeg svjetskog veslačkog trenera, predsjednica je odlikovala Nikolu Bralića. Redom Ante Starčevića, za osobiti doprinos u izgradnji suverene hrvatske države i promociju interesa Republike Hrvatske u svijetu, odlikovala je Ružu Marić, Branku Šulc, a Redom Stjepana Radića, za osobite zasluge i stradanje u borbi za nacionalna i socijalna prava i razvitak hrvatskog naroda Mariju Slišković. Redom Danice hrvatske s likom Marka Marulića, za osobite zasluge za kulturu i njeno promicanje u Republici Hrvatskoj i u svijetu, odlikovani su Elvis Bošnjak, Branka Brekalo, Zrinka Cvitešić, Nenni Delmestre, Pejo Gašparević, Vinicije Lupis, Miro Radalj, Goran Rako, Oka Ričko Varlaj, Dražen Siriščević, Iana Šojat, Tena Štivičić i Višnja Zgaga. Redom Danice hrvatske s likom Blaža Lorkovića, za osobite zasluge u gospodarstvu i inovativnom poduzetništvu te njihovom promicanju u Republici Hrvatskoj i u svijetu, odlikovan je Vjekoslav Majetić. Redom Danice hrvatske s likom Ruđera Boškovića, za osobite zasluge za znanost i visoko obrazovanje te njihovo promicanje u Republici Hrvatskoj i u svijetu, odlikovani su Ana-Sunčana Smith i Miljenko Šimpraga. Redom Danice hrvatske s likom Nikole Tesle, za osobite zasluge u inovaciji jedinstvene metodologije interpretacije likovnih djela za slijepe i slabovidne osobe te njenom promicanju u Republici Hrvatskoj i u svijetu, odlikovana je Nataša Jovičić. Isto tako, Redom Danice hrvatske s likom Nikole Tesle za osobite zasluge u inovativnom poduzetništvu i gospodarstvu te njihovom promicanju u Republici Hrvatskoj i u svijetu, odlikovan je Damir Remenar. Redom Danice hrvatske s likom Katarine Zrinske, za osobite zasluge za zdravstvo, socijalnu skrb i promicanje moralnih društvenih vrednota, odlikovana je Marija Dugalić. Redom Danice hrvatske s likom Franje Bučara, za osobite zasluge za sport, visoko obrazovanje i afirmaciju tjelesnih aktivnosti kao nezamjenjivog faktora nacionalnog zdravlja te njihovo promicanje u Republici Hrvatskoj i u svijetu, odlikovan je Stjepan Heimer. Redom Danice hrvatske s likom Franje Bučara, za osobite zasluge za sport i postignute vrhunske sportske rezultate među hrvatskim i međunarodnim slijepim šahistima te njegovo promicanje u Republici Hrvatskoj i u svijetu, odlikovan je Vlatko Marendić. Redom Danice hrvatske s likom Franje Bučara, za izniman sportski uspjeh i osvajanje medalja na Olimpijskim i Paraolimpijskim igrama u Rio de Janeiru 2016. te promociji sporta i ugleda Republike Hrvatske u svijetu, odlikovani su Helena Dretar Karić, Šime Fantela, Josip Glasnović, Filip Hrgović, Sara Kolak , Igor Marenić, Anđela Mužinić, Tonči Stipanović, Velimir Šandor, Bojan Marinović, Marko Bijač, Luka Bukić, Luka Lončar, Antonio Petković, Anđelo Šetka, Javier Garcia Gadea, Ivan Krapić, Marko Macan i Sandro Sukno. Redom hrvatskog pletera, za osobiti i izniman doprinos sportskim uspjesima hrvatskih sportaša na olimpijskim igrama u Rio de Janeiru 2016. te promociji sporta i ugleda Republike Hrvatske u svijetu, odlikovani su sportaši, treneri i sportski djelatnici Damir Burić, Andro Bušlje, Maro Joković, Josip Pavić, Ivan Čengić, Edis Elkasević, Edo Fantela, Goran Grd, Andrej Hajnšek, Jozo Jakelić, Pero Kuterovac, Lonard Pijetraj, Predrag Sloboda, Nataša Skočilović, Mirela Šikoronja Ivančin, Srećko Šuk, Danial Temim, Ivica Tucak, Joško Vlašić i Renato Živković. Redom hrvatskog pletera, za osobiti doprinos razvitku i ugledu Republike Hrvatske te višegodišnjem inovativnom poduzetništvu u Republici Hrvatskoj i u svijetu, odlikovan je Ivan Tudić. Povelja Republike Hrvatske, za osobite zasluge u djelovanju na kulturnom, prosvjetnom i gospodarskom području te promicanju i razvijanju prijateljstva između Republike Hrvatske i Češke Republike, a u prigodi 140. obljetnice rada i djelovanja, dodijeljena je Češkoj besedi Zagreb. Povelja Republike Hrvatske, za osobite zasluge u području očuvanja ekološke i biološke raznolikosti, sustavnom dugogodišnjem gospodarenju divljači te promicanjem lovstva kao gospodarske i turističke grane u Republici Hrvatskoj i u svijetu, a u prigodi 90. obljetnice rada i djelovanja, dodijeljena je  Hrvatskom lovačkom savezu. Povelja Republike Hrvatske, za osobite zasluge u promicanju, očuvanju i razvoju te postignutim vrhunskim sportskim rezultatima među hrvatskim i međunarodnim športskim ribolovcima te njihovo promicanje u Republici Hrvatskoj i u svijetu, a u prigodi 80. obljetnice osnivanja i djelovanja, dodijeljena je Hrvatskom športskom ribolovnom savezu. Povelja Republike Hrvatske,  za osobite zasluge u utvrđivanju identiteta poginulih i nestalih osoba u Domovinskom ratu, a u prigodi 80. obljetnice rada i djelovanja, dodijeljena je Zavodu za sudsku medicinu i kriminalistiku Medicinskog fakulteta Sveučilišta u Zagrebu. Povelja Republike Hrvatske, za osobite zasluge u promicanju, izvođenju i dostizanju visokih umjetničkih standarda klasične glazbene kulture u Republici Hrvatskoj i u svijetu, a u prigodi 70. obljetnice umjetničkog rada i djelovanja, dodijeljena je Hrvatskom društvu glazbenih umjetnika. Povelja Republike Hrvatske, za osobite zasluge u promicanju, očuvanju i razvoju te postignutim vrhunskim sportskim rezultatima među hrvatskim i međunarodnim slijepim šahistima u Republici Hrvatskoj i u svijetu, a u prigodi 60. obljetnice rada i djelovanja, dodijeljena je Šahovskom klub sijepih "Polet" iz Zagreba. Povelja Republike Hrvatske, za osobite zasluge u promicanju, očuvanju i izvođenju narodnih plesova, pjesama i tradicijske glazbe u Republici Hrvatskoj i u svijetu, a u prigodi 50. obljetnice umjetničkog rada i djelovanja, dodijeljena je Folklornom ansamblu Linđo iz Dubrovnika. Povelja Republike Hrvatske, za osobite zasluge u djelovanju na kulturnom i prosvjetnom području te promicanju i očuvanju samobitnosti hrvatskog jezika i običaja u Mađarskoj, a u prigodi 25. obljetnice rada i djelovanja, dodijeljena je Savezu Hrvata u Mađarskoj. Za promicanje sporta, tjelesne kulture i međunarodnog ugleda Republike Hrvatske, Ministarstva obrane i Oružanih snaga Republike Hrvatske, posebice na Olimpijskim igrama, na prijedlog ministra obrane, predsjednica Republike i vrhovna zapovjednica Oružanih snaga pohvalila je i ugovorne pričuvnike, sudionike zimskih i ljetnih Olimpijskih igara. Pohvaljeni su Govanni Cernogoraz, Bojan Đurkovič, Anton Glasnović, Filip Grgić, Ivan Kljaković Gašpoć, Barbara Matić, Tina Mihelić, Snježana Pejčić, Božo Starčević, David Šain, Ana Šimić, Filip Ude, Lucija Zanonović, Natko Zrnčić Dim te Nenad i Neven Žugaj.