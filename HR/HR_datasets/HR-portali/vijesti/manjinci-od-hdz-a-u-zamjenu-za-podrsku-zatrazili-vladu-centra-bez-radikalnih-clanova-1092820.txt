Najneizvjesnija politička kriza u povijesti hrvatske parlamentarne demokracije polako dobiva epilog. Još je neizvjesno hoće li završiti novim izborima ili će HDZ uspjeti sastaviti novu Vladu. Neizvjesno je i hoće li HDZ imati 30 dana za pokušaj formiranja nove parlamentarne većine ili će oporba zajedno s Mostom prikupiti 76 potpisa za raspuštanje Sabora i inzistirati da se glasanje o tome odmah (što prije) stavi na dnevni red. Ako uzmemo varijantu da će HDZ imati 30 dana da njihov kandidat za mandatara Zdravko Marić pokuša dobiti novu parlamentarnu većinu, možemo i nagađati kako bi ta eventualna nova Vlada mogla izgledati. HDZ trenutačno ima 68 zastupnika (kada se zbroje Domoljubna koalicija i Klub Milana Bandića te tri odmetnuta mostovca) i sada, neslužbeno doznajemo, sve karte polaže na pet manjinaca. Oni su ključni da bi zajedno s njima pod okrilje HDZ-a dobili još troje zastupnika pa da ukupno imaju 76 ruku potrebnih za novu parlamentarnu većinu. Cijeli članak pročitajte u tiskanom izdanju Večernjeg lista ili prelistajte e-izdanje! U Večernjem pročitajte i ove teme: >>Sabor razriješio Oreškovića: Smijenili su me zbog SOA-e >>Predsjednica očinje konzultacije >>SDP ima podršku Mosta za samoraspuštanje Sabora >>Marijana Petir Srbiji: Ne možete promijeniti Stepinčevu svetost >>Kapetan Srna predvodi vatrene protiv Čeha: Želja moga oca bila je da se vratim i igram na Euru 