Foto: Twitter/Instagram SAMO dva tjedna nakon što se bombaš samoubojica raznio na koncertu Ariane Grande, svijet je potresao novi teroristički napad, ovaj put u Londonu. Pjevačica, koju je ovaj napad zatekao usred priprema za humanitarni koncert, kojem je svrha skupljanje sredstava za pomoć stradalima na njenom koncertu, podijelila je poruku podrške.   "Molim se za London", objavila je na svom Twitteru. Njen su primjer slijedile i druge slavne osobe. "Šaljem misli i molitve za London, ostanite na sigurnom", objavila je Katie Price koja je kao znak poštovanja otkazala izvedbu svog novog singla. "Molim se za sve u Londonu... Moje srce ne može podnijeti puno više", tvitala je Cath Tyldesley, zvijezda sapunica. "Naš je svijet u ovom trenu mračan i strašan. Molim vas, izgovorite molitvu. Pokušajte voljeti. Ljubav će uvijek pobijediti", oglasila se i Khloe Kardashian. "Moje misli su s nevinim žrtvama na London Bridgeu. Molim vas, pokušajte ostati na sigurnom", napisao je Simon Cowell. "Nemam riječi, ali javljam vam da sam trenutno na sigurnom u Londonu. Proživjeli smo tragičnu i strašnu noć", obavijestila je svoje pratitelje Ruby Rose. "Žao mi je svih u Londonu. Svijet je strašno mjesto", oglasila se i Bella Thorne. Kylie Minogue je emotikonima izrazila kako joj je srce slomljeno zbog tragedije. "Još patnje i tuge je na rukama luđaka u Londonu. Ljudi i religija su bezvrijedni", napisala je Bette Midler. "Molim se za ljude Londona. Solidarizirajmo se s našim prijateljima u U.K. U našim ste mislima i molitvama", poručila je Ivanka Trump. "Podržimo obitelji i policajce koji riskiraju svoje živote kako bi pomogli drugima", rekla je Maria Shriver, supruga Arnolda Schwarzennegera.