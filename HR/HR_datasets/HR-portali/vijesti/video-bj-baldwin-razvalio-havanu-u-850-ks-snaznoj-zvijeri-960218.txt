Screenshot:YouTube BJ Baldwin se vratio, sada uz još više adrenalinske vožnje u dosad najdojmljivijem nastavku serijala Recoil.  U 9 minuta čiste akcije prepune akrobacija BJ Baldwin, sedmerostruki Trophy truck prvak Amerike, vozi specijalno pripremljeno vozilo snažno oko 850 KS. Sumanuta vožnja kreće uskim ulicama Havane, a osim nekoliko impresivnih skokova uključuje i vožnju niz stepenice daleko impresivniju od one u Božjem oklopu. Drastično prerađena Toyota Tundra sposobna da vozi preko 230 km/h po bilo kojoj podlozi zatim skreće u šumu i skriveni tunel, da bi okončala na obali uz još jedan impresivan let. Da, u ovom videu možete vidjeti najduži skok vozilom Trophy u povijesti automobilskog sporta od 58,21 metara. Na stranu da se radi o promotivnom videu, pa i da BJ Baldwinu guma baš i ne leži, ovaj video je definitivno vrijedan gledanja.