Foto: FAH JEDAN od najozloglašenijih talijanskih mafijaša preminuo je u srijedu u zatvoru u 83-oj godini, prenosi talijanska novinska agencija ANSA. Bernardo Provenzano, bivši šef Cosa Nostre, bolovao je od Parkinsonove bolesti. Nakon 43 godine u bijegu, Provenzano, poznatiji kao Buldožer, uhićen je 2006. na Siciliji. U vrijeme uhićenja bio je jedan od najtraženijih kriminalaca u Italiji, te je bio osuđen na nekoliko doživotnih kazni u zatvoru. Osuđen je za višestruka ubojstva, te naručivanje bombaških napada u kojima su poginula dva protumafijaška tužitelja 1992. godine. Provenzano je 2011. tražio ranije puštanje iz zatvora zbog Parkinsonove bolesti, poremećaja koji uništava živčani sustav i motoriku. Zahtjev mu je odbijen.