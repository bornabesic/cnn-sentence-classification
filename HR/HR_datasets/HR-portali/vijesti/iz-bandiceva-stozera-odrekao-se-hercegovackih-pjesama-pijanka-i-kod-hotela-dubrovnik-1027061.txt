U Bandićevom stožeru s uzbuđenjem se iščekuju rezultati izbora. Rezultate lokalnih izbora Milan Bandić dočekuje u stožeru smještenom u Praškoj ulici, a ondje su ga sustigle i prve ankete.Prema njima, zagrebački gradonačelnik ulazi u drugi krug gdje ga očekuje tijesna bitka s HNS-ovom Ankom Mrak Taritaš. Rezultati prvih anketa ukazuju na to da je Bandić dobio 30,08 posto glasova, dok je Mrak Taritaš osvojila 26,78 posto. Sandra Švaljek prema anketama treća je pozicionirana sa 17,67 posto, a slijede je Bruna Esih sa nešto više od deset posto te HDZ-ov Drago Prgomet s 5,75 posto glasova. U Bandićevom stožeru okupili su se novinari, a njegov dolazak očekue se oko 22 sata. U stožeru se puštaju starozagrebačke pjesme, za razliku od ranijih godina kada su se ondje vrtile hercegovačke pjesme. Bandićevi simpatizeri rezultate izbora iščekuju na parkingu hotela Dubrovnik, gdje se već toči pivo i bezalkoholna pića. 19:43 U Bandićevom stožeru nema euforije nakon prvih anketa. Oglasila se tek Jelena Pavičević Vukičević. ”Poštujemo ankete, ali još više pravu volju birača. Nemam posebnih emocija oko izlaznih anketa jer one uvijek u pravilu idu na štetu Milana Bandića”, zaključila je.