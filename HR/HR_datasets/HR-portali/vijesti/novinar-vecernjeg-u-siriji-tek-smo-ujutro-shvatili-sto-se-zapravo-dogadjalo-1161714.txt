Nekoliko sati nakon što je s američkih razarača USS Porter i USS Ross ispaljeno pedeset devet raketa Tomahawk koje su pogodile više ciljeva u zračnoj bazi Shayrat, za koju Pentagon kaže da je korištena za skladištenje kemijskog oružja, posjetili smo provinciju Homs u kojoj se nalazi vojna baza koja je bila napadnuta.  Situacija je potpuno mirna i stanovnici, s kojima smo razgovarali, tvrde da su čuli jake detonacije. Na početku su mislili da se radi o ruskim napadima na položaje ISIL-a. Međutim, bile su im neobične tako jake detonacije. Sirijska vojska blokirala je sve prilaze poprištu napada – Tek ujutro smo shvatili što se zapravo događalo noćas. Na TV-u sam vidio tko je zapravo i na što izvršio napad – kazao nam je Haidar, stanovnik Homsa ističući kako su tim napadom Amerikanci uvelike pomogli teroristima koji su se sada ohrabrili i okrenuli u kontraofenzivu na grad Palmiru.  Zbog sigurnosti nismo mogli doći blizu mjesta napada jer sirijska vojska blokirala je sve prilaze poprištu napada. Sirijska vlada osudila je taj napad okarakteriziravši ga agresorskim. Situacija je neizvjesna i mijenja se iz sata u sat. Ne znamo što će se dogoditi do navečer i hoće će li biti novi napadi te kakav će biti odgovor ruskih i sirijskih snaga. >>SVJETSKA EKSKLUZIVA Al-Assad: Europa se neće zaštititi od terorista jer ih podržava >>Putin žestoko reagirao na američko bombardiranje Sirije: To je agresija na suverenu državu >>SAD napao zračnu bazu u Siriji – ispaljeno 59 projektila, poginulo šestero ljudi >>Trump se oglasio: Al-Assad je ubio nevine muškarce, žene i djecu. Bila je to spora i brutalna smrt Američki predsjednik Donald Trump naredio je sinoć zračne napade na sirijsku zračnu bazu blizu Homsa kako bi odgovorio Basharu al-Assadu na navodni kemijski napad na pobunjenička područja prije tri dana. Devet je osoba poginulo u američkom raketnom napadu na sirijsku zračnu bazu, objavila je sirijska novinska agencija. Dva američka ratna broda ispalila su desetke krstarećih raketa iz istočnog Sredozemlja na zračne baze snaga Bashara al-Assada kao odgovor na navodne napade bojnim otrovom na pobunjenička područja u utorak. Ruski predsjednik Vladimir Putin drži da je SAD napadom krstarećim projektilima na sirijsku zračnu bazu izveo "agresiju na suverenu državu", prekršio međunarodne zakone i ozbiljno naštetio američko-ruskim odnosima. Rusija ne vjeruje u to da Sirija posjeduje kemijsko oružje te da će američki potez biti ozbiljna prepreka međunarodnim naporima za borbu protiv terorizma. Europska komisija priopćila je da je su Sjedinjene Države informirale EU da se radilo o ograničenom napadu kao metodi odvraćanja od budućih kemijskih napada. Predsjednik Komisije Jean-Claude Juncker kazao je da EU razumije takav motiv. "Sirijski režim snosi punu odgovornost za ovakav razvoj događaja", rekao je glavni tajnik NATO-a Jens Stoltenberg. "Korištenje kemijskog oružja je neprihvatljivo i ne može proći bez odgovora". Kina je sve strane u Siriji pozvala da pronađu političko rješenje krize. (Hina)