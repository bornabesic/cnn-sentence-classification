Iako imaju stalni posao, dio britanskih radnika zaposlenih u Amazonu spava u šatoru kraj skladišta tvrtke jer, kako tvrde, ne zarađuju dovoljno da bi putovali na posao. The Courier navodi kako su najmanje tri šatora uočena u šumama kod skladišta Amazona koje se nalazi uz cestu M90 u Dunfermlineu.  Amazon se našao pod teškim optužbama prošlog mjeseca kada je lokalni aktivist otkrio da agencijski radnici rade i po 60 sati tjedno za malo više od minimalne plaće. Uz to se prema njima grubo odnose. Amazon je odbacio te navode te je rekao da cijeni svoje zaposlenike i održava "izravan i kulturan dijalog" s njima. No, otkriće šatora ponovno dovodi u pitanje dobrobit zaposlenika. Jedan je radnik odlučio govoriti za Courier te je Amazon ocijenio kao "lošeg poslodavca" i kritizirao radnu praksu. Rekao je kako odlučio živjeti u šatoru jer mu je to bilo lakše i jeftinije nego putovati u svoj dom u Perthu. Njegova oprema za kampiranje je nestala u petak popodne.  Jedan šator izgledao je kao napušten, a pokraj njega je bila vreća za spavanje i smeće. Willie Rennie, vođa škotskih Liberalnih demokrata, koji je u više navrata prozivao Amazon da poboljša uvjete rada. Rennie je ponovno kritizirao Amazon nakon što je čuo da neki radnici navodno spavaju u šumi. - Amazon bi se trebao stidjeti jer radnike plaćaju tako malo da moraju kampirati usred zime kako bi spajali kraj s krajem - kazao je Rennie. >> Amazon otvorio revolucionarni dućan: Zaboravite na duge redove i gužve na blagajnama 