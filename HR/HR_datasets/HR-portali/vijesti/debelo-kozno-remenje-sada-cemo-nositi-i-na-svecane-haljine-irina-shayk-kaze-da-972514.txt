Foto: REX PRELIJEPA Irina prije dva dana stigla je u Cannes. Naravno, govorimo o 31-godišnjoj ruskoj ljepotici Irini Shayk, koja je rodila prije samo 2 mjeseca, no u Francuskoj je pokazala besprijekornu liniju.   Prvi put se na crvenom tepihu nakon poroda pojavila u prekrasnoj, žutoj toaleti, koju potpisuje Atelier Versace, a jučer je nosila zatvoreniju, crno-prozirnu toaletu, u kojoj je također naglasila manekensku liniju.  No, jedan detalj na haljini nije mogao proći neopaženo, a radi se o debelom, kožnom remenu, koji je Irina stegnula oko struka, koji je na sebi imao samo dva zanimljiva, zlatna detalja.  Iako je na prekrasnoj Irini sve to izgledalo odlično, neki nisu bili oduševljeni tim glomaznim detaljem.  Inače, radi se o Balmainovoj kreaciji za jesen 2017. godine, a vama ostavljamo da sami prosudite kako vam se sviđa.