Nakon slučaja Tomislava Sauche DORH se počeo baviti i drugim putnim nalozima u SDP-u iz 2015. godine. DORH je, naime, otvorio izvide zbog nepravilnih naloga u Ministarstvu branitelja pod vodstvom Predraga Matića, bivšeg ministra u Vladi Zorana Milanovića, doznaje RTL. - Za mene je to prvi glas i prva vijest, dapače, volio bih da to pogledaju - nisam nikad učinio ništa protuzakonito. Gledajte, ako  branitelji prosvjednici meni nisu uspjeli pronaći ništa ni lažnu invalidnost, ni deset vikendica, ni lažni branitelj. Onda slobodno i ovo - rekao je Matić. Matićevo ministarstvo na putovanja je potrošilo oko 960 tisuća kuna, a Državna revizija uočila je nepotpunu evidenciju, poput nenavedene svrhe putovanja. Isplaćivani su puno veći predujmovi uoči putovanja nego što je to bilo potrebno, a putnici su se u računovodstvu razduživali danima nakon propisanog roka od 7 dana nakon putovanja. Državna revizija je poslala nalaz DORH-u, ali bez upozorenja da bi se moglo raditi o kaznenom djelu. >> Šef Milanovićeva kabineta izvrijeđao policajce u VIP šatoru >> Kobna šutnja policije, Sauche i premijera o Sljemenu >> Smrtić prijavio Sauchu, koji tvrdi: Nikada nisam zvao Smrtića