U Hrvatskoj je u svibnju poginulo čak 37 sudionika u cestovnome prometu, troje više nego lani, pa svibanj 2017. možemo nazvati crnim mjesecom. U pet mjeseci bilo je ukupno 107 poginulih, četiri manje nego lani i 2015. u istome razdoblju. Nitko ovim statističkim podacima ne može biti zadovoljan glede ostvarivanja Nacionalnoga programa sigurnosti cestovnoga prometa Republike Hrvatske za razdoblje 2011. – 2020. godine, čiji je jedan od ciljeva prepoloviti broj poginulih u cestovnome prometu i do isteka 2020. svesti ga na 213. S početka provođenja toga programa činilo se kako je to ostvarivo, ali već treću godinu zaredom i dvije i pol godine prije isteka Programa broj žrtava se neznatno smanjuje, ponegdje nikako. Na primjer, u prvih pet mjeseci čak je 11 poginulih na području Vukovarsko-srijemske policijske uprave, koliko je poginulih i na prometnicama koje pokriva PU zagrebačka, a promet u njima je neusporediv. No, dok prva bilježi dvostruko više žrtava nego lani, Zagrebačka ih ima upola manje nego 2016. U Bjelovarsko-bilogorskoj smrtno je stradalih na cestama u prvih pet mjeseci ove godine četiri puta više nego prošle, osam – koliko je od početka godine poginulih i u Istarskoj, Primorsko-goranskoj i Osječko-baranjskoj županiji. Kao ni lani u svibnju, nitko nije poginuo u prometnim nesrećama na cestama u Karlovačkoj, Krapinsko-zagorskoj, Međimurskoj i Požeško-slavonskoj županiji. Štoviše – u Požeško-slavonskoj u svih pet ovogodišnjih mjeseci nije bilo smrtno stradalih u prometu. Bez poginulih na prometnicama u svibnju bila je i Virovitičko-podravska županija gdje je u svibnju prošle godine jedna osoba izgubila život. Prvi dan lipnja na prometnicama u Hrvatskoj bilo je 26 prometnih nesreća. Srećom, poginuo nije nitko, a 40 je sudionika u prometu u tim nesrećama ozlijeđeno.  U svibnju nitko nije poginuo u prometnim nesrećama u Karlovačkoj (nije ni lani), Krapinsko-zagorskoj (nije ni lani), Međimurskoj (nije ni lani), Požeško-slavonskoj (nije ni lani) i Virovitičko-podravskoj županiji (lani jedna osoba). U svibnju je najviše poginulih bilo na području Bjelovarsko-bilogorske županije – 6, lani jedna osoba, Ličko-senjske – 5, lani jedna Vukovarsko-srijemske – 5, lani dvoje