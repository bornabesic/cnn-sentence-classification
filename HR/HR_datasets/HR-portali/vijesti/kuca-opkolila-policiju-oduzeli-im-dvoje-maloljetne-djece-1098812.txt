Obitelji Tomislave (23) i Ante Božića (38) u Maslenici policija je jutros oduzela dvoje djece, pišu 24 sata.  Centar za socijalnu skrb već duže vrijeme radi na tome da Božićima oduzme dvoje djece, a ono najmlađe koje je bolesno i staro tek nekoliko mjeseci već je smješteno u jedno od Caritasovih objekata u Zagrebu. Oduzimanje djece naredio je sudac još u ožujku, no djelatnici Centra za socijalni skrb nisu se pojavili, a mještani su automobilima blokirali prilaz kući kako bi pomogli roditeljima. U rješenju Centra za socijalnu skrb u Zadru, koje je temelj sudske odluke za oduzimanje dvoje malodobne djece, a kao glavne primjedbe navedene su "zapuštene kulturno-higijenske navike djece, nedostatak odgojno-obrazovne stimulacije, roditeljsko neprihvaćanje prijedloga o odvoženju djece na kontrolne i specijalističke liječničke preglede, zanemarivanje djece i česta konzumacija alkohola". Centar za socijalnu skrb tvrdi da je u opasnosti život, razvoj i zdravlje djece, te da je njihova majka razmišljala o odlasku u sigurnu kuću. Ante Božić izjavio je kako nasilnik nije, a za to mogu provjeriti i njegov policijski dosje. Tomislavu kao majku hvali i tvrdi da se dobro brine o njima. "Nisu neuhranjena niti nehigijenska kao što tvrde. Da su neprimjereno odjevena za godišnje doba, razbolili bi se. Djecu odvedemo liječniku čim vidimo da obolijevaju, a terete me za zanemarivanje djeteta. Dobrobit je djeteta da ostane kući, s roditeljima koji ga vole. U domu ne bi mogao zamjeniti obitelj. Socijalna radnica oduzima nam djecu zbog osvete i to ne samo nama nego sam čuo za još slučajeva", zaključuje Božić. >> Borba za unučad nakon tragične smrti roditelja 