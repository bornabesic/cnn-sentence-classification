Tehnički premijer Tihomir Orešković je vilu na Kostabeli, koja je formalno u vlasništvu Ministarstva unutarnjih poslova, pretvorio u ljetnu rezidenciju svoje obitelji, doznaje Novi list.  Orešković je sa suprugom Sanjom i četvero djece u vilu, u kojoj je navodno nekad ljetovao i zloglasni mafijaš Al Capone, stigao prije dvadesetak dana, nakon što mu je Sabor izglasao nepovjerenje, i od tada su Oreškovići smješteni u tom objektu, navodi taj list. Iz Banskih dvora nisu htjeli potvrditi ove navode, a u MUP-u su rekli da su premijer i članovi njegove obitelji štićene osobe te da su podaci označeni određenim stupnjem tajnosti. >> Vlada opet brzopotezno prihvatila sve točke dnevnog reda >> U Zagrebu prvi put sraz najvećih: Plenkovića, Milanovića i Petrova