Bivša ministrica okoliša Mirela Holy u SDP-ovoj Vladi Zorana Milanovića rekla je jutros na N1 kako smatra da će se Milanović vratiti na Iblerov trg. – Podsjetit ću vas da sam početkom ove godine rekla da osobno ne vjerujem da on može biti uspješan u gospodarskom kontekstu i najavila sam tada vjerojatnu mogućnost njegova povratka u SDP. Dajem mu još nekoliko mjeseci, evo šest mjeseci da se vrati u politiku – rekla je Holy. – Neće se definitivno vraćati u stranku prije lokalnih izbora. Nažalost, vidimo kako u SDP-u traju sukobi. Može se očekivati da rezultati neće biti dobri za SDP i tada bi mogli početi pravi problemi za Davora Bernardića. Ljudi u stranci razmišljaju obično "kada smo bili s tim i tim, imali smo toliki postotak, bolje da budemo u sedlu, nego izvan njega". Pretpostavljam da bi tu moglo biti svega – rekla je Holy. >> Milanović na sudu: Pogledajte dio svjedočenja bivšeg premijera >> Milanović nasjeo na podvalu komičara Jurkotića: 'Ja filmove gledam na piratskim aplikacijama' 