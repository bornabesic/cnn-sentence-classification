Drago Munjiza tvrdi da je najvažnije oformiti tim ljudi koji će raditi na način da stvara dodanu vrijednost. "Očito zadnje dvije-tri godine Agrokor nije tako radio", kazao je Tema emisije Otvoreno bio je Agrokor, a gostovali su Luka Brkić, profesor Fakulteta političkih znanosti u Zagrebu, Jasnica Garašić, profesorica Pravnog fakulteta u Zagrebu, Drago Munjiza, bivši predsjednik uprave Konzuma i Andrej Grubišić, financijski stručnjak. Da bi se riješila kriza u Agrokoru, potrebno je ispuniti četiri uvjeta, tvrdi Andrej Grubišić. “Prvi – kompetentan tim, što je najmanji problem. Drugi – u potpunosti slobodne ruke. Treće- trebamo shvatiti da nećemo dobiti 100 posto od onoga što potražujemo. Četvrto- u Agrokor moraju ući ozbiljni novci”, nabrojao je. “Restrukturiranje Agrokora zahtijeva nemilosrdne postupke, gdje će biti jako puno otkaza i jako puno rezanja”, smatra. Po njegovoj procjeni, Agrokoru je potrebno do milijardu eura i smatra da to neće dati niti Sberbanka niti postojeći kreditori. “Agrokoru je potreban vlasnički kapital, a dodatno zaduživanje je samo gašenje vatre”, dodao je. Kazao je kako u svijetu ima puno fondova koji bi bili istinski zainteresirani, samo im treba prići i prezentirati slučaj. Grupa fondova bi trebala dokapitalizirati koncern i preuzeti 80-90 % vlasništva. Činjenicom da smo napravili Lex Agrokor, država je poslala poruku da će se čitava igra igrati na nekakav drugačiji način, tvrdi Luka Brkić.  Smatra kako se u slučaju Agrokor radi o politici, a ne financijskom upravljanju. “Kod nas je posve normalno da se posluje na drugačiji naćin, a svi koji su ulazili u tu priču znali su kakav je modus operandi u Hrvatskoj i tada im je to očito odgovaralo. Sada nastaje panika i utrka za što bolju poziciju, na koju se sasvim logično pozivaju i premijer i država”, kazao je profesor Brkić. Jasnica Garašić napomenula je kako od početka sve ide u krivom pravcu.  Jedino racionalno što sam danas čula je da država neće preuzeti dugove na sebe. Istaknula je kako je narušeno temeljno načelo ravnopravnosti svih vjerovnika koji nemaju jednaku poziciju na tržištu. Boji se da će većina njih biti nezadovoljna. “Otvaramo prostor za iznimno velike tužbe protiv Republike Hrvatske. Sve je to na protuustavnim nogama”. Kazala je kao je veliki problem u tome što u zakonu nema ograničenja dokle se mogu uzimati novi krediti. Također, napomenula je kako država uopće nema scenarij B za slučaj da dogovori ne uspiju i bude potrebno ići u stečaj. Smatra kako se nikada više ne bi smjelo dopustiti da se napiše ovako katastrofalan zakon i da konačno treba postaviti pitanje političke odgovornosti za tako loše zakone. Drago Munjiza tvrdi da je najvažnije oformiti tim ljudi koji će raditi na način da stvara dodanu vrijednost. “Očito zadnje dvije-tri godine Agrokor nije tako radio”, kazao je. “Bilo kakav kreditor vjerovat će onome tko radi restrukturiranje. Mi ne možemo birati kapital koji će doći jer ga mi sami nemamo dovoljno. Važno je da dođe kapital jer smo bez toga mrtvi. Trebamo zaštiti poslove ljudi”, kazao je. Smatra da je Agrokor u nekoj vrsti kontroliranog stečaja dok se kupuje vrijeme kako bi se još razgovaralo. Teško mu je ocijeniti rad povjerenika Ante Ramljaka jer smatra da nitko u tom razdoblju ne može povući mudre poteze, ali smatra da će se u jedom trenutku situacija morati presjeći. Izvor: HRT Za njega bi optimističan scenarij za Agrokor značio pronalazak jednog ili više ulagača i, uz rezanje starih dugova, nastavak poslovanja 50-60 posto kompanija u 3-4 zemlje.  Pesimističan scenarij je da Agrokora jednostavno više neće biti i da će bez posla ostati jako puno ljudi.