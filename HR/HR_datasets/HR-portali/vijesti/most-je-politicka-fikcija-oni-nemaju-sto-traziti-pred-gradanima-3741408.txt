Pero Ćorić iz HSP-AS nazvao je Mostovce 'političkom fikcijom' ''Oni nemaju što tražiti od građana ukoliko dođe do novih izbora. Mi smo dobili mandat, ne zato što smo ljepši od Milanovića, iako ja i sada mislim da smo ljepši, nego jer smo sposobniji'', kazao je Ćorić u emisiji uživo za televiziju N1. "Ne mogu prihvatiti činjenicu da takva fikcija bira pomoćnike i zamjenike, a mi imamo stručne ljude koji ne sudjeluju'', kazao je Ćorić. Ćorić je komentirao i Tomislava Karamarka i njegovo sudjelovanje u kadroviranju u sadašnjoj Vladi. ''Činjenica je da je Karamarko morao biti sukreator u unutarnjim poslovima. Ovo ide u smjeru da se otupi njegova oštrica i da bi povukao ručnu. Osuđujem uključivanje obitelji u ovo i mislim da je to nekorektno'', kazao je Ćorić. Prokomentirao je i moguće sastavljanje većine s Milanom Bandićem. ''Volio netko ili ne Bandića on ima 4 zastupnika i on je 3. politička opcija pa u razgovorima mora biti Milan Bandić 365'', kazao je Ćorić. Ćorić kaže kako on ne radi na tome da se riješi Mosta, ali i da budućnost Vlade ne vidi u preslagivanju. ''Ili ćemo raditi kako treba ili će biti izbori - ne vidimo budućnost u preslagivanju'', jasan je on. Ne vidi nikakvu političku odgovornost u slučaju suradnje s tvrtke Ane Karamarko s tvrtkom lobista MOL-a. ''Ona je izjavila da je sve ugovore prekinula. Zakon je tu jasan'', rekao je Ćorić.