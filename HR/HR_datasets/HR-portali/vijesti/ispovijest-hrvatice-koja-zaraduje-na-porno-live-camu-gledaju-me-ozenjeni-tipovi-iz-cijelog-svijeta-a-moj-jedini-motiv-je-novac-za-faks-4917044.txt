Posjetitelji porno sajtova, posebice onih s kamerama uživo, znaju da na njima mogu naići i na hrvatske djevojke i mladiće, piše Slobodna Dalmacija.   - Skidam se jer mi treba novac. Na mreži postoje više stotina 'live web' servisa na koje se možete prijaviti. Na njima su milijuni pretplatnika, a onda ako mene, primjerice, gleda sto, tisuću ili više osoba, dobivam dio kolača - opisuje na chatu jedna naša djevojka, koja navodi da je rodom iz Slavonije.   - Nisam ja sama, znam još nekoliko cura. Ja se ne skidam do kraja, samo grudi pokažem jer sam na, recimo to tako, "mekom" sajtu, dok ima drugih cura koje simuliraju seks, skidaju se do kraja. Također, ja ne pokazujem lice, nego imam naočale i kapu.     Naravno, ako pokazujete lice i skidate se do kraja zarada je puno veća, ali ja si ipak to ne mogu dopustiti. Ovo mi je čisto malo zarade za fakultet, a po prirodi sam egzhibicionist pa me i seksualno napaljuje da me gledaju tisuće muškaraca ili djevojaka s druge strane - otkriva na chatu djevojka, navodeći da je na mreži aktivno i jako puno muškaraca koji se također skidaju, i to najčešće drugim muškarcima.   - Mislim da su njima klijenti većinom oženjeni tipovi iz cijelog svijeta, jer su tek u svojim sobama slobodni od svojih žena. Znam i neke momke iz Hrvatske koji to čine. Postoji i jedan zatvoreni forum Facebook grupa na kojemu se savjetujemo i dogovaramo poslove - otkriva Slavonka za Slobodnu Dalmaciju