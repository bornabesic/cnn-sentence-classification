– Ne dam konje badava na udomljavanje. Laž je to što piše po novinama da sam izjavio da su bezvrijedni. Ali, ako ih želite kupiti, nazovite me, dođite, pa ćemo se dogovoriti. Samo ne sad, nego za dva – tri tjedna, kad od Veterinarske inspekcije dobijem papire da ih mogu prodati. Cijena jednog konja vam je od pet tisuća kuna na dalje. To vam je za takve konje jeftino – skoro badava – rekao je vlasnik 30-ak zanemarenih, izmučenih i izgladnjelih konja s bivšeg Hipodroma u Oroslavju Josip Tuđa nakon što je u ujavnost izašla priča o njegovim konjima, piše Zagorje International.  Veterinarska inspekcija pregledom triju kobila utvrdila je da te kobile nisu timarene, ali da nisu zlostavljane, nemaju rana, no ipak će ga prijaviti jer su mu tri konja uginula zbog nepružanja pomoći.  Luka Oman, predsjednik udruge “Prijatelji životinja” kaže kako su fotografije koje su izašle u javnost sasvim dovoljne da se ustanovi da je jedino dugoročno rješenje oduzimanje životinja od strane nadležnih institucija, ili brže i pravednije rješenje – udomljavanje od strane skrbnika. Cijeli članak pročitajte ovdje.  >>Prekršajno prijavljen jer su njegovi konji bez nadzora kaskali cestom