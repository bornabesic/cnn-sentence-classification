Nezavisna saborska zastupnica Bruna Esih govorila je o nadolazećem drugom krugu lokalnih izbora, ali i evenetualnoj podršci vladajućoj većini na nacionalnoj razini, piše N1. Esih je u prvom krugu lokalnih izbora dobila više od 36 tisuća glasova, a tu brojku smatra velikim kapitalom. Ipak, birače neće pozvati da daju glas niti Mrak-Taritaš, niti Bandiću. - Ja zasigurno neću pozivati birače da daju bilo kome do njih glasove. Ja se ne bih ni kandidirala da sam vidjela u politici gospodina Bandića dovoljno pozitivnog da to ne činim. Ne podcjenjujem pamet svojih birača. Pustit ću svojim biračima da naprave ono što misle. Broj glasova je dojmljiv i drago mi je da sam potvrdila rezultate koje sam imala na parlamentarnim izborima na listi HDZ-a. I da kao nezavisna mogu učiniti puno više'', rekla je Esih. S uvjetima za suradnju u gradskoj skupštini još ne želi izlaziti. - Ne izlazimo još s tim. Jer ne znamo kako će završiti drugi krug. Bespredmetno je o tome raspravljati. Ne znamo odnos snaga kad se sklapaju sve te moguće i nemoguće koalicije', kazala je Esih. S premijerom Plenkovićem kaže kako još nije razgovarala. - Iako je on više puta najavljivao razgovore do toga nikad nije došlo. Tek ćemo vidjeti hoće li ih biti. Sada se uvelike naša uloga promijenila. Mi smo samostalni zastupnici i imat ćemo klub zastupnika. uvjeti koje možemo postaviti u potpunosti se mijenjaju, rekla je. - Samostalnu stranku smo najavili. U proceduri smo registracije, zaklučila je Bruna Esih.