Ministar unutarnjih poslova Vlaho Orepić preko Facebooka oglasio se o odluci premijera Andreja Plenkovića da ga, s još dva ministra Mosta, razriješi dužnosti jer nisu glasovali za Vladino očitovanje o zahtjevu za smjenu ministra financija Zdravka Marića.  "Ekipa, iz srca hvala na nebrojenim iskazima potpore! Nikad vas neću iznevjeriti!", napisao je Orepić na Facebooku.  Podsjetimo, Orepić je s ministrom pravosuđa Antom Šprljom i ministrom zaštite okoliša Slavenom Dobrovićem na današnjoj sjednici Vlade glasovao protiv Vladina očitovanja u kojem se odbija zahtjev za smjenom ministra Marića. Potom je Plenković iznenađujuće na sjednici Vlade naložio svojoj tajnici da pripremi odluku o smjeni troje ministara čime je ozbiljno narušena koalicija HDZ-a i Mosta te je otvorena mogućnost da će građani još jednom na privremene parlamentarne izbore, ako premijer Plenković ne uspije presložiti većinu u Saboru. 