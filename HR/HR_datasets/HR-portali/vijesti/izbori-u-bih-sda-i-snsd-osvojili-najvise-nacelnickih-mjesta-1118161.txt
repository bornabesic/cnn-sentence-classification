Prema prvim preliminarnim i nepotpunim rezultatima koalicija SDA/SBB te SNSD su osvojili najveći broj načelničkih i gradonačelničkih pozicija u BiH. Tako će SDA/SBB prema sadašnjim projekcijama osvojiti ukupno 33 načelničke pozicije što je za 12 mjesta manje u odnosu na rezultat SDA i SBB 2012. godine, javlja Klix. Pobjeda Nedžada Ajnadžića u Općini Centar u Sarajevu svakako je najveći uspjeh SDA, a izgubili su načelničke pozicije u Zenici, Bihaću, Visokom, Lukavcu, Varešu, Zavidovićima, Bužimu, Vitezu, Maglaju i Kalesiji.  SDP je nakon brodoloma na Općim izborima 2014. stabilizirao biračko tijelo i zabilježio blagi rast. Prema sadašnjim rezultatima načelničke pozicije SDP je zadržao u Tuzli, Gradačcu, Gračanici, Ključu i Bosanskoj Krupi. SDP je stabilizirao biračko tijelo i zabilježio blagi rast. Prema sadašnjim rezultatima zadržali su u Tuzli, Gradačcu, Gračanici, Ključu i Bosanskoj Krupi. SDP BiH osvojio je i načelničke pozicije u Maglaju, Živinicama i Lukavcu te je u Bužimu podržao kandidata koji je pobijedio.  HDZ BiH je načelničke pozicije osvojio u Neumu, Kiseljaku, Širokom Brijegu, Tomislavgradu, Vitezu, Orašju, Čitluku, Odžaku, Varešu, Žepču, Livnu, Usori, Ljubuškom, Posušju, Grudama i Vitezu. U RS-u je koalicija SNSD-a i DNS-a apsolutni pobjednik. Igor Radojčić pobijedio je u Banjoj Luci, a SNSD je osvojio i Trebinje, dok je DNS zadržao Prijedor. SNSD će najvjerojatnije imati 33 načelničke pozicije i prema tom parametru bit će najjača stranka u BiH zajedno sa koalicijom SDA i SBB. Konačni rezultati za Srebrenicu bit će poznati tek nakon obrade glasova koji će pristići poštom kao i nakon brojanja osoba koje su glasala u odsustvu. Prema trenutnim rezultatima, novi načelnik je Mladen Grujičić, zajednički kandidat srpskih političkih stranaka.  >> Pobjeda SNSD-a u Srebrenici, Tuzla ostaje 'crvena' >> Lokalni izbori u BiH: Do 11 sati glasovalo 16 posto birača