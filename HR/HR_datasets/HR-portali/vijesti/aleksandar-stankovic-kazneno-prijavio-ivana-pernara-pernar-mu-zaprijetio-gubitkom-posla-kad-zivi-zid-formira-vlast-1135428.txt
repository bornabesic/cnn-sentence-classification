Kontroverzni saborski zastupnik Ivan Pernar objavio je danas da ga je voditelj emisije Nedjeljom u 2 Aleksandar Stanković kazneno prijavio. Stoga će se na Mandatno imunitetnom povjerenstvu opet naći pitanje skidanja imuniteta Pernaru. – Sutra je sjednica MIP-a, gdje će se opet glasati o skidanju mog imuniteta, objavio je Pernar na Facebooku. Podsjetimo, Pernar je prije nekoliko tjedana naprasno napustio emisiju Nedjeljom u 2 jer ga je Stanković prekidao, a poslije je u nizu javnih istupa kritizirao i vrijeđao Stankovića. Danas je na Facebooku čak zaprijetio da će Stanković, u slučaju da Živi zid formira vlast, izgubiti posao. – Stanković ne shvaća da je pitanje trenutka kada će Živi zid formirati vlast i da će se urednička politika na HRT-u promijeniti, a s njom i voditelj Nu2 – objavio je Pernar. >> Pernar tvrdi da mu je tajnik sjednice Sabora poručio 'ti si luđak', no snimka otkriva što se zaista dogodilo! >> Pernar pati za kolegicom iz SDP-a Sabinom Glasovac: Mislio sam da me voli, a ona je lojalna partiji