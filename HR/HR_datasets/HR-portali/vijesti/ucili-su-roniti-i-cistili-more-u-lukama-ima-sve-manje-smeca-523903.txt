Biti u svemiru i uživati bez gravitacije danas je gotovo nemoguće većini ljudi na svijetu. Oni koji dobiju tu priliku, moraju je skupo platili, no puno brže i jeftinije proći će svi koji se jednom odluče zaroniti s bocama. Prvi korak k jednom neprocjenjivom iskustvu ponudili su jučer i danas Rabljanima članovi projekta Pogled u plavo. Oni već devet godina promoviraju ronjenje u Hrvatskoj i uče ljude o sigurnosti na moru. Sa svojim 10-metarskim bazen drugi put su stigli u grad Rab gdje su ih spremno dočekala djeca i odrasli. Bili su posebni gosti dana grada kojeg predvode Rapski streličari. Neki prošle godine nisu skupili hrabrosti staviti glavu pod vodu i osjetiti kako je to moći disati dok ste vas ta tekućina mirno ljulja i umiruje.   Za sigurnost ronioca početnika brinuli su se instruktori ronjenja i ronioci Kluba podvodnih aktivnosti Amfora i Nemo Adria Rescue.  Osim besplatnih probnih ronjenja u Gradu Rabu održana je ekološka akcija čišćenja podmorja. Iz mora su izvukli plastiku, boce, staklo i ostali otpad koji se je s vremenom nakupio. Nasreću, bilo ga je manje nego u prošlim akcijama.  - Mi smo na Rabu doista vezani uz more, volimo more i samim tim ima puno onih koji se bave ronjenjem, kako ronjenjem na boce, tako i na dah. Ronjenje na boce koje zahtijeva edukaciju i stručnu pomoć zaista je zastupljeno na Rabu. Možemo reći da Rabljani to doista vole. Sve su veće eko akcije čišćenja podmorja veseli nas da su količine svega onoga što izvadimo iz mora, sve manje. To nam govori da smo polako kroz godine organiziranja ekoloških akcija i edukacija nas domaćih, a i turista došli u situaciju da je naše podmorje sve čišće i čišće - istaknuo je rapski gradonačelnik Nikola Grgurić.  Prije ovog ronjenja kraj mora, u istom bazenu u Sisku prošlog je vikenda zaronilo dvjestotinjak mladih. Osim Nemovaca za njih su brinuli ronioci i instruktori ronjenja Ronilačkog kluba Sisak. - Drago mi je što se je Pogled u plavo povezao s ekipom iz našeg ronilačkog kluba koji isto ima dugogodišnju tradiciju. Dobili smo priliku u pješačkoj zoni, koja je zaživjela prije nekoliko mjeseci, prezentirati ovako dobar projekt. Možda zavole ronjenje do te mjere da se odluče malo češće time baviti - rekla je sisačka gradonačelnica Kristina Ikić Baniček.   