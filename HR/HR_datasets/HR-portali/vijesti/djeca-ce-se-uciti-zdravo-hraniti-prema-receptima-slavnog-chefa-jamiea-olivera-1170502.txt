Food Revolution projekt, kojega je kao odgovor na sve veću pojavnost pretilosti u djece u svijetu pokrenuo slavni britanski chef Jamie Oliver, širi se i u Hrvatskoj. Cilj projekta je naučiti djecu i mlade kako se pravilno hraniti, približiti im okuse ‘zdrave’ hrane te ih osvijestiti kako tjelesna aktivnost treba biti dio svakodnevnog života.   Jedan od prioriteta je i vratiti zdravo kuhanje u vrtiće, škole te druge institucije u kojima se hrane djeca i mladi pa ambasadori projekta diljem svijeta već ovoga petka slave Food Revolution Day s raznim aktivnostima za djecu, mlade i roditelje. Udruga Hrvatski akademski centar primijenjenog nutricionizma u petak tako u Varaždinu u suradnji s Udrugom Medenjak te budućim tehničarima nutricionistima iz Graditeljske, prirodoslovne i rudarske škole od 8 do 12 sati održava edukativno-kulinarsku radionicu za djecu. U subotu se u suradnji s Odredom izviđača Plamen slično u planu na igralištu OŠ Voltino u Zagrebu od 9 do 15 sati, a u Dubrovniku u Restoranu Nishta od 9 do 11 sati s nutricionističkom radionicom Marine Milanović i zdravim snackovima Tee Đukić. Posljednje subote u svibnju Food Revolution Day seli u Malinsku na Krku s degustacijom delicija od lokalnih namirnica i interaktivno predavanje o osnovama prehrane.       