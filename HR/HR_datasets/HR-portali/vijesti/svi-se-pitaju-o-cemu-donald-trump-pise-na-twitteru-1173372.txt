Američkom predsjedniku Donaldu Trumpu društvena mreža Twitter najdraže je sredstvo javnog komuniciranja i uvijek ju rado koristi kada treba verbalno napasti političke protivnike ili pak poslati jasnu, ali kratku, poruku državnicima diljem svijeta. Često putem Twittera napada i medije te ih optužuje da lažu i negativno izvještavaju o njemu. Svoj najdraži kanal komunikacije koristio je i prije nekoliko sati kada je objavio poruku koju nitko nije shvatio i zbog koje mu se svi smiju. - Unatoč konstantnom negativno - bio je početak objave prevedeno s engleskog, a nakon toga je upotrijebio riječ koju nitko ne razumije. Ljudi diljem svijeta pitaju se što je 'covfefe'? Čini se da Trumpu i osobama zaduženim za komunikaciju u ovome nije ništa sporno pa ta poruka stoji i dalje te se dijeli Twitterom.