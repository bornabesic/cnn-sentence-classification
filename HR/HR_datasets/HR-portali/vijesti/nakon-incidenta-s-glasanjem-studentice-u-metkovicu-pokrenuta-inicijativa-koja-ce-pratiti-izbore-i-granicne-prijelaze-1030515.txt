"Studentska populacija ona je na kojima svijet ostaje i stalo nam je da demokratski proces u našem gradu bude ispoštivan jer se u Metković namjeravamo i želimo vratiti nakon završnih fakulteta", ističu iz Inicijative Nakon što je na stranicama Neovisnog portala objavljena priča o tome da je jednoj djevojci uskraćena mogućnost da ide na glasovanje s autobusom za Metković zato što su, kako navode, iz stožera Mosta ocijenili da neće glasovati za njihovog kandidata, pokrenuta je Iinicijativa “Za poštene izbore” oko koje su okupljeni studenti iz Metkovića, a koji su odlučili pratiti izborni proces ove nedjelje, 4. lipnja u Metkoviću. “S obzirom na događanja na izbornim mjestima u prvom krugu u gradu Metkoviću, namjeravamo s posebnom pažnjom pratiti biračka mjesta i granične prijelaze ove nedjelje. Za sve one za koje se analizom utvrdi da nisu stanovnici Metkovića podnijet ćemo prijave zbog fiktivnog prebivališta, ali i mogućih kaznenih djela izvlačenja novca iz dravnog proračuna na temelju dječjeg doplatka i drugih subvencija”, poručili su iz Inicijative te dodali: “Studentska populacija ona je na kojima svijet ostaje i stalo nam je da demokratski proces u našem gradu bude ispoštivan jer se u Metković namjeravamo i želimo vratiti nakon završnih fakulteta”. Podsjetimo, revoltirani otac za lokalni je portal izjavio da je, nakon što se njegova kći prijavila na objavljeni oglas, stigao poziv te da su joj poručili da je skinuta s liste putnika. Otac ističe da su joj kao obrazloženje rekli “sve se čuje i sve se zna”. >>> POLITIČKO PODMETANJE NOGU: Teške optužbe oca čiju kći navodno ne puste u autobus jer ne glasa za Most