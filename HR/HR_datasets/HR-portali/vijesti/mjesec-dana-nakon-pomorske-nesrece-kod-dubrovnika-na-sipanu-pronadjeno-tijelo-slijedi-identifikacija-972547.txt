Foto: Hina DANAS je mjesec dana od pomorske nesreće kod Dubrovnika, u kojoj je brod Lučke kapetanije Danče naletio na gumenjak u kojemu je bilo devet osoba. Nesreću su preživjele dvije osobe, dvije preminule osobe su pronađene iste večeri, a za preostalih pet je pokrenuta intenzivna potraga koju su izrazito otežavali teški uvjeti na moru. Jučer pronađeno tijelo nepoznate osobe Iz Policijske uprave dubrovačke izvijestili su kako je jučer tijekom popodnevnih sati policija, postupajući po dojavi građana, u uvali Čempresija na otoku Šipanu pronašla tijelo nepoznate osobe.   Na mjestu događaja je obavljen očevid, a tijelo je prevezeno na Odjel patologije Opće bolnice Dubrovnik, gdje će se obaviti identifikacija i obdukcija tijela.