Foto: FAH GOVOR o stanju nacije južnoafričkog predsjednika Jacoba Zume, koji je pod pritiskom oporbe koja ga poziva na ostavku,  izazvao je u četvrtak opću svađu nakon izbacivanja zastupnika koji su pokušali spriječiti predsjednikov govor.  Tridesetak pripadnika parlamentarne straže su izbacili oporbene zastupnike stranke radikalne ljevice Borci za gospodarsku slobodu (EFF). Tijekom sat vremena oni su sprječavali govor predsjednika Zume.  "Pred nama sjedi nepopravljivi čovjek, pokrvaren do srži", rekao je vođa EFF-a Julius Malema o predsjedniku Jacobu Zumi.   U ožujku je sud utvrdio da je šef države prekršio ustav kada mu je ministarstva financija platilo obnovu njegove privatne rezidencije u KwaZulu-Natal, na istoku zemlje.  Od tada je Zuma vratio tek mali dio tog iznosa.  Nakon svađe u parlamentu, zastupnici glavne oporbene stranke Demokratskog saveza su u znak prosvjeda napustili parlament.