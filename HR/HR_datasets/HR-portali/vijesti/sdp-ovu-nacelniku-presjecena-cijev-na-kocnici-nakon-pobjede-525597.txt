Nakon pobjede na nedjeljnim izborima načelniku općine Stari Mikanovci, Mariju Milinkoviću, presječena je cijev za kočnice na kočionom cilindru. - Nesreća izbjegnuta samo zahvaljujući tome što auto ima računalo, pa odmah pokazao neispravnost kočnica. Policija je obavila svoj posao, te vjerujemo u pronalazak počinitelja. Počinitelj neka se vodi činjenicom da i načelnik ima ženu i dijete, stoji na Facebook profilu SDP Mikanovci. - Na policiji je da utvrdi što se dogodilo, koji je razlog i ostalo. Mogu reći kako nije nimalo ugodno, kazao je Milinković za Večernji list. Milinković, koji je ujedno i predsjednik SDP-a Vukovarsko-srijemske županije, u nedjeljnim je izborima osvojio 68,36 posto glasova te time osvojio još jedan mandat načelnika ove općine.  Tema: Lokalni izbori 2017.