Foto: Hina RUSKI predsjednik Vladimir Putin izjavio je kako smatra da još uvijek ima vremena za dogovor oko Pariškog sporazuma unatoč Trumpovoj odluci o povlačenju SAD-a iz sporazuma.  "Ne brinite se, budite sretni", poručio je Putin pred ekonomskim forumom u Sankt Peterburgu, piše Independent. Ne osuđuje Trumpovu odluku  Putin je novinarima na forumu rekao kako neće osuđivati Trumpovu odluku o povlačenju SAD-a iz Pariškog sporazuma, ali je dodao i kako bi SAD imao veći utjecaj u pregovorima o promjeni uvjeta sporazuma da se nije povukao.   Rekao je kako je najbolje stvoriti okolnosti u kojima bi svjetske vođe skupa radile na redefiniranju sporazuma te dodao kako svijet treba uzeti Pariški sporazum kao početnu točku od koje će krenuti.  Osim klimatskog sporazuma, Trump je komentirao i navode u umiješanosti Rusije u američke izbore kao i suradnju NATO-a i Rusije. O uplitanju u američke izbore i NATO-u Izjavio je kako NATO vidi kako instrument američke vanjske politike te kako ga brine približavanje NATO-a granicama Rusije.   Što se tiče optužbi kako je Rusija sudjelovala u američkim izborima kako bi naštetila Hillary Clinton, Putin je rekao kao su te optužbe samo pretpostavke bez dokaza.   "Mislim da su to beskorisni i štetni tračevi koje treba zaustaviti", poručio je Putin.