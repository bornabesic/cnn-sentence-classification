Umjesto 20 policijskih uprava MUP će imati četiri velike policijske uprave i Policijsku upravu za grad Zagreb. To je novi ustroj MUP-a kojeg je u Ravnateljstvu policije predstavio Vlaho Orepić, ministar unutarnjih poslova. - Tražit ću suglasnost svih političkih opcija, ovo nije projekt lijevih ili desnih. Ovo je javni interes, o ovom projektu će se provesti javna rasprava, a sindikati će biti partneri. Dosad smo imali veliku glavu, a tanke noge, imali smo nedovoljno učinkovit sustav, kazao je Orepić. - Cllj nam je smanjiti broj rukovodećeg i administrativnih radnih mjesta. Ovo nije regionalizacija Hrvatske, već projekt reorganizacije MUP-a, dodao je ministar unutarnjih poslova na predstavljanju projekta reorganizacije MUP-a. Dodao je kako će se spojiti i neke policijske postaje, a reorganizirat će se i ravnateljstvo policije.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!