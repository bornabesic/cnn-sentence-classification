Rezanjem vrpce u ponedjeljak je globalna tvrtka Infosys iz Indije svečano otvorila ured razvojnog centara u Karlovcu u poslovnoj zgradi Euroherca. Radi se o prvom razvojnom centar izvan Indije koji zapošljava stotinjak inženjera, uglavnom inženjera iz tvrtke General Electriksa koji su zbog restrukturiranja tvrtke postali višak. Tvrtka Infosys je inače globalni lider u tehnološkim uslugama i savjetovanju, zapošljava više od dvjesto tisuća zaposlenika i ostvaruje 10,2 milijarde dolara prihoda iz poslovanja u 50-ak zemalja. Otvorenju ureda su nazočili direktor Infosysa Ravi Kumar, veleposlanik Indije u Hrvatskoj Sendeep Kumar, državni tajnik u Ministarstvu gospodarstva, poduzetništva i obrta Mario Antonić, te karlovački gradonačelnik Damir Jelić.     Suradnja s lokalnim stručnjacima dio je naše poslovne strategije, pa će tako i Razvojni centar u Karlovcu doprinositi kvaliteti koju jamčimo globalnim klijentima, u ovom slučaju posebice onima u nordijskim zemljama. Naglasak poslovanja bit će na objedinjavanju usluga savjetovanja te informatičkih i inženjerskih vještina na područjima proizvodnje energije, projektiranja i razvoja velikih plinskih i parnih turbina, digitalnih rješenja za usluge i održavanje, te razvoju naprednih inženjerskih softverskih alata. – rekao je Ravi Kumar S., predsjednik i zamjenik glavnog operativnog direktora u Infosysu, te dodao da otvaranjem ovog ureda jačaju poslovanje u inženjerskom sektoru i Istočnoj Europi, te da im je cilj nastaviti s ulaganjem u razvoj stručnih centara diljem svijeta, te zapošljavanje lokalnih stručnjaka i partnerstva s lokalnim akademskim institucijama. Svi govore da je Hrvatska mala zemlja s malom ekonomijom, a Indija velika zemlja s velikom ekonomijom, a upravo je ovo primjer kako se dvoje partnera i združivanjem resursa i tehnologija omogućuju spajanje globalne tvrtke i lokalnih talenata. – rekao je Sendeep Kumar veleposlanik Indije u Hrvatskoj.  Karlovački gradonačelnik Damir Jelić je rekao da će im kao gradska uprava biti dobar servis, te da su sretni što tvrtka danas u Karlovcu otvara ured. Zahvalio se svima koji su sudjelovali u procesu vezanima uz General Electric, kao i da se nada da je Infosys tek na početku svog širenja.    Otvaranjem prvog razvojnog centra izvan Indije ovako velike globalne tvrtke kao što je Infosys nam daje do znanja da je Hrvatska prepoznata na karti kao vrhunski potencijal, pogotovo što se tiče IT inženjerskog kadra, ali i generalno, sve boljih uvjeta za poslovanje ove industrije. Današnje okruženje bezposlovnih granica Indija Infosys su primjeri kako upravo vrhunski kadar i radna snaga povezuju jednu veliku i jednu malu naciju i poslovno okruženje. Sigurni smo da prisustvo Infosysa u Karlovcu i u Hrvatskoj neće samo utjecati samo na razvoj IT industrije nego će to biti prilika za razvoj i komplementarnih solarnih industrija u Hrvatskoj, ali i u regiji. Tradicija i znanje u proizvodnji mehaničkih industrijskih rješenja i njegova kombinacija s naprednim IT komponentama odličan su primjer spajanje fizičkih i virtualnih digitalnih sustava  u napredna rješenja za digitalni razvoj industrija čemu Hrvatska zapravo i stremi. – rekao je državni tajnik Mario Antonić, te dodao da tvrtka planira udvostručiti broj zaposlenih i da ovaj centar može postati novi rasadnik novih malih i srednjih kompanija koje će pružati usluge tvrtki ali i ostalima u ovoj industriji.      