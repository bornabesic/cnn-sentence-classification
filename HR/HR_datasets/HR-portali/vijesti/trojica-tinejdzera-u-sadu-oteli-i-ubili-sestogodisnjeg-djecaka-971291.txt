Screenshot: YouTube/WJTV UHIĆENA su trojica tinejdžera iz Mississippija optužena za otmicu i ubojstvo šestogodišnjeg dječaka, javlja CNN.  Majka otišla u trgovinu i ostavila sina u automobilu  Kingston Frazier ostao je sam u automobilu u četvrtak popodne, kada su se osumnjičeni dovezli na parkiralište.   Jedan od njih ušao je u auto u kojem je bio dječak, a zatim su odvezli oba automobila.  Upucali dječaka u glavu  Kada se dječakova majka vratila iz trgovine, odmah je obavijestila policiju. Kingston je pronađen mrtav jučer ujutro u okrugu Madison, kada je prolaznik pronašao napušteni automobil sa strane ceste.  Dječak je upucan u glavu s leđa. Trojici tinejdžera sudit će se kao odraslim osobama za otmicu i ubojstvo djeteta.