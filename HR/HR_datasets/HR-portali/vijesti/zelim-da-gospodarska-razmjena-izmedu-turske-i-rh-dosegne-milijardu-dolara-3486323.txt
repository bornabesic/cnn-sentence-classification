Turski predsjednik Recep Tayyip Erdoğan doputovao je u utorak u 15 sati iz Bakua u Zagreb. Predsjednik Erdoğan u pratnji supruge Emine prvi je izašao iz zrakoplova i odmah se uputio prema Mirogoju, gdje je položio vijenac na Zid bola i na grob prvog hrvatskog predsjednika Franje Tuđmana.  Točno u 17 sati turski predsjednik i njegova supruga došli su na Pantovčak, gdje su ih dočekali Kolinda Grabar-Kitarović i njen suprug Jakov Kitarović. Nakon svečanog dočeka, predviđene su i izjave za novinare Predsjednice Kolinde Grabar-Kitarović i Predsjednika Erdogana… Prije samih izjava, a u nazočnosti dvoje predsjednika, potpisan je Protokol  o suradnji  Hrvatske radiotelevizije i Turske radiotelevizije. Sporazum o zajedničkoj pravnoj suradnji potpisali su ministri pravosuđa dvaju zemalja. Predsjednica Kolinda Grabar – Kitarović izrazila je zadovoljstvo što je predsjednik Erdogan stigao s velikim izaslanstvom od više od stotinu poduzetnika. Rekla je da je fokus razgovora bio upravo na bilateralnoj suradnji i investicijama u Hrvatsku, suradnji u energetici, prometu i ostalim područjima. Predsjednica je rekla da podržava Tursko približavanje EU, te kako je Turska naš partner iz NATO saveza. Također nada se i uspješnoj trilateralnoj suradnji između Hrvatske, Turske i BiH. Razgovarali su i o migrantskoj krizi, te se nada daljnjoj još snažnijoj suradnji vezanoj kako za humanitarni aspekt čitave krize, tako i onaj sigurnosni te surađivati na razmjeni informacija vezanih uz eventualnu terorističku prijetnju. Stotinu godina Islama u Hrvatskoj važna je sastavnica ovog posjeta, naglasila je na kraju predsjednica. Erdogan je rekao kako je već bio u Hrvatskoj u svojstvu premijera, no koliko vidi u posljednih se deset godina puno toga promijenilo. Rekao je kako želi da gospodarska razmjena između zemalja dostigne milijardu dolara, te kako mogućnosti suradnje nisu ni izdaleka iscrpljene. Naglasio je važnost prometne suradnje, pogotovo je spomenuo hrvatske luke. Rekao je i kako je stiglo puno turskih poduzetnika, a posebno se razgovaralo o prirodnom plinu i plinovodima. Vezano za stabilnost na Balkanu, predsjednik Erdogan je naglasio važnost trilateralne suradnje Hrvatske, Turske i BiH. Također, razgovaralo se o pitanju terorizma, a predsjednica je pohvalila sve što Turska čini po tom pitanju. Za sutra je organiziran gospodarski forum te drugi događanja vezana uz sto godina islamske zajednice radi čega se predsjednik Erdogan posebno zahvaljuje na pozivu da posjeti Hrvatsku. Pitanje novinara Hrvatske televizije: Ima li konkretnih naznaka što se može očekivati od sutrašnjeg gospodarskog foruma? Koje su to konkretne stvari te kako Hrvataka može pomoći Turskoj u procesu europske integracije? Predsjednica je odgovorila: 'Zalagat ćemo se za ukidanje viza za Turske građane, ali i za hrvatske građane koji posjećuju Tursku. Što se tiče turske integracije u Europsku uniju, predsjednica je rekla da Iako sustavi dvaju zemalja nisu isti, Hrvatsko iskustvo svakako će pomoći. Što se posebno važnih gospodarskih područja tiče naglasila je energetiku, poljoprivredu, pogotovo  izvoz goveda,zatim  izgradnju infrastrukture (Končar već poslije s Turskom), zatim područje turizma i turskih ulaganja u turizam te potrebu razmjene turista. Posebno je naglasila važnost uvođenja avionske linija Istanbul-Dubrovnik, barem u ljetnim mjesecima. Tu je i vojno obrambena suradnja jer Hrvatska ima sjajnu opremu, ali i suradnja u pogledu obuke i slično. Pitanje novinara Turske televizije: Prvo pitanje vezano je uz građenje novog ustava te ugrađivanje dijela o sekularizmu, a drugo je pitanje kakvo je vaše očekivanje od europskih zemalja vezano uz sirijske izbjeglice? Predsjednik Erdogan je odgovorio: 'Još kao premijer imao sam isto mišljenje kao i danas. Pri osnivanju naše stranke, držali smo se jasnih principa i stavova: država ima ulogu da se prema svim vjerama odnosi na isti način. Kad smo osnivali našu stranku, analizirali smo sekularne sisteme i neke smo dijelove unijeli u naš sistem. No, rasprave koje se vode na tu temu su samo skretanje s pravi h tema. Što se tiče izbjeglica nismo, niti ćemo ikad zatvoriti vrata ljudima koji bježe pred bombama. To je prije svega naša humana dužnost. No, Turskoj je u tome potrebno više pomoći i europske zemlje bi Turskoj trebali pružiti više raznovrsnijih oblika potpore.' Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!