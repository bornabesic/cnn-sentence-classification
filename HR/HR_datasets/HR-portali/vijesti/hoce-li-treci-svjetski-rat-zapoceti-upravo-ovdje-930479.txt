Foto: Getty Images  BUDUĆI da su napetosti između Rusije i zapadnih zemalja posljednjih mjeseci sve veće, opet su se pojavile rasprave o tome je li moguće da dođe do izbijanja novog oružanog sukoba, odnosno do Trećeg svjetskog rata.  Američki, ali i ruski analitičari, slažu se da je točka na kojoj je izbijanje novog sukoba najvjerojatnije Kalinjingrad, ruski grad na Baltiku.  Od Kalinjingrada počinje takozvani "Suwalki koridor", područje od 100 kilometara koje ovu rusku eksklavu povezuje s Bjelorusijom, dijeleći Poljsku i Litvu. Ako dođe do sukoba između Rusije i članica NATO-a, kažu stručnjaci, ovaj bi dio Europe mogao biti glavno žarište.  Kalinjingrad je u potpunosti okružen državama članicama NATO-a. Vladimir Putin itekako je svjestan opasnosti koje prijete Kalinjingradu u slučaju izbijanja rata pa je u njemu rasporedio svoje moćne projektile Iskander M, koji mogu nositi i nuklearne glave te imaju domet od skoro 500 kilometara, javlja CNN.  NATO je najavio da će poslati još 800 britanskih vojnika u Estoniju, a u Litvu bi trebalo stići još 300 američkih vojnika.