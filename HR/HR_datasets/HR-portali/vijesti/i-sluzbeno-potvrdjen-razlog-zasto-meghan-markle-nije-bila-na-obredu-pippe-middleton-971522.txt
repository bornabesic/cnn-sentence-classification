Foto: REX, Instagram HOLIVUDSKA glumica djevojka je princa Harryja.  Radi se o lijepoj glumici Meghan Markle, koja je srce princa Harryja osvojila prije nekoliko mjeseci. Iako se u početku šuškalo kako kraljevska obitelj ponovno nije oduševljena izborom djevojke, kraljica je zvijezdi serije "Suits" ipak dala "zeleno svjetlo".   Šuškalo se i kako Meghan nije dobrodošla na vjenčanje Pippe Middleton, sestre vojvotkinje Kate, koje se održalo jučer te bilo glavna vijest svih portala. Naime, Pippa je navodno htjela zabraniti dolazak svim ženama, koje nemaju prsten na ruci, među kojima je i Meghan. No, Meghan se sinoć ipak pojavila, ali samo na vjenčanju, ne i na obredu, a stručnjak za kraljevsku obitelj Richard Fitzwilliam, potvrdio je razlog tome. Naime, Pippa nije htjela da ju itko zasjeni, a Meghan i Harryju bi to bilo prvo službeno pojavljivanje u javnosti kao paru, što bi izazvalo itekakvu pozornost.   No, navodno su se golupčići složili kako to ne bi bilo u redu pa se Meghan kasnije samo "ušuljala" na vjenčanje, jer nije željela privlačiti pažnju na krivi način. Za njezin izgled jučer se pobrinula njezina stilistica i prijateljica Jessica Mulroney, koja je pazila na svaki detalj, posebno to da se Meghan ne pojavi u istoj boji kreacije ili istom dizajneru, kao i vojvotkinja Kate, koja se odlučila za kompletić boje breskve Alexandera McQueena.   Nažalost, javnost je ostala uskraćena za sve fotografije.