– Za sada neću ništa reći o tome. Pitajte gospodu iz Mosta – rekao nam je danas nezavisni saborski zastupnik Stipe Petrina na pitanje je li točna informacija da je tužio Most za 40 tisuća kuna koje je lani dao za prošlu zajedničku predizbornu kampanju. Kako je nakon izbora prekinuo suradnju s Mostom, sada sudski traži da mu se taj novac vrati. – Ne znam ništa ni o kakvoj Petrininoj tužbi protiv Mosta, a pogotovo o tom novcu. On nije dao Mostu novac, nego je financirao svoju kampanju na temelju koje je i proveo sedam mjeseci u Saboru – kazao je Mostov Nikola Grmoja.