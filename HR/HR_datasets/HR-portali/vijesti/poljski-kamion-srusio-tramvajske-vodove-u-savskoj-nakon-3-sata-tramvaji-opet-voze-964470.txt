DANAS oko 13:45 kamion poljskih registarskih oznaka oštetio je naponske vodove tramvaja, koji su pali na cestu, doznajemo od zagrebačke policije.  U nesreći koja se dogodila kod križanja Savske ceste i Koturaške ulice je oštećeno i jedno službeno policijsko vozilo.   Zbog oštećenja kontaktne mreže bio je obustavljen tramvajski promet Savskom cestom, od Tratinske do Vukovarske ulice. Od 16.50 sati opet je uspostavljen tramvajski promet u oba smjera.  Neko vrijeme tramvaji nisu vozili ni Vukovarskom ulicom, ali na tom dijelu kvar je otklonjen i tramvaji ponovo voze.