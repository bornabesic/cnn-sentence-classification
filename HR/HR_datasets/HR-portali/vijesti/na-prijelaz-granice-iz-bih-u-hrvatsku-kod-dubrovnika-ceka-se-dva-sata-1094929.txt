Do dva sata čeka se u nedjelju na prijelaz granice između Bosne i Hercegovine i Hrvatske nedaleko Dubrovnika što je s bosanskohercegovačke strane stvorilo velike gužve, izvijestili su iz Auto moto kluba BiH.  Prema informacijama prikupljenim od granične policije Bosne i Hercegovine, duga zadržavanja zabilježena su na graničnom prijelazu Ivanica gdje se na izlazu iz zemlje u pravcu Dubrovnika čeka do 2 sata.  Preporuča se svima koji namjeravaju ljetovati na dubrovačkom području da koriste granični prijelaz Čepikuće koje preko Ravnog vodi do mjesta Slanog. Prema navodima iz Auto moto saveza u BiH sa sjedištem u Mostaru pojačan promet vozila na izlasku iz zemlje u nedjelju je prisutan i na graničnim prijelazima Doljani, Prisika i Izačić. 