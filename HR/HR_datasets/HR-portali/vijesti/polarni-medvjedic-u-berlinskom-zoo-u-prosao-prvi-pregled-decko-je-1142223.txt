Polarni medvjedić koji je došao na svijet u berlinskom zoološkom vrtu prije dva mjeseca je muškog spola, objavio je u petak Berlin Tierpark. Medvjedić je okoćen 3. studenoga ali osoblje zoološkog vrta koje ga je željelo kratko pregledati uspjelo ga je odvojiti od mame Tonje tek u četvrtak, nakon što je provelo dva tjedna postupno mu se približavajući. "Mladunac je zaista dobro i vrlo je znatiželjan", rekao je direktor Andreas Knieriem, koji ga je kratko pregledao zajedno s veterinarom, kaže se u priopćenju. Zoološki vrt na svojoj je web stranici objavio da je mladunac dug 67 centimetara od njuške do repa i težak 4,6 kilograma. Park sada traži ime za medvjedića a lokalna radio postaja i novine skupljaju sugestije. Berlin je već imao planetarno poznatog polarnog medvjeda Knuta kojeg je 2006. odbacila mama a othranili su ga čuvari zoološkog vrata, Zoological Gardena. Uginuo je prerano, godine 2011.