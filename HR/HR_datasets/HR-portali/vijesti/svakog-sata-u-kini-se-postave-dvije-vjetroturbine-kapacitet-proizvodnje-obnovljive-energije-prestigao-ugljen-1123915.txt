Međunarodna agencija za energetiku objavila je kako je svjetski kapacitet za proizvodnju električne energije iz obnovljivih izvora pretekao kapacitete ugljena. U izvješću stoji kako je prošle godine svakog dana postavljeno po pola milijuna solarnih panela diljem svijeta. U Kini su pak svakog sata postavljene dvije vjetroturbine. Obnovljivi izvori energije ključni su element u međunarodnim naporima u borbi protiv klimatskih promjena. Ugljen može generirati električnu energiju 24 sata na dan, dok je proizvodnja u slučaju obnovljivih izvora isprekidana jer ovisi o suncu ili vjetru. Dakle, tehnologija obnovljivih izvora stvara mnogo manje energije nego što su sposobni producirati. Proizvodnja energije iz solarnih i vjetroelektrana te drugih obnovljivih izvora rast će brže od predviđenog u svijetu do 2021., pod učinkom povoljnijih politika i smanjenja troškova proizvodnje, objavila je Međunarodna agencija za energiju. Oko 825 gigavata novih kapaciteta za proizvodnju obnovljive energije trebalo bi se instalirati do 2021., što je napredak od 42 posto u odnosu na 2015., i predstavlja povećanje od 13 posto u odnosu na prethodne procjene Agencije koja je u utorak objavila svoje godišnje srednjoročno izvješće o zelenoj energiji. Pad troškova solarne energije U 2021. obnovljiva energija činit će 28 posto svjetske proizvodnje struje, u odnosu na 23 posto krajem 2015., rekordne godine glede ulaganja i pokretanja proizvodnje. Takva optimistična perspektiva objašnjava se napretkom politika, posebice u tri zemlje, SAD-u, Kini i Indiji, istaknuo je Paolo Frankl, direktor odjela Obnovljive energije pri Agenciji, putem telefonske konferencije, spominjući i Meksiko. U pet godina troškovi solarne energije trebali bi također pasti za 25 posto, dok će se smanjiti za 15 posto kad je riječ o eolskoj energiji, procjenjuje Agencija, često u prošlosti kritizirana zbog opreznih predviđanja o proizvodnji zelene energije. Iako je zarada od obnovljive energije niža u usporedbi s fosilnim konkurentima ili nuklearnom energijom, 2021. godine bit će proizveden ekvivalent sadašnje proizvodnje struje u SAD-u i EU, ističe se u izvješću. "Obnovljiva energija i dalje će ovisiti o politici", upozorava Frankl, jer "brojne prepreke još nisu uklonjene", poput poteškoća s integracijom u mreže u Kini, Južnoafričkoj Republici i Japanu ili pak nepoticajnih uvjeta financiranja u zemljama u razvoju. >> Eksperiment u Singapuru: Plutajuća solarna ploča opskrbljivat će strujom 250 stanova >> Danske vjetrenjače postavile sjajan svjetski rekord! 