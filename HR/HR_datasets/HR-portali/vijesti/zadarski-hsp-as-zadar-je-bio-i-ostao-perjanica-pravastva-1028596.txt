'. Pravaši su u zadarskoj županiji parlamentarna stranka i u Gradu Zadru te u županijskoj skupštini' ,ističu u priopćenju Zadarski HSP AS priopćenjem za medije oglasio se o stanju pravaštva u zadarskoj županiji te ističu kako su kontaktirali predsjednika ŽV HSP AS ZŽ, gosp. Dalibora Barešića kako bi analizirali sadašnje stanje pravaša nakon netom završenih lokalnih izbora koji su najmjerodavniji pokazatelj koliko stvarno biračko tijelo vrednuje neku političku opciju. Njihovo priopćenje prenosimo u cijelosti: “Na tragu prijašnjih članaka kojima smo nastojali rasvijetliti i iznijeti pravo stanje pravaštva u zadarskoj županiji, počevši od srpnja 2016. kada je, od strane prijašnjeg vodstva, raspuštena zadarska podružnica sa svim temeljnim ograncima, ponovno smo kontaktirali predsjednika ŽV HSP AS ZŽ, gosp. Dalibora Barešića kako bi analizirali sadašnje stanje pravaša nakon netom završenih lokalnih izbora koji su najmjerodavniji pokazatelj koliko stvarno biračko tijelo vrednuje neku političku opciju. Kratki podsjetnik. U srpnju 2016. godine, tadašnje vodstvo zadarskog HSP AS-a je raspustilo cijelu zadarsku podružnicu sa svim temeljnim ograncima. Odmah nakon toga od vodstva stranke gosp. Barešić je imenovan koordinatorom za zadarsku županiju te se ubrzo nakon toga 26.08.2016. u Poličniku, na izbornom Zboru imenuje novo županijsko vodstvo na ćelu sa gosp. Barešićem kao novim županijskim predsjednikom. U vrlo kratkom roku, uz veliko zalaganje svih članova novog županijskog vodstva, proveden je i reizbor i ponovni ustroj svih općinskih i gradskih podružnica. Osim toga, na inicijativu gosp. Barešića pokrenut je i prijedlog o ujedinjenju svih pravaških opcija u zadarskoj županiji što je, simbolično na blagdan Sv. Krševana, zaštitnika Grada Zadra i priopćeno medijima. Rad i napor cijelog županijskog vodstva u jačanju pravaša nije stao samo na tome, pa je tako HSP AS početkom ove godine dobio i dva jaka pojačanja. Naime, HSP AS-u je pristupio i pukovnik HV-a, gosp. Ante Žoni Maksan kao koordinator odbora za branitelje. Ubrzo nakon toga HSP AS-u se, kao nezavisni kandidat, pridružio i poznati zadarski sindikalist i borac za prava radnika, gosp. Vedran Uranija. Sagledavajući sve navedene protekle događaje kao i rezultat postignut na sadašnjim lokalnim izborima, dobili smo i komentar predsjednika ŽV HSP AS ZŽ, gosp. Dalibora Barešića: Zadar i zadarska županija uvijek su disali pravaški i zadarski HSP AS, kao što su to neke strukture i željele, ipak nije slomljen a kao najbolji dokaz našeg rada i prepoznavanja temeljnih vrijednosti pravaškog nauka od strane biračkog tijela su i netom protekli lokalni izbori. Pravaši su u zadarskoj županiji parlamentarna stranka i u Gradu Zadru te u županijskoj skupštini. Obnašamo vlast u Ražancu na čelu sa načelnikom gosp. Nikolom Miletićem, a u općini Pakoštane naš kandidat, pukovnik HV-a gosp. Žoni Maksan, ide u drugi krug izbora za općinskog načelnika. Protekli lokalni izbori su pokazali da je HSP AS i dalje lider na pravaškoj sceni a zadarska županija i dalje najjača pravaška utvrda u cijeloj Hrvatsko. To nam je samo još dodatan poticaj za naš daljnji rad i promicanje temeljnih moralnih i ljudskih vrijednosti kroz nauk našeg oca domovine dr. Ante Starčevića.”