Župni vikar Paga, 51-godišnji Poljak Korcz Zbigniew Jacek, u subotu navečer u Zadru s 0,94 promila alkohola u krvi naletio je na automobil u kojem su se nalazili 42-godišnji zadarski pulmolog dr. Danijel Sekula i njegova 39-godišnja supruga Nina, piše Zadarski.hr. – Jako mi je teško i žao. Razgovarao sam dugo s ozlijeđenom gospođom, ona je, srećom, sada dobro. Sada molimo Boga da se njezin suprug probudi i oporavi. Dosta smo pričali i ne mogu opisati koliko mi je teško. Sve se dogodilo u trenutku. Išao sam na večeru u Zadar u povodu krštenja, a prije toga sam popio čašu vina na pričesti na Pagu – rekao je vikar. U nepreglednom zavoju i na mokrom kolniku, paški vikar je pod utjecajem alkohola izgubio nadzor nad automobilom. Prešao je u suprotni prometni trak, gdje je prednjim lijevim krajem automobila udario u prednji lijevi dio osobnog automobila. – Žena je stabilno i uspješno se oporavlja na Torakalnom odjelu. Njezin suprug je na Jedinici intenzivnog liječenja i mogu samo reći da je riječ je o teškim tjelesnim ozljedama – kazao je dr. Edi Karuc.   