Putnica British Airwaysa na letu BA108 iz Dubaija u London nasmrt se prestrašila kada je kroz prozor ugledala dva lovca. Sabrina Fawaz putovala je sa svojim suprugom u subotu kada je putnički avion privremeno izgubio kontakt s zračnom kontrolom nakon što je ušao u mađarski zračni prostor što je navelo dva Gripena da ga presretnu. - Volim gledati kroz prozor tijekom leta, naročito planine kad letimo iznad Irana - kazala je Fawaz koja je u krilo već izvadila mobitel kako bi uslikala par fotografija.   - Gledala sam kroz prozor kada mi je suprug skrenuo pažnju na lovca koji je letio pored nas. Teško je opisati osjećaj. Odmah pomislite kako je nešto pošlo po zlu u avionu a da niste svjesni, ili se pak nešto loše događa na tlu.. Osušila su mi se usta i oblio me strah. Bilo je užasno. Mislila sam da su spremni da nas obore - rekla je Sabina Favaz koja je potom o događaju obavijestila stjuardesu koja joj je kazala kako se to ponekad dogodi kada izgube kontakt s kontrolom leta i kako se ne mora brinuti. Fawaz je video koji je snimila mobitelom kasnije objavila na YouTubeu, te je objasnila kako je bio sunčan dan te kako je većina putnika imala navučene zastore te kako nisu vidjeli lovce. Boeing 777 sigurno je tog dana u 14:19 sati sletio u zračnu luku London Heathrow.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!