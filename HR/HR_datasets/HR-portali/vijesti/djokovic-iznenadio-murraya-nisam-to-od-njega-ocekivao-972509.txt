Foto: Getty Images/Guliver Image SVJETSKI "broj 1" Andy Murray (30) priznao je da ga je iznenadila odluka Novaka Đokovića da u svoj tabor dovede Andrea Agassija. Legendarni Amerikanac će trenirati Novaka na Roland Garrosu, a nakon toga će odlučiti hoće li produljiti suradnju. "Povratak Andrea u tenis je velika stvar za Đokovića, ali i za naš sport. Kad veliki igrači ostaju u tenisu, to povećava interes navijača. Moram priznati da me iznenadio Novakov potez, nisam to uopće očekivao, ali mislim da je donio sjajnu odluku", komentirao je Murray. Podsjetimo, Đoković je nedavno otpustio cijeli svoj stručni stožer i s Amerikancem dogovorio kratku suradnju za vrijeme sljedećeg Grand Slama koji počinje u nedjelju. "Znam da je Agassi jako zauzet izvan tenisa i ne znam kakav je njihov dogovor. No, volio bih da na bilo koji način bude ponovno u tenisu", rekao je Murray.