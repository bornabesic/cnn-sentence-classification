Danas oko 12 sati u Splitu je odjeknula jaka eksplozija u Sjevernoj luci. Prema neslužbenim informacijama, u eksploziji su ozlijeđena četiri radnika. Njihove ozljede nisu opasne po život, no jednom od njih je amputiran prst. Situacija bi vjerojatno bila i gora da nije bilo jednog momka u crvenoj majici koji je utrčao u silos i izvukao ozlijeđenog muškarca prije nego li su stigle hitne službe. Na Facebook stranici Solin LIVE objavljen je video na kojem se vidi momak u crvenoj majici kako je bez razmišljanja preskočio ogradu, te uletio u silos nakon eksplozije, a pod prijetnjom još jedne.   Njegovo ime je Mario Jelić i dolazi iz Kaštela. Na pitanje šta mu je kroz glavu prolazilo dok je ulazio u dim i vatru, odgovara da je pomislio na svoje dvoje djece. – Da je još netko bio u silosu opet bi ušao unutra - kazao je Mario za Solin LIVE te se odmah vratio na radno mjesto odmah nakon ove nesreće.