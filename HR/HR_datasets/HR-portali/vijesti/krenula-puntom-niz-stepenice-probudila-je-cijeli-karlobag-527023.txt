Žena je poskakujući autom niz stepenice udarala u zid s lijeve i desne strane. Cijeli je automobil ogulila. Stvorila se takva buka da je cijeli Karlobag probudila, rekao je čitatelj Josip Vrban koji je bio u prolazu. Nesvakidašnjem prizoru svjedočio je u srijedu oko 6 sati. Uskoro je slučaj došla riješiti policija. - U 7.15 sati dobili smo dojavu da se ispod samostana u Karlobagu nalazi vozilo koje se spustilo niz stepenice. Radilo se o Fiatu bez registarskih oznaka. U njemu su bili vozačica (63) i muškarac (78) koji je vlasnik automobila - rekla je Maja Brozičević, glasnogovornica ličko-senjske policije. Dodala je da je žena dobila prekršajnu prijavu jer je vozila neregistrirani automobil, te još jednu prijavu zbog kršenja zakona o sigurnosti prometa na cestama. Vlasnik je, kako doznajemo od policije, zaradio optužni prijedlog kojeg će dostaviti sudu jer nije registrirao automobil. - Prošli su bez ozljeda - rekla je Brozičević