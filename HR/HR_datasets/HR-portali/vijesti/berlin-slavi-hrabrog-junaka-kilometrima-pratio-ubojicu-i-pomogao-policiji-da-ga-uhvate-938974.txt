Foto: FAH U JAVNOST iz minute u minutu izlaze novi detalji o jučerašnjem napadu kamionom u Berlinu, u kojem je poginulo najmanje 12 osoba, dok su deseci ozlijeđeni. >> NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica  Podsjetimo, navodni vozač kamiona pokosio je ljude na božićnom sajmu, a potom izašao iz kamiona i pokušao pobjeći prema parku Tiergarten.  Cijelim putem pratio ga je, kako pišu njemački mediji, nepoznati junak koji je odmah pozvao policiju i dojavio gdje se osumnjičeni nalazi. Kilometrima ga je pratio.   Glasnogovornik policije Winfrid Wenzel rekao je da je navodni 23-godišnji napadač vjerojatno htio pobjeći u mrak te dodao da su policajcima informacije o napadaču poslane od strane hrabrog svjedoka, koji je pratio napadača sa sigurne udaljenosti.   Za vrijeme praćenja napadača, svjedok je cijelo vrijeme bio na liniji sa zaštitnim službama te im svakih par sekundi javljao gdje se napadač nalazi. Policija: Uzorna hrabrost građana  Wenzel je dodao i kako je uhićenje bilo moguće zbog pomoći građanina.   "Ova vrsta građanske hrabrosti i nama daje hrabrost", dodao je. Policija je potom sustigla ubojicu, potvrdio je glasnogovornik berlinske policije Wenzel, piše Daily Mail.  Za 12 ubijenih u napadu u Berlinu danas će se održati bdijenje i misa. U 11 sati će se u memorijalnoj crkvi Kaiser Wilhelm okupiti svi oni koji se žele upisati u knjigu žalosti.