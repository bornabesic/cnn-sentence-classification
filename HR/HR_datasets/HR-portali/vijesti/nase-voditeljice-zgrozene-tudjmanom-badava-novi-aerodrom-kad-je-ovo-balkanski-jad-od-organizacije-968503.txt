Foto: Hina/RTL NOVI terminal "Franjo Tuđman" spektakularno je otvoren, a onda je, kako to kod nas biva, počeo kaos i neorganizacija. Dokazuje to i fotografija koju je objavila novinarka Mirjana Hrga, nastala na aerodromu u nedjelju. "Badava novi aerodrom i Francuzi kad je ovo balkanski jad od organizacije", napisala je i dodala da je otvoreno znatno manje kontrola putovnica od maksimalnog broja koji ima aerodrom. S njom se složila i Karmela Vukov Colić. "Da, i ja sam to prošla. Do 7 ujutro imaju samo jednog policajca za pregled dokumenata, a barem 4 međunarodna leta! Ne razumijem zašto je teško rasporediti još kojeg policajca u to doba?!", zapitala se.