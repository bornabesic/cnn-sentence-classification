Foto: Instagram/Cheeky Exploits  SLJEDEĆI put kad se nađete na nekoj poznatoj turističkoj lokaciji, pogled bi vam lako mogla blokirati nečija gola stražnjica. Za to se možete zahvaliti jednom Instagram korisniku koji ohrabruje ljude da skinu hlače ispred znamenitosti i fotografiraju se te to objave na Instagramu, što je do sad napravilo nekoliko stotina ljudi.  Stražnjice su se, zahvaljujući ovoj ideji, do sad pokazivale u Francuskoj, Brazilu, Australiji, Južnoafričkoj Republici... Te čak i ispred Kensingtonskih vrtova u Velikoj Britaniji.       A, potpuno očekivano, Instagram profil Cheeky Exploits (Drski podvig) već ima preko 25 tisuća sljedbenika i preko 150 objava.      Za sada nismo uočili nijednu fotografiju iz Hrvatske, no velike su šanse da ćete u srcu sezone vidjeti nekoga tko pokazuje stražnjicu ispred, recimo, Pulske Arene ili dubrovačkih zidina.