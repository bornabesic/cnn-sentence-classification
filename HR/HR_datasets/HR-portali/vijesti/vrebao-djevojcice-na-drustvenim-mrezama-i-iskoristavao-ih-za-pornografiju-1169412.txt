Općinsko državno odvjetništvo u Varaždinu je podiglo optužnicu protiv 25-godišnjaka zbog počinjenja kaznenih djela iskorištavanja djece za pornografiju i pokušaja tog kaznenog djela, te upoznavanja djece s pornografijom. Od kolovoza do prosinca 2014. godine i u siječnju 2016. godine u Splitu se na društvenoj mreži lažno predstavio kao 14-godišnjakinja i potom stupio u kontakt s 13-godišnjakinjom koju je nagovorio da mu pošalje više svojih fotografija pornografskog sadržaja. Zauzvrat je on njoj poslao svoje. Pokušao je to isto i s 11-godišnjakinjom, no ona je to odbila. Potom joj je proslijedio fotografiju koju je njemu poslala 13-godišnjakinja, kažu u DORH-u. 