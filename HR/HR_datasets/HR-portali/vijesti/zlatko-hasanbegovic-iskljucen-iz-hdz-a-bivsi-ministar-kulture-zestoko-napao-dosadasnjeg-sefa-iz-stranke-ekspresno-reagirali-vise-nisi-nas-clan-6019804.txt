NOVO 15:29 - Nakon što je u ponedjeljak dobio obavijest da više nije član HDZ-a Zlatko Hasanbegović je izjavio da nije dobio uputu o pravnom lijeku niti je upoznat s time koje je stranačko tijelo donijelo tu odluku. - Dobio sam odluku koju je potpisao zamjenik glavnog tajnika stranke, bez upute o pravnom lijeku, sada je pitanje za pravne stručnjake kako teče procedura za isključenje i tko je donio tu odluku - rekao je Hini Hasanbegović, koji je ranije, dok je objašnjavao zašto se kandidirao na listi Brune Esih, oštro kritizirao predsjednika HDZ-a Andreja Plenkovića i dio vodstva stranke. Hasanbegović postavlja pitanje koje je stranačko tijelo donijelo odluku koja, dodao je, nije napisana u formi odluke nego obavijesti, bez navođenja tijela koje ju je donijelo. Upitan hoće li i dalje podupirati HDZ u Hrvatskom saboru, Hasanbegović je rekao da podrška ne ovisi o njegovu formalnom statusu, odnosno da je za njegovu odluku irelevantan stranački status. Odluka o tome tko će činiti većinu i pod kojim uvjetima bit će donijeta nakon lokalnih izbora, pa to pitanje sada nije na dnevnom redu, rekao je Hasanbegović istaknuvši kako u svojim postupcima nije bio vođen statutarnim kalkulacijama već savješću i političkim uvjerenjem. -------------------------------- 13:48 - HDZ je upravo objavio kako je dosadašnjem članu Predsjedništva stranke Zlatku Hasanbegoviću prestalo članstvo u stranci. - Uvidom u objavljenu Pravovaljanu kandidacijsku listu za izbor članova Gradske skupštine Grada Zagreba, utvrđeno je da se dosadašnji član Predsjedništva HDZ-a dr. sc. Zlatko Hasanbegović kandidirao na drugom mjestu liste grupe birača, čija je nositeljica Bruna Esih. Time mu je prestalo članstvo u HDZ-u - navodi se u priopćenju stranke u kojem pojašnjavaju da Statut jasno propisuje da članstvo u HDZ-u 'prestaje kandidiranjem na izborima bez suglasnosti stranke'. Obavijest o prestanku članstva je upućena i Hasanbegoviću. -------------------------------- 10:31 Član predsjedništva HDZ-a, Zlatko Hasanbegović, dao je izjavu za medije povodom priključivanja kandidacijskoj listi Brune Esih, neovisne kandidatkinje za gradonačelnicu Grada Zagreba. - Događanja od prije nepunu godinu dana koja se sada mogu sažeti u misli Karla Marxa, prvo kao tragedije, a onda kao farse. Tada je magistar Plenković uputio dramatično pismo da moraju preuzeti političku odgovornost za Hrvatsku. Pismo je zaključeno pozivom da se glasuje za dobrobit Hrvatske - kazao je u uvodu Hasanbegović. - Malo prije toga Plenković je na stranačkom saboru ustvrdio kako stranka ne može biti talac političke sudbine bilo kojeg svoga člana. Usporedba s tim njegovim mislima, nameće se osobito danas kada su HDZ i vlada koju predvodi bili dovedeni u položaj talaca sudbine ministra financija s kojim sam kao ministar kulture u vladi Tihomira Oreškovića korektno surađivao. Stvorio se dojam da se stranka u aferi Agrokor pretvara u zaštitnika koncerna koji je proizveo čitav koloplet nejasnoća koje će u konačnici mati i pravosudni epilog. Danima sam sebi postavljao pitanje smije li HDZ biti doveden u položaj takvog taoca.  Smije li se razvrgnuti koalicijski odnos, a da se ne nazire neki drugi, koji ne bi bio obična politička trgovina bez svjetonazorskog utemeljenja. Smije li pozicija HDZ ovisiti o jednom čovjeku koji nije član stranke? Kada je bez konzultacije Plenković izabrao taj put, koji smatram pogrešnim, smije li se HDZ upuštati u manipulacije koje politički život pretvaraju u moralnu kaljužu. Nije li ovo trenutak u kojem glas savjesti mora imati prednost? - kazao je Hasanbegović. Prvo, predsjednik stranke je na svoju ruku i bez konzultacije sa stranačkim tijelima, opetovano hazarderski odlučio ugroziti opstanak Vlade. Drugo, HDZ je i dalje favorit na potencijalnim izborima, što izvire više iz slabosti drugih, te sam odlučio na kocku staviti svoju političku sudbinu ne prepuštajući je ničijoj samovolji ili hiru. Pritom sam uvjeren da izražavam stav mnogih članova i pristaša HDZ-a i da zastupam političke vrijednosti na kojem je HDZ sazvan i kojima dominira političkom pozornicom. Svjedoci smo da dio stranačkog vodstva, sam Plenković sa prepoznatljivim mentorima, želi dogovorima ispod stola iznevjeriti rezultate izbora i HDZ osuditi na koaliranje s malim strankama koje su svjetonazorski nespojive. Želi u Vladu uvesti upravo te stranke ne obazirući se na ono što je zapisano u programu stranke – kazao je i dodao kako je bez obzira na sve moralne dvojbe, u Saboru uvijek nastupio kao odgovoran član stranke. Zato sam odlučio otvoreno stati uz kandidaturu Brune Esih. Ona i njezina lista koja nije lista neke druge HDZ-u usprotivljene stranke, zastupaju vrijednosti koje i sam zastupam i koje dijele pristaše HDZ-a i branitelji. Ovo nije lista usmjerena protiv HDZ-a, ona je jednino stvarno utočište onima koji su primorani birati između neizlaska na izbore u Zagrebu i biranja Milana Bandića. Izbori u zagrebu prelaze okvire lokalnih izbora. Lista Brune Esih predstavlja svjetlo na obzoru, nagovještaj da stasaju ljudi neopterećeni komunističkom prošlošću i predani demokraciji i nacionalnim interesima. Ne očekujem laganu pobjedu, no da tim načelima čvrsto ne vjerujem ne bi bio ovdje. O mojoj poziciji će odlučiti kao i o svemu Plenković, u konzultacije sa Šeksom i Božinovićem. S Plenkovićem sam se kratkjo telefonski čuo u subotu i nakon toga nismo razgovarali. Iznio mi je svoje viđenje. Stranačka tijela će tek odlučiti kako treba postupiti u novonastaloj situaciji. Odgovornost za bilo koji scenarij je na onima koji donose odluke. Piitanje nove stranačke većine i sastava vlade će tek biti na dnevnom redu. Esih i Glasnović su jasno istaknuli načela i uvjete pod kojima je nama prihvatljiva ta nova Vlada. Nisam slučajno započeo obraćanje navođenjem Marxa i Plenkovića. Podsjetio sam na situaciju kada su članovi stranke pozvani na neposluh i zato nisu bili sankcionirani. Ja ne pozivam na neposluh, ovdje se radi o državnoj i političko-nacionalnoj odgovornosti - zaključio je. Iza mog govora stoji savjest i politička uvjerenja. Iza mene nema nikakve skupine, prikrivenih ciljeva i skrivenih mentora. Most u slučaju pada prve Vlade, i krize druge Vlade snosi odgovornosti. Bio sam zagovornik između dugoročne suradnje HDZ-a i Mosta, Što je održiva i donekle koherentna saborska većina. No s jedne strane imamo uskogrudnost i egoizam, a s druge stran diletantizam u vođenju državničkih poslova i svatko se u tome može prepoznati. Što je važnije, sačuvati vladu i nastaviti voditi državu ili bespovratno prekinuti suradnju s političkim partnerom i to kad ne postoji na vidiku alternativa? Tome treba prethoditi odgovorna politička rasprava, politika se ne može svesti na matematičko trgovačku disciplinu već mora imati i svjetonazorska utemeljenja. Javnosti je poznato da su Martina Dalić i Nina Obuljen Koržinek, kada je Švaljek započela kampanju, javno podupirale njenu kampanju. Ja sam jasno rekao, ja nisam istupio iz HDZ-a, o mom statusu odlučit će oni koji ionako o svemu odlučuju. Ne vidim ovo kao štetu interesu HDZ-u već kao djelovanje u korist stvarnih interesa HDZ-a. Ovo je pitanje stvarnog identiteta HDZ-a i što je HDZ. Je li on franšiza europske pučke stranke i briselskih struktura ili je ona neovisna državna stranka nadahnuta nacionalnim interesima. To će i odlučiti o sudbini HDZ-a, neovisno sudbinama pojedinaca, i o ulozi Plenkovića. To prelazi okvire važnosti pojedinca. U pozadini moje odluke stoji činjenica da ne želim sudbinu vezati uz hir, milost ili volju bilo kojeg pojedinca. Jasno je da nakon izbora sam marginaliziran iz bilo kakvog odlučivanja i prebacivati tuđu odgovornost na moja leđa je neutemeljeno – zaključio je Hasanbegović. Podsjetimo, prema Statutu HDZ-a, član stranke koji se na izborima nađe na kandidacijskoj listi druge stranke će se isključiti iz HDZ-a. Predsjednik HDZ-a Andrej Plenković u Splitu je u nedjelju rekao da nema dileme oko Hasanbegovićeve sudbine u HDZ-u. Premijer je kazao da Hasanbegović zna da statut HDZ ne dozvoljava na članovi stranke budu na nekoj drugoj listi. Potpredsjednik Sabora Željko Reiner (HDZ) kazao je kako se 'uređena stranka mora držati pisanih dokumenata' bez obzira što to dodatno uzdrmava tanku većinu Andreja Plenkovića. No, Plenković na Hasanbegovića, iako ne više u stranci, itekako računa. - Budući da smo demokrati, budući da smo kolege, možemo razgovarati o relacijama na nekim drugim temeljima o nekoj budućoj suradnji - kazao je. ŠEKS O HASANBEGOVIĆU 'Ništa nas ne smije iznenaditi'HDZ-ov veteran Vladimir Šeks komentirao je govor Zlatka Hasanbegovića. Novinari su ga na ulasku u zgradu Vlade upitali je li iznenađen Hasanbegovićevom konferencijom za novinare. 'Ništa nas ne smije iznenaditi', rekao je kratko Šeks za N1.