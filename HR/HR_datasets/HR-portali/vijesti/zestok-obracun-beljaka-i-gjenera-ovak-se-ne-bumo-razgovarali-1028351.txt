' Ja sam dobio više glasova i od Hasanbegovića, ja osobno, i od Bandića i mnogih velikih političara. Kako možete pričati tako? To su preferencijalni glasovi, dajte molim vas', rekao je Beljak Predsjednik HSS-a Krešo Beljak i politički analitičar Davor Gjenero žestoko su se posvađali u četvrtak navečer u emisiji Otvoreno HRT-a. Krešo  Beljak  je na upit o koaliciji sa HDZ-om kazao da je percepcija javnosti da je HSS svjetonazorski blizak HDZ-u koštala HSS. Mi smo 2009. praktički nestali kao stranka. Birači su nam okrenuli leđa, a HDZ je danas vodeća stranka. Naučili smo na svojim greškama. Rekao je kako ga nije zaintrigirala poruka HDZ-ova Josipa Đakića  o slobodna četiri ministarstva i sedam položaja državnog tajnika. Svađa je počela kada je Gjenero rekao da Beljak nema nijedan svoj mandat te da ih je osvojio na SDP-ovoj listi. HSS je tragična priča već dugo vremena, a to je stara i važna hrvatska stranka, kazao je Davor Gjenero. Dodao je kako Beljak nema niti jedan svoj mandat, već da ih je osvojio na listi SDP-a. Beljak se ubacio s tvrdnjom da je on osobno osvojio više glasova od Hasanbegovića, Bandića i mnogih drugih.