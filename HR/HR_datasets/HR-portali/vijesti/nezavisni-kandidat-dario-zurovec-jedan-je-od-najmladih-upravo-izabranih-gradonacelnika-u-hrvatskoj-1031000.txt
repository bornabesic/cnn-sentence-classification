Nakon upravo završenih lokalnih izbora Svetu Nedelju u narednom mandatu vodit će jedan od najmlađih gradonačelnika Sveta Nedjelja, grad u kojemu živi nešto više od 18 tisuća građana, od proglašenja grada prema zakonu o lokalnoj samoupravi 1992. godine, utvrda je HDZ-a i gradonačelnika iz te stranke. No, nakon upravo završenih lokalnih izbora Svetu Nedelju u narednom mandatu vodit će jedan od najmlađih gradonačelnika upravo izabranih na tu odgovornu dužnost – nezavisni kandidat Dario Zurovec (30), magistar informatike i programer u kompaniji Ericsson Nikola Tesla. Svoju profesionalnu karijeru zamijenit će gradonačelničkom dužnosti, za koju je ističe, u cijelosti spreman, a svoj grad postaviti na kartu Hrvatske kao mjesto visokog životnog standarda, zadovoljnih ljudi, političara koji odgovaraju svojim biračima i javnom, a ne stranačkom i privatnom interesu. Posljedica djelovanja mladog gradonačelnika i njegove „ekipe“ rezultat je kroničnog nezadovoljstva dosadašnjom, duljom od dva desetljeća načinom upravljanja Svetom Nedeljom, slabog interesa za mlade, još manjeg sadržaja kojeg su ponuđeni mladima. Politički kadar koji je izgubio ovim izborima kormilo grada, ne stoji dobro niti u gradskom vijeću, gdje je nezavisna listu na čelu s novim gradonačelnikom Dariom Zurovcem ima četiri mjesta. “Razlog naše pobjede vidimo prije svega u našem stavu da ne podilazimo bilo kojoj vladajućoj strukturi osim žiteljima Svete Nedelje koji žele bolji život i uvjete u sredini gdje žive. Mojim izborom za gradonačelnika građani su mi poklonili veliko povjerenje da to osiguram. Imamo dobru količinu mladenačke drskosti, svi većinom radimo u realnom sektoru, jako smo detaljno ušli u problematiku našeg grada te skupili i znamo kako dati kratkoročna, tako i dugoročna rješenja za naše probleme. Za razliku od konkurencije, mi se tijekom cijele kampanje nismo skrivali od ljudi, bježali od sučeljavanja što je HDZ stalno radio sve do zadnjeg dana kad im je postalo kritično, nismo se kompromitirani poreznim dugovima, tužbama kontra gradskih organizacija tako da smatram da smo jedina prava opcija bez mrlja koja je zasluženo osvojila vlast u Svetoj Nedelji. Na krilima ove pobjede u našem gradu krećemo u stvaranje jedne veće, svehrvatske priče nove politike i političara, odgovornih ljudi, koji se ne bore za svoje privatne i partikularne stranačke interese, nego za građane Hrvatske kojima trebaju jedino služiti”,  komentirao je nakon izborne pobjede gradonačelnik Svete Nedelje Dario Zurovec, ispred nezavisne platforme koja danas okuplja više od 100 mladih žitelja ovog grada u zapadnom dijelu Zagrebačke županije. Uz brojne projekte na podizanju kvalitete života u Svetoj Nedelji, u mandatu novog gradonačelnika imperativ novog djelovanja platforme mladih iz Svete Nedelje je u prvom redu transparentnost političkog djelovanja. “Posla je puno – kako u gradu Sveta Nedjelja, tako i u cijeloj Hrvatskoj, napose glede vraćanja povjerenja u političare, politiku i odgovorno političko ponašanje, kojega su sadašnje vladajuće, ali i oporbene strukture poprilično zaboravile.