Screenshot The Guardian  SUPRUGA zloglasnog krijumčara ljudima Medhanie Yehdego Mereda upozorila je talijanske vlasti da čovjek koji će se suočiti sa sudom na Siciliji nije njezin muž, najtraženiji svjetski krijumčar ljudi.   Prema riječima 24-godišnje Eritrejke, Lidye Tesfu, čovjek koji na Siciliji čeka suđenje, žrtva je zamjene identiteta, a sve zbog toga jer s njenim mužem dijeli ime.   U lipnju 2016. tužitelji u Palermu objavili su da je uhićen 35-godišnjak iz Eritreje koji je navodno Medhanie Yehdego Mered. Izručen je Italiji iz Sudana. Najtraženiji trgovac ljudima  Zbog tisuća ljudi koje krijumčari iz Sjeverne Afrike preko Meditarana šalju u nepouzdanim brodovima, ovo uhićenje izazvalo je popriličnu pažnju javnosti. Mered, čiji razgovor o krijumčarenju 13.000 ljudi svake godine je snimljen, i predstavlja krunski dokaz protiv njega, smatra se vodećim čovjekom u poslu krijumčarenja ljudi.   Njegova supruga sada tvrdi da je čovjek kojeg talijanske vlasti smatraju njenim suprugom zapravo Medhanie Tesfamariam Berhe i da je nevin.  Vjeruje se kako je Mered odgovoran za potonuće broda s migrantima kod talijanskog otoka Lampeduse 2013. godine te da je, preko Sudana i Libije, poslao tisuće ljudi iz Eritreje u Italiju.