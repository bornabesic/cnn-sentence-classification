Foto: Instagram  IMA li tko na ovom svijetu tko će reći da mu Eva Longoria nije privlačna?  Netko? Nitko? Pa naravno. Nema osoba koja se ne bi okrenula za njom, bila žena ili muškarac, no ona je na to već navikla. Isto kao i na stav da svoje tijelo sigurno održava skupim preparatima, skupim trenerima i još skupljim nutricionistima. A to sve - jest istina, ali realno - nitko osim nje ne može nabaciti mišiće, poraditi na metabolizmu ili se stesati baš na mjestima gdje je najpotrebnije.   Nitko osim nje, na koncu, a kako se čini - unatoč besprijekornom tijelu i u 42. godini života Eva će javno priznati svima (već i je) - "ja zapravo mrzim vježbati. Pogotovo kada mi zadaju neke komplicirane vježbe kada moramo potezati, balansirati i još se pumpati. To stvarno mrzim", izjavila je to u velikom intervjuu kojeg je dala za časopis Health, a gdje je otkrila i mnoge druge stvari vezane uz svoju rutinu vježbanja i prehrane.   U čemu ipak barem malo uživa dok vježba   "Pilates, joga i puno trčanja sama sa sobom - to me zabavlja i opušta, ali nažalost - to toliko ne jača mišiće kao što se mnogima možda čini. Nedavno mi je došla moja nutricionistica i obznanila mi je jednu tužnu vijest - moja mišićna masa baš i nije na nekom zavidnom nivou pa mi je predložila promjenu, Uputila me u teretanu i naložila teške vježbe. Nemate pojma kako mi je to teško palo. Mislim, da mogu, ja bih samo tamo stajala i radila običan biceps curl u nadi da će mi ta vježba ojačati cijelo tijelo. Eto - toliko volim vježbati", nasmijala je time i samu sebe, jer je to istina od koje ne može pobjeći.   "Ali volim onaj osjećaj poslije treninga. To volim, to me čak i motivira iako svaki put prije zakazanog susreta u teretani molim boga da me nazovu i kažu da danas ipak ništa od treninga", priznala je i utješila nas. Oke - čini se da ni mnogi od nas (vas) kao i ona nismo toliko ovisni, ali opet, znamo da je vježba dobra pa stoga nastavljamo. Kao i ona.   Što je još motivira   "Moj dragi ovisnički nastrojen muž. On ne može zamisliti život bez vježbe pa se onda i ja pravim da mi je stalo kao njemu. Ustvari, tako motiviramo jedan drugoga jer je u dvoje nekako ipak lakše.   A motivira me primjerice i čaša vina s kojom ću se počastiti uvečer, nakon treninga. Onda znam da moram pošteno zapeti kako bih zaradila tu čašu. To su te male stvari koje me guraju."  A čemu se najviše posvećuje prije premijera, crvenih tepiha ili snimanja?  Možda biste rekli da mi je tijelo najvažnije, ali nije - par dana prije nekog happeninga obavezno se posvetim svojoj koži. da na prvi pogled djelujem mlađa nego što jesam.     Svojevremeno se o njoj pisalo da je postala veganka   "Još uvijek se držimo veganske filozofije, ali povremeno ipak ubacimo koje jaje i ribu na jelovnik, tako da ne mogu reći da se striktno pridržavamo veganstva. No, svakako brinemo da se uvijek zdravo i dobro hranimo. Srećom, jer ne znam tko bi me u suprotnom natjerao na još više vježbe".  Trebamo li još što dodati ovome ili je ovo dovoljno da vam dokažemo da nisu baš svi fit ljudi tako ludo zaljubljeni u utege i vježbanje?