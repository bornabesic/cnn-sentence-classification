Belgijska policija razbila je terorističku ćeliju koja je planirala izvršiti nove napade, najvjerojatnije u Belgiju. U Antwerpu su uhićena četvorica potencijalnih terorista koji su, kako u policiji tvrde, imali dvostruki zadatak. - Oni su vrbovali ljude da idu u Siriju i Libiju i pridruže se militantima Islamske države - rekao je državni tužitelj. - Međutim, pronašli smo dokaze koji jasno ukazuju da je jedan dio grupe trebao ostati u Europi kako bi isplanirali nove terorističke napade. Čini se, baš ovdje, u Belgiji. Zanimljivo, trojicu je policija već pustila na slobodu, ali pod strogim uvjetima. Jedan od njih mora nositi električnu ogrlicu na nozi. Tužitelj je na kraju naglasio da uhićeni nisu povezani s grupom koja je 22. ožujka izvela napad u Bruxellesu u kojem je ubijeno 32 ljudi.