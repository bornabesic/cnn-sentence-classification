Sud u Grazu proglasio je Mirsada Omerovića, zvanog Ebu Tejma, krivim za povezanost s terorističkim organizacijama i osudio ga na 20 godina zatvora, što je dosad najviša izrečena kazna za takvo kazneno djelo u Europi. Poznato je kako je za istu optužbu Bilal Bosnić, vođa vehabija u BiH, dobio sedam godina zatvora, dok povratnici s ratišta u Siriji i Iraku dobivaju između jedne do dvije godine zatvora. Javni tužitelj rekao je da je 35-godišnji Omerović “isprao mozgove” desecima ljudi u dobi od 14 do 30 godina te regrutirao velik broj osoba za džihadističku organizaciju u Siriji kao što je Islamska država. Mirsad Omerović, podrijetlom iz Srbije, iz Sandžaka, došao je u Beč nakon raspada bivše SFRJ, gdje je propovijedao u raznim austrijskim i južnonjemačkim gradovima te postao ključna figura za poticanje mladih muslimana na radikalni islam, a uhićen je 2014. godine. Doveden je u vezu s vrbovanjem Sabine Selimović i Samre Kešinović za odlazak u Siriju. Samra i Sabina su zajedno pobjegle 10. travnja 2014. iz Beča, gdje su živjele s obiteljima, i priključile se terorističkoj organizaciji Islamska država u Siriji. Omerović je jedno vrijeme živio i u selu Gornje Maoče, te je bio u bliskoj vezi s Bilalom Bosnićem i Nusretom Imamovićem. Austrijanci su ga smatrali, ne samo velikom prijetnjom za njihovu nacionalnu sigurnost već i prijetnjom za sigurnost cijele Europe, zbog čega se i u austrijskom parlamentu više puta raspravljalo. Dok je bio na slobodi često je putovao na relaciji Beč – Maoča i uvijek je prolazio kroz Hrvatsku, što su sigurnosne službe pozorno pratile. Mirsad Omerović je s 50-ak vehabija 19. travnja 2015.održao vježbu u rekreacijskom centru Korent kod Zaboršt pri Dolu, u blizini Ljubljane. Prema tvrdnji austrijske obavještajnoj službi, Omerović je cijelo vrijeme bio u direktnom telefonskom kontaktu s Bilalom Bosnićem, vođom vehabija u BiH, kao i s vođom terorističke Islamske država kalifom Al-Baghdadijem. >> VIDEO Vozač kamionom gazio ljude puna dva kilometra pa je ubijen. Poginulo najmanje 84 ljudi, uključujući djecu. Napadač je 31-godišnjak poznat policiji 