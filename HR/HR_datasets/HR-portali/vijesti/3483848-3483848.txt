OMIŠ - Omiški gradonačelnik Ivan Kovačić za Slobodnu Dalmaciju je izjavio kako je žalostan što je HDZ za svog novog/starog predsjednika omiškog ogranka izabrao Ivana Škaričića. Žalostan je, kaže, i zbog lokalne i zbog nacionalne politike, jer je ovo, po njemu, jasan znak kojim putem HDZ namjerava ići. - Onaj tko nije u stanju provesti reformu unutar vlastitih redova sasvim sigurno nije sposoban napraviti reformu ni za opću dobrobit društva. Što se mene tiče, daljnja suradnja s HDZ-om na nacionalnoj razini ovim je završena i više nije moguća, u Saboru, kao ni u drugim tijelima ne trebaju računati na moju podršku, a Most će se o svemu izjasniti kroz nekoliko dana - kazao nam je Kovačić.   Milijan Brkić i Tomislav Čuljak, glavni i politički tajnik HDZ-a, nisu u ponedjeljak htjeli komentirati izjavu. "Nisam upoznat s tom informacijom", "Nisam čuo izjavu, kad čujem onda ću je komentirati", uzvratili su Brkić i Čuljak na traženje novinara da komentiraju Kovačićevu najavu da HDZ više ne treba računati na njegovu podršku. Novi element u odnosima koalicijskih partnera nije želio komentirati ni HDZ-ov potpredsjednik Damir Jelić, koji je novinare uputio na glasnogovornika stranke Ivana Jabuku. "Kad gospodin Jabuka dogovori s vama izjavu, rado ćemo to prokomentirati, možda čak i ja", rekao je Jelić novinarima u Hrvatskom saboru.     Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!