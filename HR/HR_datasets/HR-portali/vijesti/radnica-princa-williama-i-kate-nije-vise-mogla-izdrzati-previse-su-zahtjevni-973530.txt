Foto: Guliver Images/REX DOMAĆICA princa Williama i Kate zarađivala je skoro 300.000 kuna godišnje održavajući njihov dom u Norfolku, no dala je otkaz jer kaže da su "previše zahtjevni", piše DailyMail. 35-godišnja Sadie Rice im je dvije godine kuhala, čistila i nabavljala namirnice, no navodno je odbila njihov zahtjev da provede više vremena i u Kensingtonskoj palači koju par dijeli s Princom Harryjem. "Sadie je jako marljiva i vrijedna, ali zahtjevi posla postali su preveliki, čak i za nju", rekao je blizak izvor. "Htjeli su da radi i u Kensingtonskoj palači i obujam njezinog posla stalno se povećavao. Nije imala život izvan radnog vremena. Sada odrađuje otkazni rok i nema šanse da se predomisli. Oni su na gubitku", rekao je izvor. Iz kraljevske obitelji nitko nije još komentirao ovu objavu, a njihov glasnogovornik samo je rekao: "Ne možemo govoriti o privatnim stvarima Williama i Kate."