„Zaista je neobično da ljudi osiguravaju svoje automobile, brodove, domove, a oklijevaju s osiguranjem svog života koji je svakako najvrjedniji od svega i kada istovremeno postoji još veća opasnost da ga izgube.“ Benjamin Franklin Čitate li ovaj tekst, vjerojatno se pitate treba li vam životno osiguranje. Mislite li da je to nepotreban trošak, možda vas uspijemo razuvjeriti u nastavku teksta, ako vas već izjava američkog državnika, filozofa, izumitelja, fizičara, ekonomista i pisca koji je njegovu važnost uvidio još u 18. stoljeću (!) nije navela na razmišljanje. Neslavni smo rekorderi po broju mladih koji i nakon punoljetnosti nastavljaju živjeti s roditeljima, a navodno je riječ o 70 posto punoljetnih mlađih od 34. Želite li pomoći svojoj djeci da lakše „dobiju krila“ kad im dođe vrijeme za osamostaljenje, životno osiguranje vam može pomoći. Odlučite li se za mješovito životno osiguranje koje je istovremeno i štednja, ako se ne dogodi osigurani slučaj, osiguratelj vam na kraju ugovorenog trajanja osiguranja isplaćuje osigurani iznos uvećan za pripisanu dobit. Tim novcem možete pomoći djeci u rješavanju stambenog pitanja ili školovanju. Jedan od najvažnijih razloga za ugovaranje životnog osiguranja je zaštititi one koje volite od financijske katastrofe koja bi ih zadesila u slučaju vašeg preranog odlaska. Nitko ne voli o tome razmišljati, no budimo iskreni – svi smo smrtni, a životno osiguranje vam jamči da će vaša obitelj biti financijski zbrinuta ako se dogodi najgore. Upitajte se bi li vaša obitelj mogla podnijeti financijski teret vašeg odlaska, i odgovor na to pitanje reći će vam treba li vam životno osiguranje. Procjenjuje se da će do 2060. prosječni građanin EU-a imati 47,2 god., a osobe starije od 65 godina činit će skoro 30% stanovništva EU-a ili gotovo dvostruko više nego u 2010. Ni Hrvatska nije izuzeta od starenja stanovništva, a kad tome pridružimo i sve manji broj novorođene djece, sve manje zaposlenih, masovne odlaske u inozemstvo, jasno je da se na državne mirovine nećemo moći osloniti. Životno osiguranje svakako je jedan od financijskih instrumenata koji vam može osigurati pristojan život u starosti. Ovisno o vašim financijskim i obiteljskim prilikama, dobi, poslu kojim se bavite i drugim parametrima, možete odabrati vrstu osiguranja koje najbolje odgovara vašim potrebama te iznos koji možete plaćati uz dodatna pokrića, poput osiguranja za slučaj nezgode, teških bolesti, trajne ili privremene nesposobnosti za rad ili drugog liječničkog mišljenja. Najbolje se prije ugovaranja police posavjetovati sa zastupnikom koji će vam dati dragocjeni savjet i preporuku. Sudjelovanje u nagradnoj igri. Ako ni ovi argumenti nisu dovoljni da se odlučite za sklapanje police osiguranja života ili se dvoumite oko izbora osiguratelja, trebate znati da sklapanjem police osiguranja života do 30. rujna 2017. kod UNIQE sudjelujete u nagradnoj igri u kojoj možete osvojiti 100.000 kuna na potrošačkoj kartici i druge vrijedne nagrade! Ne propustite ovu priliku.  Više informacija pročitajte na http://nagradnaigra.uniqa.hr   Tema: Promo sadržaj 