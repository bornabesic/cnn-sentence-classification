Foto: Blue Pearl Veterinary Partners JASMINE WILLIAMS ima nekoliko pasa, a četveromjesečna kujica Jade je obično ona koja ne upada u probleme. "Ona se odvoji od ostalih pasa kada vidi da rade problema. Odmah dođe i skoči na mene pa se počne maziti kako bi mi na taj način rekla da ona nema veze s vragolijama koje drugi izvode", rekla je ponosna vlasnica. Zbog toga je bila iznenađena kad je vidjela što se dogodilo inače opreznoj kujici. Jasmine je radila nešto u trenutku kad ju je zvao partner. Zamolio je da izađe van kako bi vidjela nešto i da se ne uznemiri kad vidi što se dogodilo. Jasmine je izašla i ugledala glavu kujice u kotaču. Neoprezna Jade zaglavila je dok je trčala za mačićem. Svašta su isprobavali, ali je nikako nisu uspjeli osloboditi. Zvala je udrugu za zaštitu životinja nadajući se da će joj oni pomoći, no samo su joj savjetovali da zove policiju. Kad je nazvala policiju, oni su joj savjetovali da zove hitnu pomoć. I njih je zvala, ali su rekli da joj ne mogu pomoći. Odlučila je otići do vatrogasnog doma kako bi tamo zatražila pomoć, no oni su joj rekli da nemaju odgovarajući alat kojim bi oslobodili kujicu. Vlasnica je već bila očajna i bojala se da će ostati bez svoje ljubimice. Plakala je i na mobitelu guglala kako bi pronašla neko rješenje. Srećom je naišla na stranicu specijalista za spašavanje životinja te ga odmah nazvala. Kujicu je odvezla u Blue Pearl veterinarsku kliniku u kojoj su joj obećali da će pronaći nekakvo rješenje. Odmah su vidjeli da je kujica iscrpljena. Cijelo vrijeme se sama pokušavala osloboditi, no to nije bilo moguće. Provjerili su joj zdravstveno stanje te joj dali sedativ kako bi se smirila. Nakon punih dvadeset minuta, Jade je bila oslobođena! Stručnjaci kažu da su spasili mnogo pasa i ostalih životinja, ali da nikad nisu vidjeli psa koji je glavom zapeo u kotaču. Svi su bili sretni jer su uspjeli spasiti malu Jade koje će ubuduće vjerojatno biti mnogo opreznija i paziti na svoju glavicu.