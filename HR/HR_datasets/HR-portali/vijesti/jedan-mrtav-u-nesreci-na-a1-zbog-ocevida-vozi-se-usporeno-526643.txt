Jedna je osoba poginula u sudaru dvaju automobila koji se u utorak oko 12.15 sati dogodio na autocesti A1 između Šibenika i Benkovca, priopćila je zadarska policija. Prema dosad dostupnim informacijama, u sudaru dvaju automobila poginula je jedna osoba, a nema informacija o ozlijeđenima.    Na mjestu nesreće u tijeku je očevid kojim će se utvrditi identitet stradale osobe i ostale okolnosti nesreće, a promet na ovoj dionici autoceste se odvija usporeno uz fizičku regulaciju, kažu u policiji.