Foto: Instagram AH, te Brazilke!  Nije tajna kako su Brazilke jedne od najljepših žena na svijetu, a ova zemlja svijetu je dala brojne poznate manekenke koje nećemo tek tako zaboraviti. Gisele Bundchen, Adriana Lima, Alessandra Ambrosio, Ana Beatriz Barros, ali i Izabel Goulart. A upravo je ova posljednja, 32-godišnja Izabel, naša današnja celebrity inspiracija, a kad vidite njezine slike s Instagrama, bit će vam potpuno jasno zašto. Duga, savršena kosa, lijepo lice i prekrasno tijelo, ono je što je Izabel dovelo na sam vrh modne scene, a to je prepoznao i slavni brend Victoria's Secret koji ju s ponosom naziva svojom "anđelicom". Izabel je posebno poznata po čvrstom trbuhu, a kako je sama otkrila u jednom intervjuu, na kojem god djelu svijeta bila, svaki dan posveti sat vremena vježbanju, bez iznimke.   Dobra je vijest što zgodna Brazilka često objavljuje video vježbe na Instagramu, a na YouTubeu smo pronašli i nekoliko videa s njezinom fitness rutinom.  Možda vam baš lijepa Izabel otkrije nekoliko novih zanimljivih vježbica koje možete isprobati već danas te biti još jedan korak bliže tijelu kakvo ste oduvijek htjeli imati. Samo ne odustajte i ne dajte da vas obeshrabre sitna nezadovoljstva jer je to sve dio puta. Niti jedan uspjeh se ne događa preko noći. Dobro jutro :)!