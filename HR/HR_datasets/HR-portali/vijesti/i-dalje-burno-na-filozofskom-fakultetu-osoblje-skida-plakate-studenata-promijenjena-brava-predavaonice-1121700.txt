Borba na Filozofskom fakultetu Sveučilišta u Zagrebu ne staje. Nakon što je donesena odluka o smijeni dekana Valtka Previšića, Fakultetsko osoblje sada, navodno po nalogu nametnute uprave, skida plakate koje studenti lijepe po Fakultetu. Za sve krive novog dekana Željka Holjevca kojeg prozivaju da slijedi ponašanje njegova prethodnika Previšića. Bivši dekan prije nekoliko je tjedana uzeo studentima ključ od jedne od dvorana, a sada, kako navodi Plenum FFZG, na prostoriji dvorane A001 promijenjena je brava.  - U tu prostoriju više nitko od studenata ne može ući, iako su u toj prostoriji plenumska knjižnica i mnoge druge studentske stvari. Nije nam jasno vjeruje li nametnuta uprava stvarno da će cenzurom, oduzimanjem prostorija i mijenjanjem brava spriječiti djelovanje studenata ili održavanje Plenuma i kako to da nisu izvukli nikakvu pouku iz svih događaja posljednjih mjeseci - poručili su studenti na službenoj Facebook stranici. Sutra u 20 sati planiran je novi Plenum i daljnji dogovori oko moguće blokade i budućnosti Fakulteta.  >> Blokade fakulteta neće biti, predavanja bi se sljedeći tjedan trebala normalno održavati