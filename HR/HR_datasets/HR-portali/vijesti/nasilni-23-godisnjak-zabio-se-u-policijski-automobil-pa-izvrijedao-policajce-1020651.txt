Osumnjičeni je uhićen uz uporabu sredstava prisile, tjelesne snage i sredstava za vezivanje Policijski službenici Policijske postaje Koprivnica dovršili su kriminalističko istraživanje nad muškarcem rođenim 1993. godine zbog sumnje u počinjenje kaznenog djela napada na službenu osobu. Sumnja se da je osumnjičeni jučer, 26. travnja, oko 22 sata u Đurđevcu, u odvojku Ulice bana Jelačića, nakon potjere službenim policijskim vozilima osobnim automobilom vožnjom unazad udario u zaustavljeni policijski automobil, u kojem su se nalazila dva policijska službenika, koji su lakše ozlijeđeni. Neposredno prije u Đurđevcu, na parkiralištu u Ulici Matije Gupca, zbog nepropisne vožnje u nazad osumnjičeni je osobnim automobilom udario u parkirani automobil, s vozilom napustio mjesto događaja, a policijski službenici su ga uočili i krenuli u potjeru. Osumnjičeni je uhićen uz uporabu sredstava prisile, tjelesne snage i sredstava za vezivanje. Tijekom postupanja osumnjičeni je vrijeđao i omalovažavao policijske službenike. Zbog sumnje u počinjenje kaznenog djela napad na službenu osobu protiv osumnjičenika će biti podnesena kaznena prijava nadležnom državnom odvjetništvu, a radi prekršaja narušavanja javnog reda i mira i prometne nesreće biti će pokrenut prekršajni postupak. 