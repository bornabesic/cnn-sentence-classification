Jučerašnje prosvjede diljem Hrvatske u znak potpore Cjelovitoj kurikularnoj reformi popratila je i vodeća svjetska novinska agencija Reuters. Članak pod naslovom ''Tisuće Hrvata prosvjeduju za obrazovanje slobodno od politike'' trenutačno je najčitaniji članak na stranici Reutersa koji piše da se na središnjem zagrebačkom trgu okupilo najmanje 25.000 ljudi te da su u još 12 hrvatskih gradova održani manji prosvjedi. "Prosvjedi pod sloganom 'Hrvatska može bolje' organizirani su nakon što se stručna skupina koja radi na reformi povukla iz projekta, žaleći se da se nova Vlada desnog centra previše uplela u planiranje", piše Reuters. "Prosvjed je udarac ionako krhkoj Vladi koja bi se mogla raspasti nakon manje od pet mjeseci zbog svađe unutar koalicije, zbog navodnog sukoba interesa prvog potpredsjednika Vlade Tomislava Karamarka", dodaje Reuters. Članak završava informacijom da nezaposlenost u Hrvatskoj doseže gotovo 16 posto te da se gospodarstvo tek počelo oporavljati nakon šest godina recesije. >>Na prosvjedu su bile majke s tek rođenom djecom, stariji građani s kućnim ljubimcima i učenici što su zbrisali iz škole 