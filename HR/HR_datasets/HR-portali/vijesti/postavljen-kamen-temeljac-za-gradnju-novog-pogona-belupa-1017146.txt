Predsjednici uprava Podravke i Belupa Zvonimir Mrsić i Hrvoje Kolarić postavili su kamen temeljac u obliku tablete za početak gradnje dviju novih tvornica krutih, polukrutih i tekućih oblika lijekova Belupa, farmaceutske tvrtke koja posluje unutar Podravke grupe. Vrijednost ulaganja je 390 milijuna kuna i riječ je o najvećoj ovogodišnjoj greenfield investiciji u zemlji. Osim tvornice tu će biti i energetski centar, skladišta za sirovine i ambalažu te opasne i zapaljive tekućine. Početak rada najavljen je za proljeće 2017. godine, a zaposlit će oko 100 radnika. Z. Mršić je rekao da su se nakon razmatranja nekoliko lokacija za gradnju odlučili ipak za Koprivnicu, a premijer Zoran  Milanović koji je nazočio postavljanju kamena temeljca istaknuo je kako je i Vlada pomogla u realizaciji. Naime, dobiven je poticaj od Ministarstva gospodarstva od 163,7 milijuna kuna, jer je riječ o strateškoj investiciji.  Inače,tvornica se gradi iz vlastitih sredstava, dijelom iz kredita, a dio je osiguran nedavnom dokapitalizacijom Podravke. >>Država dokapitalizirala Podravku sa 113,4 milijuna kuna >>Podravka za 33 milijuna eura kupila većinski udio u ljubljanskom Žitu 