Foto: Instagram MUŠKARCIMA nije lako, a ništa lakše nije ni ženama - u moru različitih pristupa ljubavi i teorija o tome tko kome prvi treba prići, ponekad se čini da većina vremena otpada na teoretiziranje, a jako malo na ljubav. Jednako kao što muškarci griješe u odnosu sa ženama, griješe i žene, a ovo su stvari koje najčešće rezultiraju gubitkom interesa. Pretjerana neovisnost Žena koja ima posao, karijeru, stan i auto zvuči kao idealan ulov, a upravo je puno takvih žena solo. Dodamo li tome potrebu samostalne žene da naglasi kako sve može platiti sama i nastaje potencijalni problem. Stvar je jednostavna - muškarci se vole osjećati kao da su nekome potrebni, a žena koja mu stalno naglašava da može i bez njega će mu ponekad biti manje privlačna od one koja mu daje osjećaj da ju ponekad treba spasiti. To ne znači da moraš glumiti da si nesposobna, ali dobro je tu i tamo dopustiti da plati kavu. Previše priče o poslu Kad muškarac puno priča o svom poslu u kojem je uspješan, to je pohvalno, a kad žena radi istu stvar, baš i nije. Jasno je da su u pitanju dvostruki standardi ali činjenica je da postoje muškarci koji  će se preplašiti žene koja je uspješna i u poslovnom svijetu jer neki od njih to shvaćaju kao isključivo muški teritorij. Tračanje Ovo se s punim pravom može svrstati u iritantne ženske navike, pogotovo u očima muškaraca. Tračanje i prigovaranje ženama ponekad predstavlja ispušni ventil, ali muškarci to vide na drugačiji način. Oni su fokusirani na rješavanje problema, a rijetko se koji problem rješava tračanjem ili prigovaranjem.  Priče o bivšima Još jedna stvar koju žene vole raditi, a muškarci vole izbjegavati - priče o bivšim ljubavima. Tko je koga ostavio, zbog čega, tko je kriv za što a tko nije… prosječnom muškarcu je važnija sadašnjost, a ako se nađe u društvu žene koja stalno kopa po prošlosti, mogao bi pobjeći.