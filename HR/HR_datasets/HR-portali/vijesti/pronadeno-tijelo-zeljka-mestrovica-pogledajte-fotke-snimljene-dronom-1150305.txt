HGSS je objavio fotografije snimljene dronom s pomoću kojeg su pronašli tijelo Željka Meštrovića, supruga Ondine Meštrović (33) koja je u utorak pronađena mrtva u neboderu na riječkoj Vežici. Jučer je oko 13 sati na nepristupačnom predjelu, na kojem se nalazi manja šumica, u blizini Ulice Sveti križ na Gornjoj Vežici, policija u suradnji s GSS-om pronašla tijelo Ž. Meštrovića. Inače, cijeli slučaj izazvao je mnogo pozornosti, a u javnosti su se pojavile tri verzije priče vezane uz okolnosti smrti 33-godišnje majke dvoje male djece. U utorak su gotovo svi tvrdili kako je ta majka dvoje djece ubijena, što se dalo zaključiti iz toga što su na potezu od Rijeke do Zagreba u potrazi za Željkom Meštrovićem aktivirane brojne policijske snage, pa čak i duge cijevi. U srijedu su se pojavile informacije kako je Ondina Meštrović umrla zbog predoziranja heroinom. Njezino tijelo, na kojem su bili vidljivi tragovi uboda igle, pronađeno je u zajedničkom spremištu na desetom katu koje je, kako tvrde susjedi iz nebodera, bilo zaključano i to tako da je netko slomio ključ u bravi s vanjske strane. Je li to napravio njezin suprug koji je u utorak ujutro nazvao punicu i kazao joj da dođe po njihova sina u stan, nije poznato.  >>VIDEO U šumici na Vežici pronađeno tijelo supruga preminule majke dvoje djece >>VIDEO Riječka slagalica strave: 'Policija mi je pred kućom, ali sina nisam vidio 7 dana' 