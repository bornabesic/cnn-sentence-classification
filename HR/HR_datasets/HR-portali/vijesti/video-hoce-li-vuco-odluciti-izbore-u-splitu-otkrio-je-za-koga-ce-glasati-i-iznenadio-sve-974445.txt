Screenshot: YouTube "ZA KOGA ćeš glasati", pitanje je koje, prema njegovim riječima, posljednjih dana ljudi stalno postavljaju Siniši Vuci. Kako ne bi morao svima pojedinačno odgovarati, snimio je video u kojem jednom za svagda objašnjava tko zaslužuje njegov glas. "Zadnjih dana kako sam imao koncerte po Dalmaciji i svom rodnom Splitu puno ljudi me pita za mišljenje kao javne osobe, kao čovjeka, ne samo glazbenika, u vezi nadolazećeg drugog kruga izbora za gradonačelnika Splita. Bez puno filozofije, poručio bih svima da je to uobičajeno svuda po svijetu, vidjeli smo posljednje američke predsjedničke izbore da javne osobe imaju svoje mišljenje. Pozivam ljude da glasaju po svom osjećaju, a ja mogu samo reći, kao Siniša Vuco, da ću dati svoj glas za gospodina, ponavljam gospodina, Andru Krstulovića Oparu", poručio je. Obrazložio je i zašto daje svoj glas kandidatu HDZ-a. "Mislim da je izbor gospodina Krstulovića Opare najbolje rješenje za grad Split"