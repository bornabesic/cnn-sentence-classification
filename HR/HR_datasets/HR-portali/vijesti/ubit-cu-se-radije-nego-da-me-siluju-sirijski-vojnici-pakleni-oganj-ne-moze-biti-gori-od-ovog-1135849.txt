Medicinska sestra iz opkoljenog sirijskog grada Alepa ostavila je emotivno oproštajno pismo u kojem je objasnila zašto je izabrala radije oduzeti si život nego se suočiti sa silovanjem vojnika sirijskog režima, piše Mirror.  Ovo pismo i tvrdnje boraca protiv Sirijske vojske navode na zaključke da su žene u tom gradu u opasnosti od napada, a neke se odlučuju na samoubojstva kako bi izbjegle seksualno zlostavljanje.  Emotivnu poruku medicinske sestre iz Alepa je prenio humanitarac Abdullateef Khaled. "Jedna sam od žena u Alepu koja će uskoro biti silovana jer više nema muškaraca i oružja koje bi stajalo između nas i 'životinja' koji će doći, a nazivaju se 'državnom vojskom', piše žena te dodaje kako ništa ne želi od onih koji čitaju poruku.  "Počinit ću samoubojstvo zato što ne želim da me nekoliko pripadnika Assadova režima siluje dok su se još jučer bojali reći riječ Alep. Počinit ću samoubojstvo jer mislim da 'pakleni oganj' neće biti gori od ovoga", napisala je u poruci muslimanskim učenjacima te dodala kako su njihove presude za nju postale besmislene i da ih sačuvaju za sebe i svoje obitelji.  >>'Situacija je strašna. Mrtvi leže na ulicama, nitko ih se ne usudi skloniti. Ovo se ne da opisati' >>Kaos Alepa se nastavlja: Blokirali su evakuaciju, primirje je propalo i ponovno se čuje granatiranje 