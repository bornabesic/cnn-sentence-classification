"Ne možemo potvrditi niti demantirati ulazak naših ljudi u Upravu Agrokora", bilo je jedino što su nam rekli u savjetničkoj kući McKinsey, koja se u kuloarima spominje kao dio nove upravne strukture Agrokora. Već se danima, zapravo, šuška o mogućnost mijenjanja Uprave, pa i vlasničke strukture, a to će se na kraju i morati dogoditi. Ključni kreditori i koncern Agrokor napokon su postigli nekakav dogovor - "standstill" aranžman - koji bi trebao olakšati napore kompanije u rješavanju pitanja likvidnosti, osiguranja kontinuiteta poslovanja, zaštite vrijednosti koncerna, kao i predstaviti osnovu za održivo restrukturiranje. Ili, ukratko, zamrznute su financijske obveze Agrokora i i vjerovnici neće (još) krenuti u proces naplate potraživanja. Osim navedenog, dogovor podrazumijeva i angažman međunarodnih stručnjaka u samom vrhu kompanije.