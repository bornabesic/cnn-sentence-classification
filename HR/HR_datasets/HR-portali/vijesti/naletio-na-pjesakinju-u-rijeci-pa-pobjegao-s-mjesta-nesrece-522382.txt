Vozač Fiat Punta riječkih registarskih oznaka oko 20.15 h u Kvarnerskoj ulici u Rijeci naletio je na pješakinju, koja se kretala kolnikom u suprotnom smjeru od vozila. Umjesto da se zaustavi, isti je napustio mjesto nesreće, no policija ga je ubrzo pronašla.  Nesretna starija žena u kritičnom stanju hitno je prebačena u KBC Rijeka. Detalji nesreće kao i identitet vozača bit će poznati nakon obavljenog razgovora i očevida.   