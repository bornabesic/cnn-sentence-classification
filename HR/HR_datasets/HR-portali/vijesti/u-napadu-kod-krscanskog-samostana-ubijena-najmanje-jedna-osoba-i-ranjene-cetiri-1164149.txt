U napadu na egipatske snage sigurnosti pokraj jednog od najstarijih kršćanskih samostana u Egiptu - samostana Svete Katarine na jugu Sinaja u utorak je ubijena najmanje jedna osoba i ranjene četiri, a Islamska država preuzela je odgovornost. Napad je uslijedio samo tjedan dana nakon dva smrtonosna napada na kršćane u Egiptu kada je u dvjema crkvama na Cvjetnicu ubijeno 45 osoba. Nakon tih napada u zemlji su uvedene pojačane sigurnosne mjere. Napadači su otvorili vatru na policijsku kontrolnu točku nekoliko stotina metara od ulaza u crkvu i ubili jednog policajca te ranili četiri. Papa Franjo trebao bi za 10 dana posjetiti Egipat. Egipatska kršćanska manjina čini 10 posto stanovništva i sve je češće meta napada islamističkih militanata. >> Krvava Cvjetnica: Pokolj kršćana u Egiptu uoči posjeta pape Franje >> Egipat proglasio izvanredno stanje zbog terorističkih napada u kojima su ubijene 44 osobe 