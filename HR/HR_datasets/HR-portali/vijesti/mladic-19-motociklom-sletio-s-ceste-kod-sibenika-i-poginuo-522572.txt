Devetnaestogodišnji vozač motocikla s područja Drniša poginuo je u ponedjeljak sletjevši motociklom Honda s lokalne ceste kod Širitovaca, doznaje se od šibensko-kninske policije. Nesreća se dogodila oko 17.10 sati. Mladi motociklist u padu je zadobio teške ozlijede te je prevezen u šibensku bolnicu, gdje je umro oko 18.15 sati.  U šibensko-kninskoj Policijskoj upravi doznaje se da je smrtno stradali 19-godišnjak vozio jači motocikl marke Honda koji nije bio registriran. Uzrok i okolnosti nesreće znat će se nakon policijskog očevida. 