Kada vaša bivša ili bivši bez vašeg znanja i dozvole objavi na internetu fotografiju koja vas prikazuje u obnaženom izdanju, a nerijetko su takve fotografije snimljene i prilikom seksualnog čina, to se naziva 'osvetničkom pornografijom'. Motiv takvog postupanja najčešće je ponižavanje bivšeg partnera, osobito nakon burnog prekida veze. Prema istraživanju Sveučilišta RMIT i Sveučilišta Monash, čak petina Australaca, podjednako muškaraca i žena, pretrpjela je zlostavljanje putem "osvetničke pornografije" s golim slikama koje su snimljene bez njihove dozvole, kako javlja BBC. Pri tome, 11 posto je otkrilo da su takve njihove slike distribuirane bez dopuštenja. Manjinske skupine, kao što su domoroci, osobe s invaliditetom ili članovi LGBT zajednice, još su pod većim rizikom od viktimizacije. Za sada samo dvije australske države, Victoria i Južna Australia, imaju zakone protiv distribuiranja slika bez dopuštenja. Voditelji istraživanja preporučili su da se zlostavljanje putem slika kvalificira kao zločin u cijeloj Australiji, javlja BBC.