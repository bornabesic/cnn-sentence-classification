Foto: Hina "BIO SAM primoran zatražiti razrješenje trojice kolega u vladi. Imam punu podršku. Idemo sada na formiranje nove većine, ako je nećemo imati, spremni smo za nove izbore", rekao je Plenković nakon sastanka u HDZ-u.  "Donijeli smo tri zaključka. Prvi je jedinstvena podrška članova predsjedništva HDZ-a i članova vlade odluci na koju sam bio primoran, nakon što je trojica ministara MOST-a odlučila glasati protiv očitovanja vlade RH, kojom se odbija inicijativa oporbe za izglasavanje nepovjerenja Mariću. Bitno je da svi znaju slijed događaja.  Drugo, dobio sam punu potporu predsjedništva i članova vlade za sastavljanje parlamentarne većine koja bi omogućila nastavak rada vlade i stabilnost institucija. Cijeli angažman i misija vlade su da Hrvatska nastavi s gospodarskim rastom, da bude politički stabilna.  Treće, ukoliko u sljedećim danima ne dođe do mogućnosti formiranja parlamentarne većine, ja i HDZ smo spremni na nove izbore, iza toga stojim.", rekao je Plenković.  "Članak 110 Ustava jamči da premijer može razriješiti ministra, nema potrebe za Saborom. To je stupilo na snagu odmah, razrješenje ministara. Ovo što se danas dogodilo nije bila moja želja niti scenarij, nego reakcija na činjenicu da partneri u vladi od kojih očekujemo korektnost i stabilnost, to nisu poštovali.", tvrdi Plenković.  Na pitanje slijedi li smjena Petrova kaže: "Uskoro ćemo vidjeti ostaje li Petrov predsjednik Sabora. Vlada nije pala." Uskoro opširnije.