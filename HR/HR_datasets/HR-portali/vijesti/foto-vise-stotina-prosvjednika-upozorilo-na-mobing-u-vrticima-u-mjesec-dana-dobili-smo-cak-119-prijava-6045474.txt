Sindikat obrazovanja medija i kulture (SOMK) organizirao je u četvrtak na zagrebačkom Trgu bana Jelačića prosvjed članstva i  zaposlenih  u dječjim vrtićima grada Zagreba s porukom "Pravo na rad bez straha - stop mobbingu na radnom mjestu" i strahovladi pojedinih ravnatelja uz apel da ih se shvati ozbiljno. Prosvjednici njih 300-tinjak zatražili su da im se omogući humano radno okruženje, rad u dostojanstvenim, boljim radnim uvjetima, poštivanje svakog radnika, te sloboda sindikalnog organiziranja. Jedan od zahtjeva bila je i smjena ravnateljice Dječjeg vrtića Remetinec koja je u međuvremenu razriješena, no upozoravaju kako takvih slučajeva ima još u zagrebačkim vrtićima. "Neka strah, ide u prah", poručili su noseći transparente na kojima je, među ostalim, pisalo "Pravo na rad bez straha", "Stop mobbingu na radnom mjestu", "Kad se bojim, nisam svoj" i drugo. Predsjednica SOMK-a Božica Žilić istaknula je kako je prosvjed organiziran zbog velikog problema u Dječjem vrtiću Remetinec u kojem su radnici prijavili zlostavljanje, uznemiravanje, vrijeđanje, nezakonite, nedopustive i neprimjerene postupke ravnatelja. Nadam se da će se smjenom ravnateljice DV Remetinec i imenovanjem v.d. situacija smiriti, rekla je Žilić dodavši kako  su zaposlenici predugo radili pod pritiskom, pa mnogi imaju i zdravstvene probleme. U mjesec dana koliko radi njihov sindikalni 'mobing-fon' dobvili su 119 prijava odgojitelja, kuharica, spremačica i domara iz dječjih vrtića. Stoga smatram da je odluka (o razrješenju) razumna i pravična i trebala je doći puno prije. No, postoji još vrtića u kojima je ista ili slična situacija i zbog njih prosvjedujemo, ustvrdila je Žilić. Zatvori Slika 1/18 Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX Objavljeno: 11.05.2017. Goran Mehkek / CROPIX SOMK razvija partnerstvo i dijalog s poslodavcima, a posebno s ravnateljima, a ako to nikako ne ide, obraćamo se i gradonačelniku i Gradskom uredu za obrazovanje i žao mi je što do sada nije bilo volje da se situacija riješi i da je moralo doći do prosvjeda.Kada se ne rješavaju sindikalni zahtjevi ostaju jedino javno okupljanje i izražavanje nezadovoljstva na prosvjedu, rekla je Žilić. Upozorila je da se u svakodnevnom radu odgajatelji susreću sa prevelikim brojem djece u grupama, integracija djece s teškoćama u razvoju i zahvaljujući našim aktivnostima. Uspjeli smo s Gradom dogovoriti povećan broj asistenata, trećih odogajatelja što je bitno olakšalo poziciju, no još uvijek se mučimo s nedostatkom sredstava, kazala je Žilić. Jedan odgajatelj i dalje radi u prosjeku sa 25 do 30-oro djece samo u jednoj smjeni i samo su dva odgajatelja u vrijeme preklapanja za podjele obroka i odlaska na spavanje i to iziskuje velike psihičke i fizičke napore, i zbog njih smo ovdje, jer se to pitanje konačno mora riješiti. Prerasli smo uzaludna obećanja i umorni od čekanja, rekla je Žilić. - Jučer je gradski pročelnik Ivica Lovrić rekao da mi iz sindikata vršimo pritisak na grad, a da radnici lažu. Mi smo skupili više od 1500 potpisa za smjenu travnateljice u DV Remetinec. Gradu poručujemo, ako nas već prije niste shvatili ozbiljno, učinite to sad, izjavila je Žilić Predsjednik Saveza samostalnih sindikata Hrvatske Mladen Novosel izrazivši potporu prosvjednicima poručio im kako su zajedno jači te dodao kako ovdje nisu zbog većih plaća, iako su ih zaslužili, nego zaposlenika koji su svakodnevno izloženi mobbingu, stresu, radnim uvjetima nedostojnima 21. stoljeća pa radnici sami odlaze, jer to više ne mogu podnijeti. To im nećemo dopustiti, poručio je Novosel i dodao kako su česti dugotrajni radni sporovi, ali o tome ne moramo šutjeti. Jedino solidarnost nas može ujediniti i pomoći nam da kroz sindikalne aktivnosti zaštitimo svoja prava, naglasio je Novosel. Potporu prosvjednicima dali su i nezavisna kandidatkinja za zagrebačku gradonačelnicu Sandra Švaljek i kandidat za gradonačelnikaplatforme "Zagreb je NAŠ" Tomislav Tomašević.