Oko 8000 crnih londonskih taksija blokirali su u srijedu dio središte Londona kako bi upozorili na nelojalnu konkurenciju koju u njihovom očima predstavlja platforma Uber. Londonski taksiji su se sporo kretali između Trafalgar Squarea i Whitehalla i jako poremetili promet u toj četvrti u kojoj se nalaze premijerova rezidencija i ministarstva. "Ne želimo ukinuti Uber, samo želimo da oni poštuju ista pravila kao i mi", rekao je o platformi Steve Wilson, taksi vozač već 22 godine. Jedan drugi taksist je rekao da im ne preostaje drugo do blokiranja ulica, pošto vlada ništa ne poduzima. Socijalni pokret je po prvi puta okupilo pet sindikata koji predstavljaju 25.000 vozača taksija britanske prijestolnice, koji su dobili i podršku francuskih i belgisjkih vozača. "Mislimo da Uber iskorištava svoje vozače i izvlači od njih maksimalne iznose, obvezuju ih da rade prekovremeno", rekao je Jim Kelly, dužnosnik sindikata Unite i istaknuo da takav režim dovodi do pada sigurnosti za korisnike. Uber je u Velikoj Britaniji u srijedu pokušao smiriti napetosti i predložio crnim taksijama da besplatno prve godine koriste njihovu aplikaciju koja omogućuje kontakt s korisnicma. Ponuda nije prihvaćena. Uber se spektakularno razvio zahvaljujući aplikaciji na pametnim telefonima gdje omogućuje brzo pronalaženje vozila. Njihov uspjeh izaziva bijes tradicionalnih taksista. 