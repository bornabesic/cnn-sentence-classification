I u Crkvi su u nedjelju ostali u šoku, nakon što se dominikanac o. Luka Prcela obračunao s predsjednicom države zbog njezine nedavne izjave o zločinačkoj naravi NDH. Šok je time veći jer je sve izgovoreno s  izravnog prijenosa mise na HTV­u, s time da je svima u Crkvi poznato da je Prcela služio mise za Pavelića. - Ja ne mogu nikako oprostiti ovo što je izjavila da je hrvatska država, Nezavisna država nije bilamnezavisna i da je bila zločinačka. Tko to kaže da je današnja Hrvatska država nezavisnija od one koja je bila od '41. do '45.? ­ rekao je Prcela u svojoj homiliji.Ma dosta više da sami po sebi pljujemo. Dosta više što se događalo kroz ovo proteklo vrijeme za vrijeme ove dvojce predsjednika koji su bili, možemo kazati, predsjednici antihrvatske države ­rekao je Prcela, a vrlo brzo na njegove riječi, na svome Facebook profilu reagirala predsjednica Kolinda Grabar Kitarović, rekavši da on njoj možda i ne može oprostiti njenu izjavu, ali da mu ona oprašta njegovu:  - Okrenimo se budućnosti! - poručila je predsjednica. Provincijal hrvatskih dominikanaca o. Anto Gavrić rekao je kako je to Prcelino osobno razmišljanje i nije stajalište Hrvatske dominikanske provincije. - Svećenik izgovara svoju propovijed prema savjesti i nitko njemu nadređeni, niti biskup niti provincijal, ne može određivati niti kontrolirati što će propovjednik u pojedinoj propovijedi izreći. U propovijedima u crkvi tumači se Božja riječ, poziva na pomirenje i zajedništvo te da oltar ne smije služiti za politička razračunavanja bilo koje vrste ­ poručio je o. Gavrić.  - Znajući za rane o. Luke Prcele koje nosi kao svećenik koji je bio proganjan u prošlom totalitarnom režimu, svakako ću o sadržaju izrečene propovijedi razgovarati s njim u duhu kršćanske ljubavi ­ rekao je provincijal Gavrić. O. Luka Prcela, naime, bio je proganjan u komunizmu i osuđen na trogodišnji zatvor. Inače, don Luka Prcela među omiljenim je splitskim svećenicima i crkva mu je u pravilu prepuna, no njegovi protivnici nabrajaju neke njegove nezgodne izjave, slične nedjeljnoj, poput one iz 1997. da je "bio dobar Hrvat, zahvaljujući njemu, danas imamo državu" te da su "Hrvati dugo živjeli u neznanju i dugo morali čekati na priznanje Hrvatske. Srećom je bilo ljudi, kao što su Poglavnik i predsjednik, koji su se i dalje borili." Ili pak one iz 1999.: "Pitam se je li slučajno da je Poglavnik preminuo 28. prosinca, na Blagdan nevine dječice?" te one iz 2001. da " jest pobjegao i to mu mnogi nisu oprostili, ali kako smo vidjeli iz današnjeg Evanđelja i Isus je pobjegao u Egipat. Tako je učinio i naš Poglavnik, jer bi mu inače glava završila na panju." >>Svećenik Prcela: Ne mogu oprostiti Kolindi jer je rekla da je NDH zločinačka. Predsjednica odgovorila: Ja Vama opraštam Vašu izjavu O. VJEKOSLAV LASIĆ Na udaru kritičara zbog služenja misa zadušnica za poglavnika Antu Pavelića na prvome mjestu je dominikanac o. Vjekoslav Lasić, koji se uopće ne obazire na te kritike, već svake godine 28. prosinca služi misu zadušnicu za Pavelića, tvrdeći kako na nju ima pravo svaka duša. MILJENKO BABAIĆ "Da sam '41. bio živ ne znam što bih bio, domobran ili ustaša. Ali sigurno ne bih bio zločinac partizan. Je li netko ustaša zato jer voli Hrvatsku?! Ljudi, ja komunističke guje svaki dan vidim u Hrvatskoj!", izjavio je dubrovački svećenik Babajić, koji je često napadao predsjednike Mesića i Josipovića. FRANJO JURČEVIĆ Kastavski župnik Franjo Jurčević na svome je blogu napisao: “Osobno mi je i drago da se domoljube poistovjećuje sa ustašama jer ustaše su se doista borili samo i isključivo za slobodnu Državu Hrvatsku”. Nije se libio kritika predsjednika Mesića, Josipovića i SDP­a u svojim nastupima. 