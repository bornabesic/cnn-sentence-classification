Komunistička partija u Kini je 36 godina radila teror kakav se ne pamti u povijesti čovječanstva. Ubili su više ljudi nego što ih je stradalo u najvećim ratovima. Komunizam je tamo pokazao svoje pravo lice! Postoji jedno veliko zlo koje je svijetu u zadnjem deseteljeću doseglo svoj veliki vrhunac. To zlo je ubilo više ljudi nego bilo koji rat, više nego bilo koja bolest, brojke dosežu astronomske cifre. Radi se o abortusu, ubojstvu nevine nerođene djece. Cijeli svijet je u vlasti toga zla, ali jedna zemlja prednjači po broju ubojstava, a to je KINA! Njihova politika jednog djeteta je primjerice u 2012. godini natjerala 6,7 milijuna Kineskinja na abortus, a zbog te iste politike je spriječeno rođenje preko 400 milijuna ljudi, navodi 24 sata. Broj abortusa je u proteklih nekoliko desetljeća često prelazio brojku od 100 milijuna godišnje. Naravno da takva politika, koja je došla iz samih dubina pakla, ima velike posljedice. Posljedice su teške a jedna od njih je i velika stopa samoubojstava žena koje su morale ubiti svoju djecu. Osim toga odnos broja dječaka i djevojčica se jako promijenio, naime, svake godine velik broj ženske djece u Kini u tajnosti je ubijeno u najranijem djetinjstvu jer su njihovi roditelji priželjkivali muško dijete. Neke procjene predviđaju da će do 2020. godine biti oko 40-50 milijuna više muškaraca nego žena, što će za posljedicu imati to da se mladići neće imati za koga ženiti a samim time će i pasti natalitet. Da je politika jednog djeteta proizašla iz samih ponora pakla pokazuje i to što su milijuni muškaraca prisilno sterilizirani, a ženama su se ugrađivale spirale i podvezivali jajnici. Slučaj jedne Kineskinje od prije četiri godine koja je bila u sedmom mjesecu trudnoće i kad su joj upali nepoznati ljudi u stan i odveli je u bolnicu, dokazuje strašan teror koji se događa u Kini. Odvezli su je do lokalne bolnice, gdje su joj zaboli iglu u trbuh. “Suprotno savjetima stručnjaka i usprkos našem očajničkom preklinjanju zgrabili su moju ženu kao da je svinja. Petero ljudi držalo ju je za ruke, noge i glavu i ubrizgali joj injekciju u trbuh” ispričao je njezin suprug taj događaj i zbog straha od osvete nije htio otkriti svoj indentitet. “Ni moja supruga, ni ja nismo potpisali nikakav formular o suglasnosti. Deset sati kasnije rodila je dječaka koji se uvijao i tiho plakao” rekao je nesretni otac. Majka nije smjela niti uzeti svoje dijete u naručje, nego su liječnici naložili ocu da plati “čistaču” da se dijete pokopa na obližnjem brdu. Ovo sve se događalo u južnoj kineskoj provinciji Hunan. Muškarac (56) koji je također govorio anonimno, ispričao je kako je devedesetih godina prošlog stoljeća bio dio tima za planiranje obitelji. U svakom okrugu su postojali su podaci na tablama na kojima je pisalo koliko koja obitelj ima djece. Roditelji su dali pravo na još jedno dijete samo ukoliko je prvo bila djevojčica i to tek nakon pet godina “Mnoge žene su u osmom mjesecu trudnoće bile prisiljene na abortus. Liječnici su pristajali radit ih unatoč posljedicama jer je to bilo naređenje. Takva je bila politika, a oni su slušali i radili što im je bilo rečeno” rekao je ovaj bivši član tima koji nije mogao dugo izdržati raditi taj posao. Ono što mu je prelilo čašu bio je slučaj žene koja je imala dvije kćeri i željela je sina. Morala je pobijeći je od kuće kako bi izbjegla podvezivanje jajnika. Tim za planiranje obitelji došao je na njenu adresu i tamo našao samo njenu staru majku. “Polomili su sav namještaj, doslovno uništili stan. Kad sam jednom kolegi rekao da je to ipak previše on mi je samo odgovorio da je takva politika. Nikad neću zaboraviti taj prizor. Žena od 80 godina plače ispred uništene kuće, sjedi na kamenu, sva u suzama” prisjetio se najgore scene u svojoj karijeri nakon čega je napustio taj posao koji ga je zgrožavao. Komunističku partiju su pokušavali nagovarati i to desetljećima da prestane s politikom jednog djeteta, no oni su to uporno odbijali. Kineski demografi su govorili kako će zemlja zbog toga biti suočena s ekonomskom krizom, koja će biti izazvana nedostatkom radne snage i dramatičnim brojem starih ljudi. No partija nije bila sklona ukinuti politiku jednog djeteta jer joj je ta politika omogućila veliku moć. Naime, uglednici širom Kine često su dobivali ogroman novac kako bi “zatvorili oči” na taj zakon. Na društvenim mrežama 2012. pojavila se fotografija jedne majke koja leži u bolničkom krevetu s mrtvim tijelom svoga sina nakon što je bila prisiljena ubiti svoga sina. Nije imala službenu dozvolu za drugo dijete niti novce (6.300 dolara) da plati propisanu kaznu. Njezin suprug je svjedočio kako mu je supruga dugo nakon toga bila bolesna i depresivna, a njihova mala kćerka je stalno pitala gdje joj je brat. “Preostalo nam je samo da joj kažemo da je u raju. Ali nismo joj znali odgovoriti kako raj izgleda” rekao je nesretni otac čiju su obitelj nakon svega još osuđivali i stanovnici sela u kojem žive. “Mi smo kao stvarali probleme  pa su čak i kad mi se žena oporavila držali transparente ispred bolnice nazivajući nas izdajicama” – rekao je suprug. U veljači ove godine dobili su drugo dijete, a ukidanje politike jednog djeteta opisali su riječima da je to trebalo odavno napraviti. Ove godine je Komunistička partija na zatvorenom sastanku ukinula politiku jednog djeteta. Vodeći kineski demograf Wang Feng ovakvu je odluku nazvao “povijesnim događajem”koji će zasigurno promijeniti svijet, ali neće ukloniti sve posljedice starenja kineskog stanovništva. “To je odluka koju smo čekali naraštajima, ali čekali smo predugo” rekao je Feng.