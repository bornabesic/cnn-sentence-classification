Charlotte Ellis i njen dečko Taylor Waldon našli su se početkom siječnja bez prijevoza na stanici londonske podzemne željeznice. Vraćali su se iz noćno izlaska, a posljednji je vlak već otišao. Bilo je jako hladno, ali nije im preostalo ništa drugo nego čekati. U jednom im je trenutku prišao beskućnik te im nesebično ponudio svoj kaput i poplun. Čekajući zajedno na stanici počeli su razgovarati o svemu... - Bilo je nešto u njemu toliko iskreno, nisam ga mogla samo tako tamo ostaviti. Nitko ne zaslužuje biti vani na ulici u tim uvjetima. Ne kažem da treba vjerovati svim ljudima koje sretnete na ulici, ali kome uopće treba vjerovati? - priča Charlotte. Unatoč strahu što će njena majka pomisliti kada se na vratima pojavi s nepoznatim čovjekom, Charlotte ga je odlučila povesti kući.  - Svi moji prijatelji i moja obitelj su isprva mislili da sam totalno poludjela i očekivali najgore. No, nakon što smo ih upoznali s Joeyjem odmah su ga zavoljeli jer je on nevjerojatno iskren i neiskvaren. Toliko je brižan, jedan od najdivnijih ljudi koje sam ikada upoznala. Osjećam se presretno što sam bila dijelom toga da ga se makne s ulice. Samo je trebao nekoga tko će imati povjerenja u njega i pomoći mu u prvom koraku. Ponekad, sve što netko treba je malo našeg vremena. Nadam se da će i drugi ljudi ovo vidjeti i pomoći ljudima poput Joeyja - ispričala je Charlotte na Facebooku. U idućih nekoliko dana Charlotte i prijatelji odveli su Joeya na šišanje, nabavili mu mobitel i nešto odjeće.  Joey je preselio kod njezinih prijatelja Jenni Kiri i Bradleyja Munroa i počeo raditi s Bradleyjem nakon što su mu pomogli da dobije novi rodni list i putovnicu. - To je tako dobar osjećaj, tako mi je drago što smo upoznali Joeyja. Ljudi misle da smo ludi što smo dozvolili da živi s nama, ali on je tako pozitivan. Presretan je što će raditi s Bradleyjem i tako zahvalan za sve što smo sve učinili za njega. Zbog spoznaje da smo nekome zaista promijenili život mi je toplo oko srca. U njemu smo pronašli prijatelja za cijeli život. joey je legenda - napisala je Jenni na Facebooku. >> Je li to život – pod stare dane biti na ulici