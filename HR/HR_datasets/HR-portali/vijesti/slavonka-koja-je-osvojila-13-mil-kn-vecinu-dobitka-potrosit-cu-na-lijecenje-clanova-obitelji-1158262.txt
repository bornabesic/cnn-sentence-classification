Prošlog petka u igri Eurojackpot ukupno je osvojeno devet dobitaka 5+1, a zbog jednog od njih razveselila se i Hrvatska. Gospođa iz Slavonije, koja je svoju kombinaciju odigrala na internetu, pogodila je svih pet brojeva 3, 16, 25, 38, 45 iz velikog bubnja te broj 8 iz malog bubnja, a šest pogođenih brojeva donijelo joj je dobitak od 1.321.385,42 kuna, priopćila je danas Hrvatska lutrija. Slavonka je rekla da joj je dobitak došao u pravom trenutku, a kada je saznala za pozamašan iznos, ostala je hladne glave. Većinu dobitka potrošit će, kaže, na liječenje teških bolesnika u obitelji, a dio novca namijenila je bliskim prijateljima koji trebaju pomoć. Rekla je da će i dalje igrati, a svojim će ukućanima otvoriti račune na stranici Hrvatske lutrije. - Nek' se igraju! - rekla je. >> Ovi brojevi su igraču iz Hrvatske donijeli milijunski iznos na Eurojackpotu >> Dobitnik 4,5 mil. kn na Eurojackpotu: 'Nakon objave na Večernjakovu portalu, išao sam provjeriti svoje brojeve'