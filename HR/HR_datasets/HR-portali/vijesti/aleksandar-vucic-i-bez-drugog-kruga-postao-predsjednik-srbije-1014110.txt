Ovo je pobjeda čista kao suza. Dobio sam 12 posto više glasova nego svi ostali kandidati zajedno', rekao je Vučić. Aleksandar Vučić pobjednik je predsjedničkih izbora u Srbiji, a dosadašnji rezultati pokazuju da bi mogao osvojiti između 57 i 58,5 posto glasova, pišu beogradski mediji, prema podacima agencije IPSOS Strategic marketing i Centra za slobodne izbore i demokraciju (CESiD). Prema podacima CESiD-a na temelju uzorka od 51,5 posto, Aleksandar Vučić osvojio je 58,5 posto glasova, Saša Janković 13,6 posto, Ljubiša Preletačević Beli kao najveće iznenađenje izbora s obzirom da je riječ o parodiji,  9,1 posto a Vuk Jeremić 5,6 posto glasova. Podaci IPSOS-a temelje se na uzorku od 45,7 posto obrađenih glasova, a Aleksandar Vučić uvjerljivo vodi s oko 57 posto glasova, slijedi Saša Janković s 14,8, Ljubiša Preletačević Beli s 9,2 posto, te Vuk Jeremić s 5,6 posto. Vojislav Šešelj bi, prema dosadašnjim uzorcima s birališta, mogao osvojiti oko pet posto glasova. Oko 22 i 30 sati u nedjelju, u izbornoj noći Vučič je proglasio nadmoćnu pobjedu te naglasio da ima više glasova nego svi drugi kandidati zajedno. ‘Ponosan sam na činjenicu da smo dobili ogroman broj glasova u uvjetima koji su za nas bili sve samo ne laki, za nas je ovo važan dan i važno je da se pokaže u kojem smjeru Srbija želi ići. Ovo je pobjeda čista kao suza. Dobio sam 12 posto više glasova nego svi ostali kandidati zajedno’, rekao je Vučić. Više o Vučiću u nastavku >>>Aleksandar Vučić – ČETNIK DLAKU MIJENJA ALI KOKARDU NIKADA! 