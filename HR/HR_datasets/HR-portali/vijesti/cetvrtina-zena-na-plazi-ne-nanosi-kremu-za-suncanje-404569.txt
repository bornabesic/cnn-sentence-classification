Gotovo četvrtina Britanki jednostavno ne želi koristiti kremu za sunčanje iako ljetne praznike često provode na plažama poznatih europskih i svjetskih morskih destinacija. Anketa udruge Macmillan Cancer Support obuhvatila je 1500 žena i pokazala da čak 22 posto njih ne nanose kreme ili losiona za zaštitu od UV zraka. Kao opravdanje najčešće navode da nikad ne izgore na suncu, misle da je to preskupo, te da nanošenje krema nema zapravog nikakvog učinka. Polovica ih je priznala kako misli da kreme nakon sunčanja mogu ispraviti eventualne ozljede ili opekline nakon sunčanja. - Zabrinjavajuće je to što se gotovo polovina Britanki na ljetovanju u nekoj stranoj zemlji izlaže riziku od raka kože. Preko 2,500 ljudi umre od raka kože svake godine i to je zaista velik problem - kazala je specijalistica Carol Goodman. Britanska udruga Macmillan, koja pruža potporu oboljelima od raka, savjetuje nanošenje kreme za sunčanje s visokim faktorom pola sata prije izlaska na plažu, te nanošenje drugog sloja nakon što se prvi upio. Postupak bi trebalo ponavljati svakih sat vremena, prenosi Huffingtonpost.