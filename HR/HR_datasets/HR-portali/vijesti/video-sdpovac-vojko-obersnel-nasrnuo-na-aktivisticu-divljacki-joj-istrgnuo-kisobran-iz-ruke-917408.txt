Screenshot: Facebook NAKON što je riječki aktivist Mićo Antolović jutros na konferenciji za medije u prostorijama HSU-a u Rijeci fizički  nasrnuo na SDP-ovca Željka Jovanovića, nove nesvakidašnje scene dolaze s riječkih ulica.  Ovog puta je, pak, u glavnoj ulozi riječki gradonačelnik Vojko Obersnel koji nije baš najbolje primio kritike jedne aktivistice koja ga je zaustavila na ulici.   "Kako te nije sram, pljačkaš", ponavljala je aktivistica na što joj je Obersnel rekao da se makne.   No aktivistica je došla tik do poznatog SDP-ovca koji joj je potom istrgnuo kišobran iz ruke.   Nakon toga je žena nastavila prigovarati Obersnelu kojeg je prozivala za kriminal.   "Ajde još", ponavljao je vidno uzrujani Obersnel da bi se potom udaljio.  "Da nije Obersnel vidio da snimamo dobila bi naša otporašica i batina", objavljeno je na FB stranici Pokret otpora - Riječani protiv korupcije gdje je video i objavljen.