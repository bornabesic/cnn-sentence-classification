Tijekom meksičke emisije uživo "Con Sello de Mujer" lav je iznenada podivljao i napao malo dijete u studiju. Iako se incident dogodio 2003., snimka se posljednjih dana ponovno proširila medijskim prostorom.  Na početku videa malena djevojčica mirno sjedi u krilu majke, a životinja, koju su čuvala dva trenera, nalazila se na podu i promatrala situaciju. U jednom trenutku mladi lav iznenada je zgrabio dijete i počeo ga vući. Dijete je automatski počelo plakati, što je lava dodatno isprovociralo.  Voditeljica emisije i zaštitar odmah su reagirali i krenuli micati opasnog predatora.    Primjetno je da se tijekom zastrašujućeg trenutka majka počela smijati. Nagađa se da je to bila njezina reakcija na šokantnu situaciju.  Predatora su uspješno udaljili iz studija, a dijete, iako vidno uplašeno, prošlo je bez tjelesnih ozljeda. Emisija "Con Sello de Mujer" pokrivala je teme vezane za život većine žena, od zdravlja, veza, ljepote i samopoštovanja, pa i mnogih drugih. Prestala je s emitiranjem 2007. godine. Nekoliko godina nakon incidenta, producent emisije komentirao je da se osoblje taj dan podsjetilo na jednu od najvažnijih lekcija zabavne industrije: Nikada ne radite s djecom ili životinjama, barem ne u toj kombinaciji. >> Lav je ugrizao za prsa i spasio joj život jer je tako otkrila rak dojke