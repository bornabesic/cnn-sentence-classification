Iako je nezavisni kandidat za gradonačelnika Knina Marko Jelić dugo vodio s više od 50 posto glasova, nakon prebrojenih svih glasačkih listića, ta je prednost pala ispod natpolovične većine, pa će Knin na gradonačelnika pričekati još 14 dana. Jelić je u prvom krugu osvojio 48,66 posto glasova, te će se za dva tjedna za mjesto gradonačelnika boriti s HDZ-ovom Josipom Rimac. Ona je u prvom krugu osvojila 39,42 posto glasova. Kadnidat iz koalicije SDP-HNS, Mirko Antunović, osvojio je 8,39 posto glasova. Ostaje pričekati drugi krug izbora koji je za dva tjedna. Rimac kojoj su nekada često nadijevali status desne ruke Tomislava Karamarka, bila je gradonačelnica Knina od 2005. do 2015. godine. Na to mjesto daje ostavku nakon sudske afere sa stanovima, a u rujnu iste godine postaje zastupnica u Hrvatskom saboru. Za pretprošle parlamentarne izbore bila je direktoricfa HDZ-ove izborne kampanje. Tema: Lokalni izbori 2017.