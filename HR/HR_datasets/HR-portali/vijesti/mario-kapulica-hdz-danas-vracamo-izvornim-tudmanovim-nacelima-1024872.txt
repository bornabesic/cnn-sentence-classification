“Dr. Franjo Tuđmanu je obilježio sve što sam ikada radio u politici. Bio sam osam godina predsjednik njegove mladeži, a danas sam predsjednik zajednice utemeljitelja koja nosi njegovo ime. I da, smatram se autentičnim tuđmanovcem!", poručio je Kapulica U povodu 95. godina rođenja prvog hrvatskog predsjednika u Velikom Trgovišću je, u sklopu manifestacije Dani dr. Franje Tuđmana, održan Znanstveni skup – HRVATI KROZ STOLJEĆA Organizaror skupa je Općina Veliko Trgovišće i Hrvatska udruga ‘Muži zagorskog srca’, a suorganizatori Akademska zajednica HDZ-a ‘Ante Starčević’, Zaklada hrvatskog državnog zavjeta, Hrvatski Memorijalno – dokumentacijski centar Domovinskog rata i Hrvatski institut za povijest. Na skupu s govorili brojni ugledni znanstvenici, prijatelji i suradnici prvoga hrvatskog predsjednika, a dok ne dobijemo kompletno izvješće sa skupa navodimo što je u pozdravnom govoru kazao Mario Kapulica, izaslanik predsjednika HDZ-a Andreja Plenkovića, prvi predsjednik mladeži HDZ-a, trenutno predsjednik zajednice utemeljitelja HDZ-a dr. Franjo Tuđman i savjetnik predsjednika stranke. “Dr. Franjo Tuđmanu je obilježio sve što sam ikada radio u politici. Bio sam osam godina predsjednik njegove mladeži, a danas sam predsjednik zajednice utemeljitelja koja nosi njegovo ime. I da, smatram se autentičnim tuđmanovcem! Ali što je to? Tko su uopće autentični tuđmanovci? Vidimo da oko toga i danas postoje mnogi prijepori. Priznajem, ne znam točnu definiciju, možda će te vi tijekom ovog skupa doći do nje, ali znam da se u njih ubraja većina ljudi koji shvaćaju onu svehrvatsku, okupljajuću, gotovo nadstranačku – a opet tako HDZ-ovsku dimenziju njegove politike. Svi mi znamo da iza imena Tuđmana i iza imena Hrvatske demokratske zajednice, stoji nešto puno više, veće, jače i snažnije od priče o jednoj stranci i njezinom predsjedniku. Iza ta dva imena, a ja bih rekao da je Tuđman ime, a HDZ prezime, stoji priča o borbi za slobodu, demokraciju i stvaranje države. Program detuđmanizacije pisan je još za vrijeme Tuđmanova života, a primjena tog programa otvoreno je nastupila nakon njegove smrti.  Svoj zamah „detuđmanizacija“ je dobila za vrijeme ljevičarske Račanove vlade, koja je u suradnji sa Mesićem i njegovim kadrovima, devastirala ustrojene državne institucije i u svom „revolucionarnom zanosu“ napravila kadrovski masakr nad tisućama državotvornih ljudi, sijući klicu budućih netrpeljivosti. Reafirmaciji Tuđmanove politike i njegove doktrine nije nimalo išla na ruku ni činjenica što su se nakon godina pogroma, „retuđmanizacije“ prihvatili oni koji Tuđmana nikada nisu razumjeli, pa su svojim iskrivljenim i pogrešnim tumačenjem Tuđmana zapravo i HDZ i politiku još više od njega udaljavali, i unosili nove kobne zablude, a neki to i danas pokušavaju činiti. Na kraju, podsjetimo se na ključne rezultate Tuđmana i njegova djelovanja, koje je on najbolje opisao govoreći na komemoraciji ratnom ministru obrane i svom najbližem i najvjernijem suradniku Gojku Šušku u Lisinskom, prije devetnaest godina: “Raseljenom i rastrojenom iseljeništvu vratili smo Domovinu, hrvatstvu u Bosni i Hercegovini osigurali opstojnosti i siguran oslonac na samostalnu Hrvatsku. Prigušenom i znatnim dijelom obezglavljenom hrvatstvu u Domovini i u svijetu, vratili smo vjeru i samosvijest bez kojih nam ne bi bilo opstanka” 