Talijanski svećenik na nedjeljnoj misi spalio je fotografiju pape Benedikta XVI. u znak protesta zbog njegova odlaska s čela Katoličke crkve, piše Reuters. Svećenik Andrea Moggi iz talijanskog mjesta Castel Vittorio vjernicima šokiranima zbog paljenja kazao da je bivši papa napustio svoje "stado". Papu usporedio s "Kapetanom kukavicom" – Bilo je prekrasno – rekao je Moggi braneći svoj postupak dnevniku La Repubblica. Benedikta XVI., koji je čelo Katoličke crkve napustio u četvrtak, usporedio je s kapetanom Francescom Schettinom, koji je na sudu optužen za napuštanje broda koji se nasukao na talijanskoj obali prije nego što su svi putnici bili sigurni te koji je u javnosti prozvan "kapetan kukavica". Načelnik mjesta Gian Stefano Orengo rekao je da je svećenikova akcija dovelo do toga da pola vjernika izađe iz crkve. – Prije nego što je počeo s homilijom, svećenik je uzeo fotografiju pape i rekao da to nije papa i da nije pastir te da je napustio svoje stado – kazao je Orengo te dodao da se Moggi poslužio svijećom kako bi zapalio Benediktovu fotografiju. >>Lažni biskup pokušao se 'ušuljati' na sastanak kardinala 