Europska komisija prije tjedan dana bila je prisiljena prihvatiti turski ultimatum kao dio dogovora oko migrantske krize i osigurati njihovim državljanima slobodno kretanje u Schengenu. Zauzvrat, Turci će primiti sve izbjeglice koje su već prošle do Grčke... Međutim, tu odluku još treba odobriti Europski parlament, a da rasprava sutra krene u 'pravom smjeru' pobrinuo se Erdoganov čovjek od povjerenja koji je dan uoči debate upozorio Europu da Ankara neće prihvatiti negativan odgovor. Burhan Kuzu, zastupnik vladajuće stranke u Turskoj i bivši Erdoganov savjetnik, jutros je objavio niz Tweetova koji bi trebali zabrinuti Bruxelles.   - Europski parlament će razmotriti izvještaj koji bi trebao omogućiti bezvizni režim za turske državljane. Ako donesu pogrešnu odluku, sve migrante ćemo im vratiti nazad - napisao je Kuzu što je nagnalo novinare Bloomberga da okrenu Turčinov broj telefona i dobiju potvrdu da stvarno misli ozbiljno. - Da, ako se turska vrata otvore, bit ćete očajni! Poslije se ponovno vratio Tweeteru. - Na rubu ste donošenja važne odluke. odlučujute o ukidanju viza za Turke. Ako bude odluka pozitivna, cijela Europa će biti na dobitku - napisao je Kuzu.