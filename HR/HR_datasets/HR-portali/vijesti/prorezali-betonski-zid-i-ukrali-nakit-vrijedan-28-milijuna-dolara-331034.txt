Smjeli i dobro organizirani pljačkaši izrezali su betonski zid jedne draguljarnice u središtu Atlante i ukrali više od 2,8 milijuna dolara vrijedan nakit. Policija tvrdi da su pljačku "odradili" iz napuštene zgrade pokraj draguljarnice, a za taj "posao" bilo im je potrebno nekoliko sati. Lokalni šerif, prenosi Guardian, objasnio je da je to jedna od najvećih pljački u njegovoj 25-godišnjoj karijeri, a vlasnik draguljarnice objavio je da su pljačkaši, osim što su ispraznili vitrine s nakitom, sa sobom odnijeli i blagajnu. 