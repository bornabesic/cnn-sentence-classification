Ilustracija: 123rf  U SUBOTU, 2. rujna u mjestu Prelošćica, grad Sisak, temeljem naloga suda izvršena je pretraga kuće i ostalih prostorija vlasništvo 58-godišnjaka. Tijekom pretrage pronađena je veća količina eksplozivnih sredstava, pribora i streljiva, odnosno, 642 cm sporogorećeg štapina, 398 komada detonatorskih kapisli DK 8, dvije električne kapisle EDK 8, upaljač za protupješadijsku antimagnetnu minu 2, dva upaljača za ručnu bombu, 19 kg eksploziva, pet komada vježbovnih detonatorskih kapisli, jedan upaljač tenkovske mine-metalne, jedna rasprskavajuća mina usmjerenog djelovanja, jedan vježbovni upaljač za ručnu bombu, jedna čahura topničke granate 100 mm,jedna granata 20 mm, 50 grama eksploziva TNT, 400 grama plastičnog eksploziva, jedna tenkovska antimagnetna mina, jedan indikator napona za mine.  Nadalje je pronađeno 185 komada vojnog puščanog streljiva 7,62 mm, 12 komada streljiva za tromblone, 10 spremnika za automatsku pušku, tri spremnika za poluautomatsku pušku, četiri tromblonska nastavka, vojni nož za poluautomatsku pušku, tri spremnika za automatski pištolj i jedan spremnik za pištolj.  Osim eksplozivnih sredstava, daljnjom pretragom pronađena je stabljika indijske konoplje, dva paketa droge tipa marihuana ukupne težine 725 grama, te paket duhana težine 1788 grama.  Policija je 58-godišnjaka kazneno prijavila zbog „Nedozvoljenog posjedovanja, izrade i nabavljanja oružja i eksplozivnih tvari“ te „Neovlaštene proizvodnje i promet drogama“, a zbog posjedovanja duhana, sukladno Zakonu o trošarinama proslijedila obavijest o počinjenom prekršaju nadležnoj Carinskoj upravi.