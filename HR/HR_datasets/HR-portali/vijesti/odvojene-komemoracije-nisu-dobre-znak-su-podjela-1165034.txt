Koje je vaše mišljenje o odvojenim komemoracijama u Jasenovcu? Odvojene komemoracije nisu dobre. To je znak neslaganja, to su podjele koje nisu dobre ni po kojoj osnovi. Hrvatska je ušla u EU, želi graditi demokraciju i demokratske odnose, a sve ovo što se događa ne ide u prilog tome. Koji su razlozi vaše odvojene komemoracije? Diljem Hrvatske niču ploče s ustaškim pozdravom, ističu se fašistički i ustaški simboli. Stadioni grme takvim pozdravima, registriraju se udruge čiji su programi u suprotnosti s Ustavom. A sve je to u svrhu revizije povijesti. A na sve to skupa aktualna vlast ne reagira ili reagira tako da se to ne vidi. U znak neslaganja s nečinjenjem i nepoduzimanjem da se sve to spriječi i zaustavi, odlučili smo organizirati samostalnu komemoraciju i dostojanstveno obilježiti Dan proboja zatočenika ustaškog logora Jasenovac. Kako komentirate ploču s pozdravom “Za dom spremni” postavljenu u samom Jasenovcu? Aktualnoj vlasti skrenuli smo pažnju na to jer je to bezobrazno i drsko. Ploče s takvim pozdravom nisu dobrodošle nigdje u Hrvatskoj, a najmanje ovdje u Jasenovcu, mjestu stradanja desetaka tisuća nevinih ljudi. To ima svoju težinu i upravo smo zbog toga izrazili naše neslaganje s nečinjenjem aktualne vlasti. > > 'Ploča u Jasenovcu je na zgradi koja je oteta Srbinu i u kojoj je bila komanda logora" > > Šiber: Što bi bilo da 'Smrt fašizmu, sloboda narodu' osvane na Bleiburgu?