Kvizaška legenda napustila nas je u 61. godini života, uslijed teške bolesti U zadarskoj Općoj bolnici danas je oko podne u 61. godini preminuo Mirko Miočić, legendarni hrvatski kvizaš. Zadarski sveznadar, kako su ga zvali, bio je sudionik brojnih kvizova, a iz javnog se života povukao u ožujku 2016. godine kada su mu zbog posljedica šećerne bolesti liječnici zadarske bolnice na jednoj nozi amputirali potkoljenicu, a na drugoj stopalo. Potom se liječio u Zagrebu, a nakon 500 dana bolnice uputio se na fizikalne terapije. Prije tjedan dana, 7. svibnja, javio se u Opću bolnicu Zadar zbog narušena zdravlja. Na šećernu bolest i ostale zdravstvene teškoće dobio je i upalu pluća te je nažalost podlegao bolesti na Odjelu interne, Odsjeku za gastroenterologiju. U 500. emisiju kviza Potjera na HRT-u, u kojoj je do prošle godine aktivno sudjelovao kao lovac, Mirko se javio telefonski. U razgovoru s voditeljem Tarikom Filipovićem i lovcem Deanom Kotigom izrazio je želju za ponovnim uključivanjem u kviz najesen, ako mu to zdravlje dopusti. Na žalost mnogih, to se neće obistiniti. Mirko je bio zaštitini znak kviza Potjera, ali i hrvatskog kvizaškog svijeta općenito, s obzirom na široko znanje kojima je zadivio mnoge. Na Facebook stranici rodne mu Rtine stoji lijepa oproštajna poruka: