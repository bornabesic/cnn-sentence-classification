 U četvrtak 10. studenog započeli su radovi na uređenju novog prostora Zagrebačkog računalnog saveza. Za kompletno uređenje i opremanje ovog prostora od 320m2 bit će potrebno više od milijun kuna a prva faza izvest će se dosad osiguranim vlastitim sredstvima. Novi prostor je trostruko veći nego prizemlje i željeznička modelarnica u kojima će savez u idućih mjesec dana održavati svoja natjecanja. Prva faza radova je započela vlastitim snagama - Kada se radovi završe, tamo će biti i radionice i natjecanja i programerske vježbe za sve uzraste. Unutra će biti šezdeset i pet računala, četiri velike učionice, i jedna manja. To vam je u centru grada, u Vlaškoj 81/F u jednom prolazu, na 1. katu. Bili ste neki tamo prošle godine, besplatnim autobusom po kiši, u pauzi imeđu dva natjecanja, objašnjavao je Ivan Šego polaznicima napredne C++ radionice, pokazujući im slike u pauzi između dva zadatka. Pitali smo ih u šali što misle hoće li najbolji mladi programer u Hrvatskoj i JHIO pobjednik Krešimir Nežmah pobjeđivati i u novom prostoru. Neki su vrlo spremno i zanimljivo odgovarali. Tako je Ivan Badrov odgovorio "da će Krešu jednom netko srušiti", Viktor i Sara smatrali su da će i dalje pobjeđivati, a Martin Majsec (uz smijeh) "da će ga pojesti trema". Na pitanje koliko televizora će se moći pratiti rezultati, i gdje će oni biti smješteni, svi su znali da će biti tri ekrana, a Viktor Merćep je spremno dometnuo da svi koji su gledali film znaju i da će "telkači biti u predvorju slavnih". Martin smatra da je naziv predvorje slavnih nastalo "zato jer su mislili da će to dobro zvučat", dok je Ivan uvjeren da je to "zato jer će tu biti najbolji programeri", a Sara Lazarušić je dodala "jer su tamo slike, medalje i trofeji". Simbolika Svjetskog dana mladeži i očekivane potpore za drugu fazu ujedinili su se Na pitanje zašto su radovi započeli baš na današnji dan, Sara je najprije upitala "je li možda neobično brzo došao novac ili se očekivalo da će početi danas" i zatim odgovorila "da je to zato da bude gotovo do sljedeće školske godine", Ivan smatra da se to zbilo danas "jer je na natpisnoj ploči pisalo početak radova", a Viktor je pomislio kako je možda riječ i o rođendanu Bože Težaka. - Mislim da je danas počelo jer je netko dao puno novaca, rekao je Martin i do suza nasmijao ekipu. Mlade programerei izvrsne matematičare zanimalo je mnogo toga. Ivan je pitao "kada će biti gotovi radovi i kada ćemo se preseliti u Vlašku na radionice i hoće li unutra biti uređaj za vodu i novi stolci". Analizirali su logotip CAPIm i zasad otkrili da se sastoji od riječi centar, programiranje i da možda moraju znati i matematiku. Učenici razredne nastave pitali su jesu li možda u novom prostoru pronadjeni izvanzemaljci, jer su od svojeg voditelja Filipa Mravunca čuli da je jednom neki CROCAlien (hrvatski kompjutorski izvanzemeljac) posjetio novi prostor, a trećaš Lovro Kristijan Miljak je rekao "da bi bilo dobro da u novom prostoru bude 112 računala". Korak po korak do cilja Radovi se nastavljaju do sredine prosinca, a hoće li se ubrzo nakon toga nastaviti druga faza, ovisit će o raspoloživim sredstvima za 2. fazu. Tajnik saveza je posebno je istaknuo angažman gospodina Darka Bošnjaka, humanitarnog radnika i predsjednika Društva psorijatičara Hrvatske, koji vodi poduzeće za otkup metala, i koji je dao sve od sebe da pripremne radove završi prije početka 1. faze: - Rijetko se sreću takve osobe koje ulažu cijelog sebe za dobrobit svoje zajednice, a povrh toga rado pomognu i darovitim učenicima. Darko Bošnjak je svakako jedna takva izvanserijska osoba. Savez ima podosta obećanja, pa i vrlo značajnih, za pomoć, a radovi će se odvijati maksimalnom brzinom koja bude moguća u realnim uvjetima. U lipnju prošle godine dobili su ugovor i ključeve, u prosincu im je stigla i valjana suglasnost za izvođenje radova. - Ništa nije moguće brže nego što je moguće, u šali će reći. Hrvatska gospodarska komora na sjajan je način prepoznala stvaralački opus saveza i projekt odmah po njegovom nastajanju, no savezu je uvijek najvažnija potpora od Grada Zagreba. - U travnju smo dobili struju, a prva faza otpočela je jučer, 10. studenog kao što smo i najavili. Simbolika Svjetskog dana mladeži i očekivane potpore za drugu fazu uređenja ujedinili su se na današnji dan, rekao nam je Zdravko Škokić, tajnik saveza i dodao kako darovitu djecu i mladež i njihove roditelje posebno veseli razumijevanje i angažiranost Grada Zagreba. - Oni to itekako primjećuju i cijene, osjećaj da nisu sami i da je njihov Grad uz njih ima osobitu vrijednost. Valja ići korak po koraki i boriti se za podršku gdje god je to moguće. Razgovarati, prezentirati i objašnjavati, i doći će do cilja. - Nije na nama da ikome određujemo ni hoće li nas, niti kojom će nas brzinom i u kojoj mjeri prepoznati. Osamnaesta godina rada, rezultata i priznanja je iza Zagrebačkog računalnog saveza. Javnost to pomalo prepoznaje, a specijalističko središte se na Svjetski dan mladeži napokon počelo rađati. 