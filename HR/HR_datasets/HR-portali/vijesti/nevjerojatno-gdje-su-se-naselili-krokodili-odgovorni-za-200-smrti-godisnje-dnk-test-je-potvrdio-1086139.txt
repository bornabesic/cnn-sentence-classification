Tri nilska krokodila ljudoždera pronađena su u floridskim močvarama u kojima inače obitavaju samo autohtone pitomije vrste, potvrdila su DNK testiranja, piše BBC. Za razliku od lokalnih krokodila, nilskima su ljudi lovina i oni su odgovorni za oko 200 smrtnih slučajeva godišnje u subsaharskoj Africi. Moguće je da u močvarama ima još nilskih krokodila, kažu stručnjaci kojima nije jasno kako su te životinje uopće stigle u SAD. "Nisu plivali iz Afrike", kaže Kenneth Krysko sa Sveučilišta na Floridi. Jedna od mogućnosti je da su ih kolekcionari egzotičnih životinja ilegalno unijeli u državu a potom su im ili pobjegli ili su ih namjerno pustili, rekao je Krysko. Životinje su pronađene 2009., 2011. i 2014. a nedavna DNK testiranja potvrdila su da se radi o nilskim krokodilima koji su puno veći od lokalnih i mogu narasti i do šest metara. Floridski stručnjaci kažu da afričke vrste predstavljaju prijetnju ekosustavu ako se budu razmnožavale u močvarnim područjima Evergladesa. Osamdesetih godina burmanski pitom uočen je u nacionalnom parku Everglades i sada na tom području postoji prilična populacija te smrtonosne zmije.