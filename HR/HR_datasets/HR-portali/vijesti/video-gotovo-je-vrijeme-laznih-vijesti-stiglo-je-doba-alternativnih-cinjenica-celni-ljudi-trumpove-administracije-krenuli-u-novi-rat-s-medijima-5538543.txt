Ne stišavaju se reakcije na inauguraciju Donalda Trumpa, a neke od ključnih osoba administracije novog američkog predsjednika već su se upetljale u najnoviji rat s medijima. Tako je Trump u sjedištu CIA-e u subotu optužio medije da uporno lažu o broju ljudi koji su prisustvovali njegovoj inauguraciji, dok je šef osoblja Bijele kuće Raines Pribus rekao kako postoji 'opsesija' medija da se Trumpa diskreditira i da on to neće dozvoliti. Točni podaci o broju ljudi koji su bili na inauguraciji ne postoji, no Trump je tijekom posjete središtu CIA-e naveo da je izgledalo kao da je bilo milijun i pol ljudi, međutim opet nije donijeo nikakve dokaze, piše BBC. Ipak, fotografije koje kruže medijima navodno dokazuju da je mnogo više ljudi prisustvovalo inauguraciji Baracka Obame 2009. godine., što Primusa nije spriječilo da reportere nazove 'najnepoštenijim ljudskim bićima na planeti'. Novi glasnogovornik Bijele kuće Sean Spicer iznijeo je brojku od 720.000 ljudi koji su bili na inauguraciji u Nacionalnom parku u Washingtonu, no i on je rekao da zapravo nitko nema točne brojke o broju ljudi koji su bili na inauguraciji.