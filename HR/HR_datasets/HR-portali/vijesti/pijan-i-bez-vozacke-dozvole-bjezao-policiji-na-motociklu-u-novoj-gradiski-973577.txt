Screenshot Google Street View  PIJANI 21-godišnjak bez zaštitne kacige i bez položenog vozačkog ispita, u Novoj Gradiški pokušao je motociklom pobjeći policiji.   Prometna patrola zaustavila je, prema informacijama iz policije, neosvijetljeni moped u ponedjeljak navečer. Vozač, kojemu je kasnije izmjereno 1,36 promila alkohola u krvi, skrenuo je na pješačku stazu i nastavio vožnju. Nakon što su ga policajci zaustavili, ostavio je moped i pokušao pobjeći trčeći.   Vozio pijan bez vozačke dozvole  Na očevidu se pokazalo da je motocikl neregistriran i nije prošao tehnički pregled, da mladić nema položen vozački ispit ni zaštitnu kacigu, kao i da je u krvi imao 1,36 promila alkohola u krvi.   Vozač će biti prijavljen Prekršajnom sudu, a kako je, prema informacijama iz policije, već imao sličnih prekršaja, slijedi mu kazna od 12.000 kuna. Mogao bi dobiti i zatvorsku kaznu od 60 dana. U drugom slučaju, pijani vozač izazvao je prometnu nesreću u Kolodvorskoj ulici u Novoj Gradiški. Prema policijskom izvješću, pijani 61-godišnjak upravljao je osobnim automobilom koji je sletio s kolnika. Vozilo je udarilo u prometne znakove i zaštitnu ogradu. Nitko nije ozlijeđen, a testiranjem je utvrđeno da je 61-godišnjak u krvi imao 1.77 promila. Vozač je zadržan na triježnjenju i protiv njega će biti podignuta prekršajna prijava.