Vrhbosanski nadbiskup kardinal Vinko Puljić kazao je u Sarajevu kako je od iznimne važnosti da Hrvatska podupre Bosnu i Hercegovinu na njezinom europskom putu ocijenivši kako će prilagodba te zemlje europskim standardima pomoći njezinu stabiliziranju i poboljšanju uvjeta života koji su sada loši i potiču ljude na masovni odlazak. Takvu poruku kardinal Puljić prenio je predsjedniku Hrvatskog sabora Željku Reineru s kojim se sastao prvog dana njegova radnog posjeta Bosni i Hercegovini. Vrhbosanski nadbiskup novinarima je nakon sastanka  kazao kako je Reinera izvijestio o poteškoćama s kojima se suočavaju Hrvati u BiH, počevši od problema u osiguranju egzistencije do nemogućnosti povratka brojnih koji su prognani iz svojih domova još tijekom rata okončanog prije dva desetljeća. Kardinal Puljić je istaknuo kako je dodatni problem to što se u BiH teško i sporo postižu politički dogovori o rješavanju brojnih problema što ljude dodatno demotivira i potiče na odlazak iz zemlje u potrazi za boljim životom. Ocijenio je kako je stoga od posebnog značaja proces europskih integracija i provedba reformi koje to podrazumijeva, u čemu opet Hrvatska može pomoći svojim iskustvima i znanjem. "Tako će se stvoriti ozračje vladavine zakona i time otvoriti perspektive", kazao je kardinal Puljić podsjetivši kako je i Crkva žrtva nepostojanja pravne države jer nije uspjela riješiti u cijelosti svoj položaj, vratiti otetu imovuinu niti osigurati prava koja bi po zakonu morali imati njeni svećenici, poput onoga na zdravstveno osiguranje. >>Kardinal Puljić ženama: Ne isprobavajte muškarce prije braka da ne bi postale štrace