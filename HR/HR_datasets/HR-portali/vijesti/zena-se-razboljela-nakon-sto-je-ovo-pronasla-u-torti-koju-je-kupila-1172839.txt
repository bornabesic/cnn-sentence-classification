Amanda Lewis (27) šokirala se kada je otkrila što se nalazi u kolaču koji je kupila, a osim proživljenog šoka, razboljela je i želudac jer je pojela nekoliko zalogaja torte od sira dok nije primijetila da su u njoj nalazi zelena plijesan.  Amanda je desert naručila preko aplikacije 'Just Eat' iz restorana Hello Pizza u Liverpoolu. No, kada ga je počele jesti u sredini je vidjela zelenu plijesan zbog čega se odmah rasplakala. Njezina sestra Jessie odmah je nazvala restoran koji im je isporučio hranu i požalila se tražeći da im vrate novac, odnosno 20 funti koliko je koštala cijela narudžba, no oni su joj rekli kako će vratiti samo 2,50 funte za kolač koji je bio pljesniv.  U pizzeriji su se opravdali kako to nije njihov kolač nego od njihovog dobavljača te da nisu oni krivi za plijesan.  – Sestru je odmah zaboljela glava od plakanja, počela se znojiti i bolio ju je trbuh. Kada sam osoblju restorana rekla da je skoro podijelila tortu sa svojom jednogodišnjom kćeri oni su mi rekli da to nije njihov problem – ispričala je sestra žene koja je pojela pljesnivi kolač.  Ona je potom fotografiju torte objavila na Facebooku te se vrlo brzo proširila društvenim mrežama nakon čega su iz pizzerije ipak odlučili vratiti novac za cijelu narudžbu.