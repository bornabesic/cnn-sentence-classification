Profesor psihologije Franjo Šaban (46) bit će kandidat HDZ-a na predstojećim lokalnim izborima za gradonačelnika Siska u svibnju 2017.  – Kao prvi ogranak HDZ-a u Hrvatskoj proveli smo neposrednu kandidaturu. Svaki se član HDZ-a mogao kandidirati i u roku su nam stigle četiri kandidature. Svi potencijalni kandidati morali su pripremiti životopis, financijski plan i predati uvjerenje o nekažnjavanju. Na dan izbora ostali su povukli kandidature, a većinom glasova članova gradskog odbora prihvaćena je kandidatura Franje Šabana – rekao je to u četvrtak na tiskovnoj konferenciji Željko Krapljan, predsjednik sisačkog HDZ-a. – Mislim da je vrijeme za promjene u ovom gradu i zato sam se odlučio prihvatiti kandidature za gradonačelnika – rekao je Franjo Šaban koji u sustavu socijalne skrbi radi od 1998. te je i predsjednik Vijeća mjesnog odbora Odra. Poznat je i kao jedan od gostujućih članova posade Udruge lađara Neretve koji su 2010. godine preveslali Jadran. Potporu izabranom kandidatu dao je i sisački HSLS. >> 'Mi danas ne možemo proizvesti dovoljno inženjera kolika postoji potreba za njima na tržištu rada'