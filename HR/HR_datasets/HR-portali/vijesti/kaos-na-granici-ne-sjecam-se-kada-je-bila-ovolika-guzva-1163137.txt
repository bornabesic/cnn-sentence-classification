        Više od dva sata čekalo se danas na izlazu iz Hrvatske prema susjednoj BiH na graničnim prijelazima u Slavonskom Brodu, Županji i Staroj Gradiški. Neposredno pred blagdane pojačan je promet. Međutim, ove je godine gužvi u Brodu dodatno pridonijelo i izvođenje radova na elektroenergetskoj mreži te direktiva EU o pojačanoj kontroli putnika. Dugo čekanje i kolone na granici očekuju se i sljedećih dana. Najgore je bilo vozačima kamiona, od kojih su neki nervozno šetali po cesti i glasno negodovali. – Svaki tjedan prelazim preko ovog graničnog prijelaza, ali ne sjećam se kad je bila ovolika gužva.  Možda kolone ne bi bile tako duge kada bi i na bosanskoj strani malo proširili granični prijelaz – kaže Admir iz Visokog, koji prevozi autonavlake na relaciji Wolfsburg – Visoko.  I dok iz policije putnike mole za razumijevanje i strpljenje, neki vozači govore kako bi se gužve mogle malo ublažiti kada bi ih se na vrijeme informiralo o alternativnim pravcima na kojima promet nije toliko gust.   >>Je li došao kraj gužvama? Slovenska policija nema dobre vijesti >>Ili će Slovenija braniti schengensku granicu ili nas više neće biti u Schengenu   >>Slovenija obavijestila EK: Evo kako ćemo kontrolirati granicu s Hrvatskom 