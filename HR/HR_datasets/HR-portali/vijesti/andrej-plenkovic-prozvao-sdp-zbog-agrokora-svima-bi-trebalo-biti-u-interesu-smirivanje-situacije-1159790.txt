Premijer Andrej Plenković danas je na Malti nakon kongresa Europske pučke stranke komentirao zbivanja u Agrokoru, pozvao je sve da se situacija "dedramatizira" i da se "lopta spusti na zemlju". Plenković je rekao da mu je teško razmatrati o oprečnim izjavama predstavnika ruske banke koji su govorili o falsificiranim izvješćima Agrokora, a naknadno samo o nepravilnostima, što je tu točno, a što nije, te apelira na smirivanje situacije dok se detaljno ne pokaže što su prave činjenice.  Marić je odličan ministar Plenković je rekao da Vlada sustavno želi riješiti problem i ponovio da se priprema zakon (Lex Agrokor, nap au.) koji će sutra poslijepodne biti na sjednici Vlade. Kada je riječ o ministru financija Zdravku Mariću i njegovoj eventualnoj odgovornosti u poslovnim izvješćima Agrokora, budući da je bio dio menadžmenta te kompanije, Plenković je rekao da Marić nije pisao financijska izvješća.  - Kao što je i sam ministar Marić rekao, on dok je radio u Agrokoru nije sudjelovao u izradi financijskih izvještaja, ministar Marić je odličan ministar, što je potvrdio u više navrata, i pri izradi državnog proračuna kao i pri izradi porezne reforme - rekao je Plenković. Oporba pjeva svoju pjesmu Na pitanje da oporba, odnosno SDP, zaziva istragu DORH-a, USKOK-a i Porezne uprave, nakon informacija o lažiranim financijskim izvještajima Agrokora, Plenković je rekao da oporba "pjeva svoju pjesmu" te i od njih zatražio političku odgovornost i smirivanje situacije.  - Ne vidim koju korist mogu imati od prikupljanja političkih poena ovakvim izjavama. Svima bi nam trebalo biti u interesu smirivanje situacije i sustavno rješavanje problema - rekao je Plenković.  Premijer je potvrdio da je razgovarao s mađarskim premijerom Orbanom o Ini te ponovio da Hrvatska želi otkupiti MOL-ove dionice u toj naftnoj kompaniji, a MOL ih je spreman prodati. Na pitanje novinara hoće li biti kadrovskih promjena u Upravi Ine, na sutrašnjoj sjednici Vlade, Plenković je odgovorio da će o kadrovskim pitanjima još razgovarati.  >>VTP banka: Nije bilo falsificiranja. Marić: Nisam bio odgovoran za sastavljanje izvještaja >>Drama u finišu: ruski pritisak na Todorića 