Foto: Getty Images NAKON objave kako se povećavaju rente zagađivačima za ulazak u gradove, a onim najprljavijima zabranjuje pristup gradskim središtima, uskoro bi mogao zaživjeti program sufinanciranja za prelazak na čišće pogone.  BBC javlja kako bi Britanci mogli biti "nagrađeni" s do 2.000 GBP za odbacivanje starih dizelaša u korist ekološki prihvatljivijih vozila. Vlasnici pojedinih vozila s najvećom emisijom štetnih plinova dobili bi maksimalno 2.000 GBP ukoliko bi ga zamijenili čišćim automobilom, a u obzir bi se uzimalo i imovinsko stanje vlasnika automobila i stupanj zagađenosti lokacije na kojoj vlasnik ima prebivalište. Na britanskim cestama je 11,2 milijuna dizelaša, a svaki peti je stariji od 12 godina. U 2013. godini onečišćenje zraka NOx česticama uzrokovalo je godišnju preuranjenu smrtnost za otprilike 12.000 osoba u Velikoj Britaniji.