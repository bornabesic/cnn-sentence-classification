Turska je poništila putovnice gotovo 11.000 osoba, uglavnom državnih službenika, objavio je ministar unutarnjih poslova Efkan Ala, koji je govorio za turski CNN. Ljudi čije su putovnice poništene se skrivaju ili su već u policijskom pritvoru, rekao je izvor u vladi. Gotovo je 300 vojnika predsjedničke garde također u pritvoru. Nakon prošlotjednog neuspjelog vojnog udara uhićeno je više od 10.000 ljudi a 55.000 je otpušteno ili suspendirano. Turski predsjednik Tayyip Erdogan rekao je za agenciju Reuters u četvrtak kako je došlo do znatnih obavještajnih propusta prije pokušaja vojnog udara i da će oružane snage biti brzo preustrojene kako bi se spriječio neki novi pokušaj puča. Erdogan je u intervjuu rekao da je broj mrtvih porastao na 246 ljudi ne uzimajući u obzir sudionike puča, a da je 2185 ljudi ranjeno.  >> Erdogan: Došlo je do znatnih obavještajnih propusta prije pokušaja vojnog udara