Mostovi kandidati kreativno ušli u zadnji tjedan kampanje s vodom s porukom na kojoj piše „Nemamo Gazdu“ Kandidati Mosta nezavisnih lista ušli su kreativno u zadnji tjedan kampanje. Po cijeloj Hrvatskoj pojavilo se novo izdanje „vode s porukom“, međutim na njoj nisu uobičajene životno-motivirajuće poruke već samo jedna – NEMAMO GAZDU. Ispod glavne poruke nalaze se hashtagovi poput #BašZatoMOST, #ObrazNemaCijenu kao i lokalne. Riječani, na čelu s mladom Petrom Mandić koja je kandidat za gradonačelnicu imaju hashtag #UsudiSe, u Splitu je na bočici vode Ante Čikotića, kandidata za gradonačelnika Splita hashtag #TebiSplite, dok je primjerice poruka na vodi Katarine Ujdur, glavne Mostovke u Metkoviću hashtag #SamoJeMetkovićBitan. Mostovci su ovom kreativnom kampanjom željeli poručiti ono što uporno govore zadnjih dana, da nemaju gazdu, da obraz nema cijenu i da su samo svoji. “Poruka je upućena dakako Gazdi. I onima koji se u poruci pronađu”, poručuju iz Mosta. 