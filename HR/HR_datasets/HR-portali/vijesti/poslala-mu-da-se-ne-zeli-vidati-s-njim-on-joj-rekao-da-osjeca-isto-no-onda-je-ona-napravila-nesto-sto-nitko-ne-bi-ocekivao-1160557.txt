Odbiti nekoga nakon izlaska jedna je stvar, no kada ta osoba kaže kako i ona osjeća isto te da se ne želi viđati s vama, nešto je sasvim drugo. Dok jedni u takvoj situaciji osjećaju olakšanje jer nisu povrijedili osjećaje te druge strane, postoje oni koji potajno žele da druga strana pati zbog odbijanja. Takvih vjerojatno nema mnogo, no dokaz da ih ipak ima jedna je djevojka koja je mladiću s kojim je izašla na spoj poslala poruku da ne želi romantičnu vezu s njim, a kada joj je on rekao da se i on osjeća tako, doslovno je poludjela. Mladić je njihovu prepisku objavio na Redditu, gdje je odmah postala hit. Naime, mladić je djevojci prvo poslao poruku kako mu je bilo odlično na sinoćnjem izlasku i da joj želi lijep dan. – Tebi također. Činiš se kao super dečko. Čuj... Ne vidim te kao romantičnog partnera, ali se nadam da možemo ostati prijatelji. Nadam se da te nisam razočarala – odgovorila mu je djevojka. – Ne, nisi ni najmanje. Osjećam se isto tako da mi je drago što si to rekla – napisao joj je on. No, djevojka to nije očekivala. Zbog njegove hladnokrvnosti doslovno je poludjela i zatrpala ga ljutitim porukama. Prvo ga je ispitivala zašto se tako osjeća i zbog čega joj je onda prvi poslao poruku, na što joj je on napisao kako je samo bio pristojan. – Stvarno si patetičan. Netko tko izgleda kao ti misli da može biti izbirljiv? To je stvarno hrabro. Osim toga, zbog količine kose koju si izgubio s 30 izgledaš kao da imaš 40, a i hodaš kao starac. Misliš li da bi mogao privući ženu s tom plaćom od 55.000 dolara godišnje. Gubitniče – napisala mu je ogorčena djevojka. >> Spoj iz noćne more: Nakon ručka s potencijalnim dečkom završila u bolnici i ostala bez posla >> Šokirani prolaznik snimio par 'u akciji': Nije mogao vjerovati što to rade usred dana na balkonu zgrade 