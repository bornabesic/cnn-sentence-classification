Dobitnici Nobelove nagrade za mir, okupljeni na summitu u Bogoti, osudili su politiku "mržnje" američkog predsjednika Donalda Trumpa spram imigranata. "Diskriminacija, izbjeglička kriza, pojačano i apsurdno odbijanje migranata, govor mržnje i isključivosti. Što možemo reći čovječanstvu?", upitao se u četvrtak kolumbijski predsjednik Juan Manuel Santos na otvaranju 16. svjetskog summita dobitnika Nobelove nagrade za mir koji se održava do nedjelje, prvi put u Latinskoj Americi. Santos, kojemu je Nobelova nagrada dodijeljena u listopada u znak priznanja za njegove napore oko prekida 50-godišnjeg oružana sukoba u zemlji, nazvao je "apsurdnim" Trumpovo odbijanje imigranata ne spominjući poimence svojeg sjevernoameričkog kolegu. Jemenka Tavakul Karman dovela je pak u pitanje izvršnu uredbu koji je potpisao američki predsjednik a koja zabranjuje pristup na američki teritorij izbjeglicama iz Iraka, Irana, Libije, Somalije, Sudana, Sirije i Jemena što je izazvalo velike prosvjede. "To je temeljno rasistički čin", izjavila je Nobelovka iz 2011. "Ne možemo stigmatizirati muslimane zbog njihove vjere, gospodine Trump", kazala je ta aktivistica za ljudska prava. Amerikanka Jody Williams, nagrađena 1997. za borbu protiv protupješačkih mina, kazala je kako ne razumije "kako se mogla pružiti mogućnost da postane predsjednik čovjeku koji je koristio nasilje, rasizam, seksizam tijekom kampanje". Nekadašnji predsjednik Kostarike Oscar Arias, dobitnik Nobela za 1987., kritizirao je Trumpovu ideju o izgradnji zida na granici s Meksikom "koja će podijeliti narode ali i svijesti". >> Donald Trump poklopio slušalicu australskom premijeru: 'Istražit ću ovaj glupi dogovor' 