Ako inteligentni vanzemaljci postoje, njihova težina iznosila bi oko 300 kilograma, što je srednja težina polarnog medvjeda. Do ovog rezultata došao je znanstvenik Fergus Simpson koji je izračunao minimalnu veličinu potrebnu da inteligentni život preživi, javlja Daily Mail. Do ovog zaključka došao je uporabom matematičke formule koja pretpostavlja da vanzemaljci podliježu istim zakonima očuvanja energije kao i životinje na Zemlji. To znači da veće životinje trebaju više resursa kako bi preživjele te su rjeđe od, primjerice, mrava kojih ima mnogo. Njegovi izračuni također se temelje na ideji da postoji minimalna veličina koja je potrebna za inteligentan život, ali ni jedan od čimbenika nije gravitacija planeta. – Zaključujemo da će tjelesna masa kod većine vrsta nadmašiti 300 kilograma – rekao je Simpson. On tvrdi da u Svemiru, kao i na Zemlji, vjerojatno postoji više malih životinja nego velikih i da je veća vjerojatnost da će na njemu postojati inteligentne vrste što je veći planet ili biosfera. >> NASA-ini "vanzemaljci" su bakterije iz jezera u Kaliforniji >> 'Četiri vrste izvanzemaljaca posjećuju Zemlju tisućama godina'