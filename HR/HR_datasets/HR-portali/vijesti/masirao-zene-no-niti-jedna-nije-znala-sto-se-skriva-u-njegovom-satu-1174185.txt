Maser koji je tajno snimao djevojke osuđen je na tri godine zatvora zbog voajerizma i seksualnog zlostavljanja. Matthew Yates (38) kameru je sakrio u sat na ruci te snimao djevojke kojima je radio masažu cijeloga tijela, a koje su na maserskom stolu ležale potpuno gole ili djelomično prekrivene. Na suđenju se branio da je snimao žene kako bi se zaštitio od lažnih pritužbi, no sud u Nottinghamu mu u to nije povjerovao. Ispričao je kako je posjećivao psihijatra kada se počeo baviti poslom masera zato što je bio u depresiji. – Bio sam nesiguran i paranoičan. Snimao sam ih jer sam se tako želio zaštititi. Bio sam zabrinut zbog nekih zahtjeva koje sam imao da će biti krivo interpretirani pa sam želio imati dokaze za ono što sam radio – rekao je 38-godišnji maser na sudu. Govoreći mu kaznu, porota mu je kazala kako je on na taj način svoje žrtve ponizio te su se one osjećale glupo, naivno i šokirano zbog čega je osim za voajerizam, proglašen krivim i za seksualno zlostavljanje.