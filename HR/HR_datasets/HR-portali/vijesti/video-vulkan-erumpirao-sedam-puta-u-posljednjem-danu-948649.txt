Screenshot: Youtube VULKAN na planini Sinabung na sjeveru Sumatre tijekom nedjelje je erumpirao sedam puta.  Vjetar je nosio pepeo sve do Berastagija, turističkog grada na visoravni Karo, jugoistočno od vulkana, prenosi Al Jazeera Balkans.    Lokalnom stanovništvu i turistima je rečeno da nose maske i zaštitu za oči kako bi izbjegli izravan kontakt s vulkanskim pepelom.  Okolna mjesta su u stanju visoke pripravnosti, a neki ljudi su evakuirani iz područja u krugu od sedam kilometara i prebačeni u privremena skloništa.  Planina Sinabung već je imala erupcije nekoliko puta od rujna 2013., a svaki put je raseljeno više tisuća ljudi.