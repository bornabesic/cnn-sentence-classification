Republika Srpska neće priznati rezultate popisa stanovništva iz 2013. godine ako se u stalne stanovnike bude računale i 196 tisuća državljana BiH koji nisu trajno riješili pitanje povratka u zemlju, odlučio je parlament Republike Srpske na svojoj sjednici. Ako službeno Sarajevo bude ustrajalo na popisu kakav je predložen, Republika Srpska provest će svoj popis stanovništva koji će na njenom teritoriju jedini biti mjerodavan. Naime, prijepor se vodi zbog državljana BiH koji se nalaze na školovanju ili radu u inozemstvu, a službena Banja Luka drži kako se njihovim “pripajanjem” popisu stanovništva umjetno povećava broj Bošnjaka u Bosni i Hercegovini. – Ovo je ključno političko, a ne demografsko pitanje, ustvrdio je predsjednik RS Milorad Dodik. Ujedno je optužio i predstavnike međunarodne zajednice da su u raspravama o popisu provedenom prije dvije i pol godine bili nedobronamjerni te da su zastupali stranu službenog Sarajeva. Rekao je kako vjeruje da će parlament Republike Srpske na kraju odbaciti rezultate popisa stanovništva, ali i donijeti zakon o odbacivanju odluka na razini BiH koje smatra neprihvatljivima. >> Izetbegović: Činjenica je da su Hrvati i Bošnjaci sustavno tjerani iz Banja Luke >> Karamarko: Nevjerojatno je da Dodik govori kako bi Hrvati, Srbi i Bošnjaci trebali razvijati svoje odnose 