Foto: FAH MAGLA jutros smanjuje vidljivost i usporava vožnju mjestimice u Lici, te na autocesti A1 na mostu Gacka. Pojačan je promet na gradskim prometnicama i obilaznicama, a zastoji su poremeno mogući na dionicama cesta gdje traju radovi, javlja Hrvatski autoklub (HAK).   Vozače se upozorava da da prilagode brzinu i način vožnje uvjetima na cestama.  Zbog prometne nesreće na cesti Orehovica-Mala Subotica, vozi se otežano kod čvora Čakovec (A4).Na autocesti A2 Zagreb-Macelj, od Zaprešića prema Jankomiru kolona je oko 1,5 km, u zoni radova.  Na autocesti A7 Orehovica-Šmrika, danas (29. svibnja) do 16,00 sati, zatvorena je dionica Hreljin-Šmrika, u oba smjera. Sanacija mostova  Do 14. srpnja na dionici državne ceste DC1 u Kninu, zbog sanacije mostova Bulin 1 i Bulin 2, vozit će se naizmjence, jednim trakom, a zabranjen je promet vozilima čija ukupna masa prelazi 5 tona. Obilazak za autobuse: Knin-DC33-Vrbnik-ŽC6056-Oklaj-ŽC6055-DC59-Očestovo-DC1, a za teretna vozila: Knin-DC33-Drniš-Tromilja-DC56-Skradin-Bribirske Mostine-DC59 Kistanje-Očestovo-DC1. S obzirom na povremene, ciljane, granične kontrole i pojačan promet moguća su čekanja na pojedinim graničnim prijelazima sa Slovenijom, BiH i Mađarskom.   Pojačan je izlazak teretnih vozila na graničnim prijelazima Rupa, Pasjak i Bregana (kolona je 5 km).  Trajekti i katamarani plove prema redu plovidbe.