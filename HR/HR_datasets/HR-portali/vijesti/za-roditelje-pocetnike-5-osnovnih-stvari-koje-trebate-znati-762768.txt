Foto: WeHeartit/Instagram KADA beba dođe u obitelj, svaki dan je uzbudljiv i vrijedan pamćenje. Međutim, radost roditeljstva dolazi praćena nizom izazova. Od neprospavanih noći, grčeva, osipa... O svakom se djetetu treba brinuti na drugačiji način.  Od spavanja do kupanja, ovdje vam dajemo pet najosnovnijih savjeta koji će pomoći svakom roditelju pri početnom snalaženju u divnoj avanturi zvanoj roditeljstvo.  1. Nošenje i maženje  Mnogim roditeljima nošenje djece predstavlja izazov. Kada ljuljuškate i umirujte dijete, slušajte prije svega svoje instinkte. Pazite da cijelo vrijeme djetetu podupirete vrat. Odlična stvar koja se događa dok se mazite s djetetom je činjenica da tada vaša tijelo oslobađa oksitocin, poznat i kao hormon sreće, zbog kojega se osjećate manje tjeskobno, smirenije i povezanije s djetetom.  2. Odjeća  Bebe trebaju odjeću koja ih štiti od vanjskih uvjeta, ali im omogućava kretanje. Odaberite odjeću od prirodnih materijala koji dišu te mogu podnijeti mnogo pranja. Neka bude udobna i sa što manje grubih ukrasa ili gumbića koji bi mogli uzrokovati iritaciju.  3. Spavanje  Za dječji krevetić odaberite posteljinu od prirodnih materijala. Dijete stavljajte spavati na leđa, nagnuto na jednu stranu. To ćete postići tako da ispod jedne strane vaše bebe stavite zamotani ručnik ili pelenu. Mijenjajte strane.    4. Kupanje  Previše kupanja može rezultirati suhom i iritiranom kožom, osobito u prvih nekoliko mjeseci vaše bebe. Kupajte dijete dva do tri puta tjedno toplom vodom i blagom, neparfimiranom kupkom za bebe. Pazite da očistite sve nabore i manje dostupne dijelove tijela poput područja između prstića. Ako koristite losion ili ulje, pazite da je neparfimirano i blago.  5. Koža  Dječja je koža vrlo reaktivna na uvjete u okolišu, ali i na proizvode koje na nju nanosite. Kod beba s osjetljivom kožom to može predstavljati veliki problem jer sastojci koji se obično nalaze u takvim proizvodima mogu uzrokovati iritacije i osipe. Pozorno proučite proizvode za njegu bebine kože da odaberite one bez mirisa i prejakih kemikalija.