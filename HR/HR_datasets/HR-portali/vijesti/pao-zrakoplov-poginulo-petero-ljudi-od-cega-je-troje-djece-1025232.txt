U nesreći su stradali pilot, mlađa muška osoba i troje djece. U blizini mostarskog naselja Jasenica pao je zrakoplov u kojem je poginulo pet osoba. Ove informacije  potvrdio je ministar unutarnjih poslova Hercegovačko-neretvanske županije Slađan Bevanda. Rekao je kako se uzrok ove nesreće ne zna i dodao da će se to utvrditi nakon istrage koju će provesti državna Agencija za pružanje usluga u zračnoj plovidbi BiH (BHANSA). U nesreći su stradali pilot, mlađa muška osoba i troje djece. Prema informacijama koje prenose agencije zrakoplov se srušio za vrijeme panoramskog leta nakon čega je potpuno izgorio. Na mjesto događaja izašli su vatrogasci, ekipe hitne pomoći i policija ali putnicima zrakoplova nije bilo pomoći. Tijekom dana u zračnoj luci Mostar organizirana je manifestacija “Dani otvorenih vrata” tijekom koje su izvođeni skokovi iz zrakoplova, te panoramski letovi iznad Mostara te se ova tragedija dogodila s jednim od panoramskih aviona. 