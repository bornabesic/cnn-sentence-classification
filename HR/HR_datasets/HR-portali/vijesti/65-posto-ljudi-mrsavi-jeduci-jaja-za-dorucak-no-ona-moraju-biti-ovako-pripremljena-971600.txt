Foto: 123 RF, Instagram NUTRICIONISTI se slažu: jaja su jedna od najhranjivijih namirnica.  Po njima, radi se o supernamirnici koja vam može pomoći da smršavite, ali je i vrlo hranjiva te vas čini zdravima.  Za maksimalan efekt, stručnjaci preporučuju da jedete 2-3 jaja dnevno, a ako dosad to niste znali, jaja su bogata proteinima, zdravim mastima, vitaminima i mineralima.  Uz to, jaja su niskokalorična pa ako stavite 2-4 jaja za doručak na tanjur, uz nešto zdravog povrća, imate kvalitetan obrok od svega 300 kalorija, a sito ćete se osjećati dulje vrijeme, zahvaljujući proteinima. Dobro je poznato i kako visoko proteinske dijete mogu smanjiti želju za hranom za čak 60 posto i spriječiti grickanje u kasne noćne sate.  Jedno je istraživanje dokazalo kako su ispitanici koji su jeli jaja za doručak izgubili više od 65 posto na kilaži u odnosu na one koji ih nisu jeli, i to u roku od samo tjedan dana. Uz to, jaja su jeftina namirnica, brza i laka za pripremu.  No, znate li koja su ipak najzdravija? Kuhana, naravno, jer se pri njihovom spremanju ne koristi ulje.  Pssst! U posljednje vrijeme društvene mreže zaludjela su jaja u obliku oblaka, a radi se o doručku od samo 160 kalorija. Donosimo vam recept: 1. Razdvojite bjelanjke od žumanjaka i miješajte ih dok ne dobijete čvrstu masu, odnosno takozvani snijeg. 2. Snijeg od bjelanjaka žlicom izvadite na papir za pečenje u nekoliko hrpica, ovisno o tome koliko ste jaja razbili. U svakoj hrpi napravite rupu i pecite u pećnici zagrijanoj na 200 stupnjeva 3 minute. 3. Izvadite bjelanjke iz pećnice i u svaku hrpicu izlijte po jedan žumanjak te sve skupa vratite u pećnicu na još 3 minute. Zatim ih izvadite iz pećnice i poslužite. Ovisno o vašem ukusu, u jaja možete dodati svakakve začine i mirodije, pa čak i sitno nasjeckano povrće. Također ih možete poslužiti i bez ikakvih dodataka, svejedno će biti ukusna.