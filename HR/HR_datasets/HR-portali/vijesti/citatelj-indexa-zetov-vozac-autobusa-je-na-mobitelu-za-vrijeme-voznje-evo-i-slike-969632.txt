Foto: Čitatelj Indexa REDAKCIJA Indexa danas je oko 13.40 sati zaprimila e-mail od zabrinutog čitatelja, koji nas je upozorio na vozača ZET-a koji je - usred vožnje - razgovarao na mobitel. "Danas, 12.5.2017. na ulici Savezne Republike Njemačke, u 9.31 sati u smjeru prema Velikoj Gorici, uočio sam vozača ZET-ovog autobusa, registarskih tablica ZG-7159AZ, kako priča na mobitel na radnom mjestu.  Nisam mislio ništa poduzimati kada je čovjek prekinuo razgovor, no onda je započeo novi i to u autobusu punom ljudi. Ne bih želio da takvi ljudi, koji si to dopuštaju, mene, moju ženu ili moje malo dijete na taj način prevoze gradom, pogotovo kada se slušalice dobivaju sa svakim mobitelom automatski. Mala olakotna okolnost je što sam to uočio dok sam dolazio na semafor na kojem je bilo crveno svjetlo. Znači stajali smo na semaforu, ali to gospodina ne opravdava - čim je prekidao jedan razgovor i započinjao drugi", napisao nam je čitatelj te poslao fotografiju vozača sa mobitelom na uhu.