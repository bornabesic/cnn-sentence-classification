Foto: Instagram ŽENA čije ime nije poznato javnosti tužila je hotelski lanac da otkrije identitet muške prostitutke s kojim je zatrudnjela tijekom četverodnevne avanture u njemačkom gradu Halle 2010. godine, piše DailyMail. Naime, Njemica je devet mjeseci nakon odnosa s eskortom kojeg zna jedino pod imenom Michael rodila sina Joela i pokušala pronaći njegovog oca kako bi tražila alimentaciju. Tužila je hotel koji nije htio otkriti njegov identitet no sud u Minhenu presudio je u korist hotelskog lanca i odlučio da ne moraju otkriti identitet seksualnog radnika. Dodali su i da nije sigurno kako se zaista muškarac zove, a njezini neodređeni i nejasni opisi također su naštetili njezinom slučaju. Argumentirajući svoju presudu, sud je izjavio: "Prava muškarca na kojeg se slučaj odnosi i zaštita njegovog braka i obitelji nadjačavaju prava tužiteljice. Čovjek ima pravo na privatnost koje ga štiti od otkrivanja njegovih seksualnih odnosa". Nakon presude, Žalbeni sud u Minhenu odbio je ponovno pregledati slučaj i podržao prvotnu presudu.