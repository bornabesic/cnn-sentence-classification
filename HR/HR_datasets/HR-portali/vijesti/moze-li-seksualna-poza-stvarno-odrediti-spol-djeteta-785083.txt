Foto: Instagram MNOGI parovi ponekad žele djevojčicu ili dječaka i potajno se nadaju, iako to nikada neće izreći na glas. Jesu li teorije da se određenom pozom može začeti djevojčica ili dječak samo ludosti ili ima istine u tome? Ljudi već stoljećima iskušavaju ovu teoriju i većina istraživanja na ovu temu došla su do zaključka da seksualna poza nema nikakve povezanosti sa spolom djeteta. Tu se budući roditelji okreću drugim taktikama.    U nekim kulturama vjeruje se kako jedenje više mesa i slane hrane povećava šansu da ćete začeti dječaka. Jedenje sladoleda povećava šanse da začnete djevojčicu. Mislite da je ludostima ovdje kraj? Nažalost, ima još. Neki smatraju da se sinovi začinju u misionarskom položaju, a ako želite djevojčicu, trebali biste voditi ljubav tijekom punog mjeseca. Tu je i seks s čarapama, seks na krumpirima, ma znate već - gomila teorija koje ipak ne drže vodu. Kako bi znanost stala na kraj ovakvim teorijama, izmišljeni su posebni postupci oplodnje. Njima se oplođuju prebrane jajne stanice određenim spermijima, pa se tako kontrolira spol začetog djeteta. Upravo ovaj način oplodnje izazvao je mnogobrojne kritike zbog upitne etičnosti.