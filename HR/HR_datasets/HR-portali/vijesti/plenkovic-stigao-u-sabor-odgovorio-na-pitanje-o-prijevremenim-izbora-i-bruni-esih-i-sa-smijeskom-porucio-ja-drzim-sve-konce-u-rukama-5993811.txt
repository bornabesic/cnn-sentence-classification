Nešto poslije 10 sati ujutro u Sabor su stigli predsjednik Vlade Andrej Plenković i ministar financija Zdravko Marić. Premijer je brzo prošao pokraj okupljenih novinara, a na njihova pitanja tek je kratko odgovorio. Upitan da li je čuo za namjeru Nikole Grmoje da se raspusti Sabor, Plenković je rekao da za to nije čuo. Na sljedeće pitanje, da li razmišlja o izborima, Plenković je odgovorio znakovito:  - Ja držim sve konce u rukama! Na pitanje ima li HDZ potporu Brune Esih, kratko je rekao "pročitajte njezin dopis" i potom ušao u zgradu.