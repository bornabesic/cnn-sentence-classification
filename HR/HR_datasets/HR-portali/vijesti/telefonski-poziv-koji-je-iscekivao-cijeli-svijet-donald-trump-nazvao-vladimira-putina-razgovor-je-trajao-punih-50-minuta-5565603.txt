Američki predsjednik Donald Trump odradio je dugo očekivani razgovor s predsjednikom Rusije Vladimirom Putinom. Trump je nazvao u Moskvu, a navodi se da je razgovor trajao punih 50 minuta. Trump je nekoliko sati prije poziva kojeg je iščekivao cijeli svijet na Twitteru napisao da je s Putinom razgovarati o poboljšanju odnosa između dvaju velesila, kao i o 'informacijama o tome što treba raditi u idućih sedam dana'. Glasnogovornik Bijele kuće Sean Spicer dodao je da je uoči Putina Trump okrenuo i broj Angele Merkel. S njom je razgovarao 45 minuta... Najavljeno je da će i Trump razgovarati s predsjednikom Francuske Hollandeom, koji ga je jutros pošteno iskritizirao...  - Kada predsjednik Sjedinjenih Država govori o Europi i o modelu Brexita za druge zemlje, mislim da mu moramo odgovoriti - istaknuo je.  - Kada američki predsjednik govori o klimi ističući da još nije siguran u korisnost tog ugovora, moramo mu odgovoriti - kazao je Hollande. Trump potvrdio puno zalaganje SAD-aa u jamčenju sigurnosti JapanaAmerički predsjednik Donald Trump u subotu je u telefonskom razgovoru s japanskim premijerom Shinzom Abeom potvrdio puno zalaganje Sjedinjenih Država u jamčenju sigurnosti Japana, objavila je Bijela kuća.   Donald Trump će 10. veljače u Washingtonu primiti japanskog premijera, a novi ministar obrane James Mattis uskoro će posjetiti Japan, dugogodišnjeg saveznika Sjedinjenih Država, dodaje se u priopćenju.   Taj razgovor je vođen nekoliko dana nakon što je predsjednik Trump najavio povlačenje Sjedinjenih Država iz Transpacifičkog sporazuma o slobodnoj trgovini (TTP), kojega je potpisnik i Japan.   Donald Trump je izazvao zabrinutost Japana kada je spomenuo moguće povlačenje američkih vojnika s juga Korejskog polutoka i iz Japana, zbog nedostatnih financijskih doprinosa dviju zemalja.   Shinzo Abe prvi je strani čelnik koji se sastao s Trumpom nakon predsjedničkih izbora dok Trump još nije prisegnuo na dužnost.