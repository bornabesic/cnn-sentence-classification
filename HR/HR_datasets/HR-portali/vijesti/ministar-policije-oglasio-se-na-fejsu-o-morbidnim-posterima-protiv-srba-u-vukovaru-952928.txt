Foto: Twitter  NAKON što se u Vukovaru na autobusnim stajalištima na Trpinjskoj cesti pojavilo nekoliko naljepnica na kojima je ispisano "Serbian family tree" sa slikom stabla na kojem vise ljudi i slikom Ante Pavelića, na Facebooku se oglasio i ministar unutarnjih poslova Vlaho Orepić.  >> Morbidne naljepnice iz Vukovara istražuje DORH, a Srbi krive Kolindu i neodlučnog premijera  >> Amnesty International oprao Hrvatsku zbog govora mržnje i nacionalizma  "Krajnje vrijeme da se svi skupa suprotstavimo ovom ljudskom jadu"   "Ovo nije Hrvatska! Ovaj bahati primitivizam u svojoj suštini je izraz kukavičluka i svega što nema nikakve veze sa Hrvatskom i domoljubljem! Pogotovo nema nikakve veze sa Vukovarom i Vukovarcima!", objavio je na svom Facebook profilu ministar Orepić.  Dodao je kako je "krajnje vrijeme da se svi skupa suprotstavimo ovom ljudskom jadu. Svima onima koji toleriraju ovakove ispade u svojoj životnoj sredini poručio bih da štite one koji Hrvatskoj čine veće zlo od svojevremenih četničkih hordi!... Ovo nije Hrvatska!", naveo je Orepić  Iz vukovarsko-srijemske policije ranije danas su potvrdili kako je policija napravila očevid i da je slučaj proslijeđen nadležnom Državnom odvjetništvu.