Predsjednik SAD-a Barack Obama u utorak je stigao u Saudijsku Arabiju i osvrnuo se na kontroverzni izvještaj o tragediji koja je pogodila Ameriku 11. rujna 2001. godine. U 28 stranica izvještaja, navodno je pronađena veza između terorista Al-Qaedae i saudijskih službenika, a bivši američki senator Bob Graham u emisiji CBS-a '60 Minutes' kazao je da vjeruje da je saudijska vlada pomogla otimačima zrakoplova tog kobnog dana prije 15 godina, javlja RT. Za tekst u izvještaju, Obama tvrdi da je "imao predosjećaj o čemu se radi", ali da velika količina informacija treba biti provjerena.   Čelnik američkog Vijeća za nacionalnu sigurnost (DNI) James R. Clapper nadzire pojedinosti izvještaja kako u javnost ne bi stigle informacije koje ugrožavaju nacionalnu sigurnost od interesa SAD-u. Obama također napominje da ne podržava legalizaciju zakona kojom bi obitelji žrtava 11. rujna mogle tužiti Saudijsku Arabiju. - Ako američki građani pokrenu tužbe strane vlade, otvaramo mogućnost da Amerika također bude na meti tužbi ostalih zemalja - zaključuje predsjednik Obama.  Saudijska Arabija nedavno je prijetila da će, ukoliko Kongres odobri zakon, prodati američku imovinu u vrijednosti od 750 milijardi dolara.  Američka predsjednička utrka i dalje je u tijeku, a pitanje je kako će se nasljednik Bijele Kuće nositi sa spomenutim problemima. >> Putin i Obama namjeravaju osnažiti primirje u Siriji >> Ni nakon godinu dana Amerika nije uspjela uništiti ISIL