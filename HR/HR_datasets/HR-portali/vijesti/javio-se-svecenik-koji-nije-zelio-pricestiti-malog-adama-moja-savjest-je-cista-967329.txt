Screenshot: Nova TV ŽUPNIK Alojzije Asić, nakon skandala koji je izbio jer nije s ostalim prvopričesnicima htio pričestiti dječaka sa sindromom Down Adama Kadića, kazao je kako je njegova savjest čista. >> Pogledajte sramotnu propovijed zlog svećenika koji nije želio pričestiti Adama  Tvrdi kako je cijela priča počela prije dva tjedna kada su se sva djeca pripremala za primanje hostije. "Kad sam ja pokazao neposvećenu hostiju i htio je Adamu dati, on je uporno odbijao: ne, muka, ne!", kaže župnik Asić za Novu TV.  Zbog toga je, tvrdi Adama htio poštedjeti poteškoća i staviti ga da sjedi uz roditelje, na klupi do svetišta.   "Moja je savjest čista, bistra jer sam samo želio dobro", ističe.  "Zašto mi se to dogodilo, zašto sam popustio roditeljima, zašto to nije ostalo onako kako sam zamislio? Bilo mi je neugodno, pokvarena je sva atmosfera, sve je propalo! Zapravo je i svoj djeci tom scenom upropašteno sve!", ističe župnik Asić.