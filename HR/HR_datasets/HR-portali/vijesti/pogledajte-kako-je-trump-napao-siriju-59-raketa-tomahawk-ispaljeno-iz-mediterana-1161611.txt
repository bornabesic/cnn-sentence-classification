Američki predsjednik Donald Trump rekao je da je naredio zračne napade na sirijsku zračnu bazu odakle su pokrenuti kemijski napadi objavivši da djeluje u "vitalnom nacionalnom sigurnosnom interesu SAD-a". U oštroj eskalaciji američke vojne uloge u Siriji dva američka ratna broda ispalila su desetke krstarećih raketa iz istočnog Sredozemlja na zračne baze snaga Bašara al Asada kao odgovor na napade bojnim otrovom na pobunjenička područja u utorak. Pedeset devet raketa Tomahawk ispaljeno je s američkih razarača USS Porter i USS Ross  oko dva sata ujutro a pogodile su više ciljeva u zračnoj bazi Šajrat za koju Pentagon kaže da je korištena za skladištenje kemijskog oružja.  Američko ministarstvo obrane objavilo je snimku ispaljivanja raketa: >>VIDEO SAD napao zračnu bazu u Siriji - ispalili 59 projektila, poginulo barem četvero sirijskih vojnika. Trump: Diktator Al-Assad napao je nevine ljude >>SVJETSKA EKSKLUZIVA Al-Assad: Europa se neće zaštititi od terorista jer ih podržava 