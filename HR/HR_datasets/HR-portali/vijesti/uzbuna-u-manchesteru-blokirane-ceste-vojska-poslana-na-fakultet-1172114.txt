Manchesterska policija priopćila je danas na svom Twitteru da je u grad Hulme poslana vojska te da građani izbjegavaju to područje. Iako je policija prvotno objavila da se incident dogodio na fakultetu, ispravili su tu informaciju te su objavili da su vojska i jedinice za uništavanje bombi upućene u ulicu Limby. Sada su pak objavili da je područje sigurno i da su reagirali zbog sumnjivog paketa. Ispričali su se zbog uzbune i moguće zabune.   Blokirane su bile ceste i prilazi mjestu incidenta, javlja RT. Glasnogovornik policije rekao je da policija odgovara na poziv s fakulteta. Bio je postavljen policijski kordon, a područje su nadlijetali helikopteri.