Američki portal Superscholar.org objavio je popis 30 ljudi s najvišim kvocijentom inteligencije na svijetu, a među njima je i troje Hrvata - Nikola Poljak, Ivan Ivec i Mislav Predavec.  Najbolje rangirani Hrvat Nikola Poljak je na 14. mjestu sa kvocijentom inteligencije 183. Rođen 1982. u Čakovcu. Poljak je doktorirao fiziku na zagrebačkom sveučilištu 2010. godine. Trenutno na zagrebačkom Fakultetu elektrotehnike i računarstva i vodi odjel fizike, a svoj znanstveni rad je odavno prezentirao i izvan granice Lijepe naše među ostalima i u švicarskom CERN-u, a jedan je od asistenata na istraživanju Brookhaven National Laboratory u New Yorku. Za Hrvatsko ministarstvo znanosti i Agenciju za mobilnost i programe Europske unije proveo je znanstvene zadaće, a sadašnji projekti uključuju "istraživanje hadronijskih sustava s relativističkim ispitivanjima". Na 18. mjestu svjetske liste najvećih umova današnjice je 43-godišnji matematičar Ivan Ivec čiji je IQ izmjeren na 174. Rođen 1976. godine, Ivec je matematičar i stručnjak za testiranje kvocijenta inteligencije. Doktorirao je matematiku i trenutno je zaposlen u srednjoj školi AG Matoša u Samoboru. Vlasnik je web stranice koja je posvećena IQ testiranjima ima i svoj posebno izrađen test koji mjeri kvocijent inteligencije između 120 i 190. Zajedno s matematičarom Mislavom Predavecom razvio je IQ testove koji se mogu naći na njegovoj web stranici. Smatra da testovi inteligencije koje su razvili psiholozi nisu prikladni za svakoga jer imaju kratka vremenska ograničenja, dok ima ljudi koji su sposobni rješavati vrlo složene zadatke ali u tome nisu osobito brzi. Matematičar Mislav Predavec nalazi se na 23. mjestu svjetske rang liste, a njegov IQ  iznos 190. Rođen 1967. godine, Predavčeve jedinstvene sposobnosti bile su vidljive već u mladim danima.  "Uvijek sam osjećao da sam korak ispred ostalih. Kako se povećavala količina gradiva u školi, samo sam sve bolje i brže rješavao probleme", kazao je Predavec.  Od 2009. predavao je na zagrebačkoj Schola Medica Zagrabiensis, a od 1989. godine vodi i trgovinsku tvrtku Preminis. Još 2002. godine Predavec je osnovao ekskluzivno IQ društvo GenerIQ, koji je dio njegove šire mreže mreža IQ. Područje kojim se posebno bavi je testiranje inteligencije. World Genius Directory ga je 2012. proglasio trećim najinteligentnijim čovjekom na svijetu. Na popisu 30 najpametnijih ljudi današnjice redom su: Stephen Hawking, Edward Witten, Andrew Wiles, Grigori Perelman, Ruth Lawrence, Saul Kripke, Akshay Venkatesh, Shahriar Afshar, Magnus Carlsen, Evangelos Katsioulis, Noam Chomsky, Donald Knuth, Alan Guth, Nikola Poljak, Scott Aaronson, Terence Tao, Gari Kasparov, Ivan Ivec, Steven Pinker, Chris Hirata, Richard Rosner, Manahel Thabet, Mislav Predavec, Kim Ung-Yong, Neil deGrasse Tyson, John H. Sununu, Marilyn vos Savant, Judit Polgar, Christopher Langan i Paul Allen.