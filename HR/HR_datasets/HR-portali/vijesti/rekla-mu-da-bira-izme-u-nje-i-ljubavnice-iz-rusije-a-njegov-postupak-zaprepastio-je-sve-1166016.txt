Ruskinja koja je pronađena mrtva uz cestu u američkoj saveznoj državi Oregon bila je u ljubavnom trokutu koji ju je stajao života. Ana Aleksejevna Repkina (27) iz Moskve ubijena je na cesti usred šume u blizini grada Alsea 17. travnja. Djevojka se iz ruske metropole preselila u SAD u ožujku ove godine. Za njezino ubojstvo optužen je 27-godišnji William Chase Hargrove koji je s djevojkom bio u vezi, a trenutačno se nalazi u pritvoru. Tužitelji tvrde kako ju je Hargrove upucao u glavu s leđa u zapuštenoj šumi, a razlog ubojstva je nevjerojatan. Naime, muškarac je uz nju imao još jednu djevojku s kojom je dulje vrijeme bio u vezi, a koja mu je rekla neka bira "ili ona ili ja". On je to shvatio doslovno i ubio je svoju ljubavnicu.