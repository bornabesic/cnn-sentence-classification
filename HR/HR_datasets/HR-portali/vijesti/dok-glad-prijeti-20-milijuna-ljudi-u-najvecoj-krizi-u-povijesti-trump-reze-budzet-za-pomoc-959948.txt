Foto: 123rf UN UPOZORAVA da svijetu prijeti najveća humanitarna kriza u povijesti čovječanstva u kojoj bi 20 milijuna ljudi moglo umrijeti od gladi, piše Independent.  U veljači je UN upozorio da je za sprečavanje gladi u Somaliji, Nigeriji, Jemenu i Južnom Sudanu potrebno najmanje 4,4 milijarde dolara do kraja ožujka.  Međutim, do sada su primili samo 10 posto potrebnog iznosa. Glasnogovornici tvrde da je uz dovoljan budžet moguće spriječiti svjetsku katastrofu.  "Zbog nedostatka pomoći, umrijet će 1,4 milijuna djece"  Voditelj humanitarnih poslova UN-a, Stephen O'Brien, izjavio je: "U kritičnom smo razdoblju u povijesti. Bez zajedničkog globalnog djelovanja ljudi će jednostavno umrijeti od gladi. A mnogi će i patiti i umrijeti od bolesti".  Unicef je izjavio da će ove godine zbog nedostatka pomoći umrijeti 1,4 milijuna djece.    "Ne možemo uspjeti bez donacija američke vlade"  SAD su prošle godine bile najveći donator UN-u, ali Trumpova administracija planira znatno srezati budžet za pomoć.  Predsjednica američkog Instituta za mir, Nancy Lindborg, izjavila je: "Bez velikih doprinosa američke vlade, UN ne može osigurati ni osnovne životne potrebe država u krizi".