Foto: FAH  OBITELJ i prijatelji Vinka Žuljevića Klice, kontroverznog poduzetnika ubijenog 3. svibnja 2014. godine u Sesvetama, javno su ponudili izdašnu novčanu nagradu u iznosu od milijun kuna za relevantne informacije o njegovom ubojstvu.  "U suradnji i suglasju s institucijama i tijelima Republike Hrvatske, a u svrhu rješavanja okrutnog ubojstva g. Vinka Žuljevića, uz već objavljenu policijsku nagradu od 50.000 kn, raspisuju novčanu nagradu od 1.000.000 kn za relevantnu informaciju koja će pomoći u otkrivanju i rješavanju ovog kaznenog djela", stoji u otvorenom pismu obitelji.  Osobi koja otkrije informacije nude apsolutnu zaštitu i tajnost, a informacije primaju na broj telefona 099/64-53-721, na elekronsku poštu informacije@email.ht.hr ili poštom na adresu Feniks trgovina, Ljudevita Posavskog 3, 10360 Sesvete.  "Važno je znati: Zlo nije samo čin onog tko ga realizira nego i onoga tko ga je mogao spriječiti, a to nije učinio!", zaključuju u pismu.  Podsjetimo, Klica je ubijen na izlazu iz crkve u Sesvetama u sačekuši. Svjedoci kazali kako je ubojica na motoru zapucao iz automatskog oružja na Žuljevićev automobil.