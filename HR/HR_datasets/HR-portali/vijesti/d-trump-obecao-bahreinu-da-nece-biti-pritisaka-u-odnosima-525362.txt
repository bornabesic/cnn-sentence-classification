Trump je rekao kralju da je "velika čast biti s njim" i da je "bilo malih napetosti, ali sada s ovom administracijom neće biti napetosti". Bahreinski kralj rekao je da dvije zemlje imaju 120 godina odnose "temeljene na vrlo dobroj osnovi međusobnog razumijevanja i strategije". U zemlji u kojoj je stacionirana peta flota američke mornarice, izbio je prosvjed protiv vladajućeg monarha, no pokret je ugušen 2011. Bivši američki predsjednik Barack Obama kritizirao je represiju nad proreformskim prosvjednicima. Američki predsjednik u nedjelju je rekao kako se nada da će uskoro posjetiti Kairo te pohvalio predsjednika Abdela Fataha al Sisija nakon sastanka u Saudijskoj Arabiji i izjavio kako se čini da je "sigurnost vrlo jaka" u Egiptu. Govoreći uz pomoć prevoditelja Sisi je Trumpa opisao kao "jedinstvenu osobnost koja je sposobna učiniti nemoguće". Egipat je jedan od najbližih saveznika Washingtonu na Bliskom istoku, godišnje dobiva 1,3 milijarde američke vojne pomoći.