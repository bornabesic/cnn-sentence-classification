Pucnjava je izbila u kockarnici u Manili i odgovornost za taj napad preuzela je organizacija Islamska država (IS) javlja američki centar za praćenje džihadističkih mrežnih stranica SITE, a filipinske oružane snage objavile su da vladaju situacijom. "Pristup Resorts Worldu Manili je blokiran nakon informacije da su nepoznati napadači zapucali iz vatrenog oružja", objavio je voditelj kockarnice na Twitteru. Lokalni mediji javili su da su u zgradi naoružani napadači, da se čuje pucnjava i eksplozije. Policija treba iznijeti pojedinosti. Nema dojava o žrtvama "Pratimo stanje. Policija vlada situacijom. Objavit ćemo priopćenje kada dobijemo cjelovitu sliku o izgredu", rekao je vojni glasnogovornik Restituto Padilla, prenosi Reuters. Džihadistička Islamska država objavila je da su "vuci samotnjaci", koji su joj se zakleli na vjernost, počinitelji napada, piše SITE. Zasad nema dojave o žrtvama. Filipinski predsjednik Rodrigo Duterte objavio je prošli tjedan izvanredno stanje za otok i pokrajinu Mindanao kako bi se borio protiv islamističkih militanta koji su prisegnuli na vjernost IS-u. U toj pokrajini koja se proteže na trećini filipinskog teritorija živi 20 posto od više od 100 milijuna stanovnika arhipelaga. Radikalni Duterte je zaprijetio da će režim izvanrednog stanj proglasiti za cijelu zemlju ako se proširi teroristička prijetnja.       Uskoro opširnije...