Stotine ljudi, uglavnom studenata, u četvrtak su ponovo izašli na ulicu diljem Sjedinjenih Država kako bi izrazili nezadovoljstvo izborom Donalda Trumpa za predsjednika. REUTERS   U Los Angelesu su stotine studenata u povorci prošetale kampusom sveučilišta UCLA noseći transparente na kojima je pisalo "Zbacite Trumpa" i "Ljubav pobjeđuje mržnju" (Love Trumps Hate). REUTERS   Odmah nakon proglašenja Trumpove neočekivane pobjede u utorak, na tom su se kampusu održali prvi prosvjedni skupovi. REUTERS   Nešto sjevernije, u San Franciscu, oko tisuću mladih, uglavnom srednjoškolaca, prošetalo je kroz financijsku četvrt prema gradskoj vijećnici izvikujući "To nije moj predsjednik!" i zaustavivši promet. REUTERS   "Donald Trump je rasist. Napada sve imigrante i muslimane. Jučer su moji kolege iz razreda plakali", rekla je Pamela Campos (18) za dnevnik San Francisco Chronicle. REUTERS   Tisuće studenata su izrazile svoje nezadovoljstvo i u drugim gradovima na sjeveru Kalifornije, pa tako i u Napi i Haywardu. REUTERS   U New Yorku se dvjestotinjak prosvjednika okupilo na Washington Sqareu u Greenwich Villageu. REUTERS   Stotine su izašle i na ulice Baltimorea, nešto južnije na istočnoj obali, pišu američka glasila koja među ostalim izvještavaju o studentskim okupljanjima u Teksasu, na jugu zemlje. REUTERS   U srijedu su deseci tisuća ljudi prosvjedovali nakon proglašenja pobjede republikanca Donalda Trumpa. Drugi prosvjedi su najavljeni za vikend. REUTERS   Tijekom iznimno žučne predsjedničke kampanje mnogi su Amerikanci bili zgroženi izjavama nekretninskog magnata o ženama, imigrantima, osobito latinoameričkim, o muslimanima i izbjeglicama i sada se boje da bi mogao ostvariti svoja obećanja kada 20. siječnja preuzme dužnost. REUTERS   On sam, nakon koncilijantnih izjava koje je davao proteklih nekoliko dana, u četvrtak navečer se vratio staroj navici, pisanju statusa na Twitteru. U najnovijoj objavi napao je prosvjednike. - Upravo sam ostvario veliki uspjeh na predsjedničkim izborima. A sada profesionalni prosvjednici, nahuškani od strane medija, prosvjeduju. Stvarno nepošteno!, objavio je Trump na Twitteru.