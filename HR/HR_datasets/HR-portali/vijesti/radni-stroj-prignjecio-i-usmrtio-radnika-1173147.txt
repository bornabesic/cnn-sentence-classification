Radni stroj danas je prignječio i usmrtio muškarca koji je izvodio radove na rivi između Sv. Filipa i Jakova te Turnja, izvijestila je zadarska policija.  Nesreća na radu dogodila se oko 10,40 sati kada je, prema dosad policiji dostupnim informacijama, vozač radnog stroja-kombinirke prilikom manevriranja strojem zakačio muškarca, koji je od ozljeda na mjestu poginuo. Na mjestu nesreće obavlja se očevid, kojim će se utvrditi identitet poginulog i ostale okolnosti nesreće, kažu u zadarskoj policiji.