Godina studija studenta u Hrvatskoj košta 30.834 kune, a u to su uključeni troškovi života i studija. Te troškove za 88 posto studenata pokriva obitelj koja im mjesečno osigura nešto manje od 1200 kuna. Svoj budžet 27 posto studenata dopuni poslom na kojem prosječno mjesečno zarade nešto više od 2600 kuna. Nešto manje od četvrtine ispitanih studenata (23 posto) kao izvor prihoda navodi stipendije koje u prosjeku iznose 950 kuna. Ozbiljni financijski problemi Više od trećine studenata (37 posto) od njih 2551 koliko je obuhvatilo istraživanje smatra da se nalaze u ozbiljnim ili vrlo ozbiljnim financijskim teškoćama, pogotovo stariji studenti, oni koji rade i koji su roditelji. Sve to pokazalo je međunarodno istraživanje o kvaliteti studetnskog života Eurostudent koje se provodi u 30 zemalja. U Hrvatskoj je nositelj istraživanja Ministarstvo obrazovanja, a izvješće, koje će detaljno javnosti biti predstavljeno danas, pripremio je Institut za razvoj obrazovanja. Visokoobrazovani roditelji Istraživanje je između ostalog pokazalo da u Hrvatskoj 79 posto studenata studira na sveučilištima, 15 posto na veleučilištima i samo 6 posto na visokim školama. Više od polovice (51 posto) studenata koji su sudjelovali u istraživanju imalo je status redovnih studenata koji ne plaćaju školarinu. Žene čine većinu studenata (56 posto), a većina studenata studij prvi put upiše s 18 godina (njih 51 posto) a 36 posto ih se na fakultet upisuje s 19 godina. Zanimljivo je da 46 posto studenata dolazi iz obitelji u kojoj je barem jedan roditelj visokoobrazovan, a 51 posto iz obitelji u kojoj makar jedan roditelj ima završenu srednju školu. Polovina svih studenata u Hrvatskoj živi s roditeljima, a u studentskim domovima smješteno je samo njih osam posto. Istraživanje je također pokazalo da većina studenata dolazi iz gimnazija (51 posto), a zatim iz četverogodišnjih strukovnih škola (43 posto). Studenti koji su završili gimnaziju čine većinu na sveučilišnim studijima (65%), a oni sa završenom strukovnom školom većina su na javnim i privatnim stručnim studijima. >> Studenti će sobe otvarati posebnim karticama Nova 2016./17. školska godina počet će u ponedjeljak 5. rujna, a završit će 14. lipnja 2017. godine. Za maturante će posljednje školsko zvono zazvoniti gotovo mjesec dana ranije, odnosno 19. svibnja 2017. godine. Prvo polugodište završit će 23. prosinca, a zimski školski praznici počet će nakon božićnih blagdana 27. prosinca i potrajat će do 11. siječnja. Zanimljivo je da se učenici sa zimskog raspusta u školske klupe vraćaju usred tjedna, odnosno u četvrtak 12. siječnja. Učenici će u 2017. godini na proljetni odmor krenuti 13. travnja, a završit će ga 21. travnja, odnosno na raspustu će biti cijeli tjedan nakon Uskrsa. (ik) 