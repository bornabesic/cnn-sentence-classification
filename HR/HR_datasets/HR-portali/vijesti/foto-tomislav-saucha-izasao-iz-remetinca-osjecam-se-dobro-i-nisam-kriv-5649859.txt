Nakon tjedan dana provedenih u istražnom zatvoru u Remetincu, bivši predstojnik Ureda premijera Tomislav Saucha, okrivljen u aferi “dnevnice”, jučer kasno poslijepodne pušten je na slobodu. Dobro sam koliko mogu biti dobro, rekao je Saucha na izlasku iz zatvora, a supruga ga je zaustavila da ne nastavi odgovarati novinarima. Sauchi je istražni zatvor određen zbog opasnosti od utjecaja na sedam svjedoka, a kako svi oni u međuvremenu ispitani, USKOK je Županijskom sudu već tijekom prijepodneva predložio ukidanje istražnog zatvora. Zatvori Slika 1/19 Objavljeno: 17.02.2017. Damir Krajac / CROPIX Objavljeno: 17.02.2017. CROPIX Objavljeno: 17.02.2017. Damir Krajac / HANZA MEDIA Objavljeno: 17.02.2017. CROPIX Objavljeno: 17.02.2017. Damir Krajac / HANZA MEDIA Objavljeno: 17.02.2017. CROPIX Objavljeno: 17.02.2017. Damir Krajac / CROPIX Objavljeno: 17.02.2017. Damir Krajac / HANZA MEDIA Objavljeno: 17.02.2017. Damir Krajac / HANZA MEDIA Objavljeno: 17.02.2017. Damir Krajac / HANZA MEDIA Objavljeno: 17.02.2017. Damir Krajac / HANZA MEDIA Objavljeno: 17.02.2017. Damir Krajac / HANZA MEDIA Objavljeno: 17.02.2017. CROPIX Objavljeno: 17.02.2017. Goran Mehkek / HANZA MEDIA Objavljeno: 17.02.2017. CROPIX Objavljeno: 17.02.2017. CROPIX Objavljeno: 17.02.2017. Goran Mehkek / HANZA MEDIA Objavljeno: 17.02.2017. Goran Mehkek / HANZA MEDIA Objavljeno: 17.02.2017. Goran Mehkek / HANZA MEDIA USKOK tereti Sauchu da je od studenoga 2013. sve do siječnja 2016. lažirao ukupno 117 putnih naloga na imena Slavka Goldsteina, Nevena Budaka i Siniše Petrovića, trojice posebnih savjetnika tadašnjeg premijera Zorana Milanovića, te da je na ime akontacija za inozemne dnevnice u njihovo ime preuzeo i za sebe zadržao ukupno oko 560.000 kuna. Sauchina obrana odrekla se prava na žalbu na USKOK-ovo rješenje o provođenju istrage čime je omogućeno da spomenuto tužiteljstvo odmah počne ispitivati svjedoke. Tako je USKOK tijekom proteklog tjedna ispitao sedam takozvanih koluzionih svjedoka zbog kojih mu je određen istražni zatvor. Radi se mahom o svjedocima iz Ureda predsjednika Vlade RH te Ureda za opće poslove Sabora i Vlade, koji su sudjelovali u proceduri izrade spornih putnih naloga i isplate akontacija dnevnica. Ti svjedoci najviše su i teretili Sauchu u svojim iskazima. Prvenstveno ga je teretila njegova bivša tajnica u Uredu premijera Sandra Zeljko koja je ispričala kako je sve sporne naloge otvarala po izravnim Sauchinim uputama. Pritom je navela da je od njega dobivala konkretne upute tko od posebnih savjetnika premijera ide na službena putovanja, koliko će trajati i koji je razlog putovanja. Svjedokinja je ustvrdila i da je novac za dnevnice, koji je po obračunu dobivala od blagajnice u kuvertama, predavala Sauchi. Po završetku navodnih putovanja, prema njezinom iskazu, Sauchi je predavala i putne račune vezane uz pojedine naloge koje joj je Saucha vraćao “ovjerene” i svojim i potpisom pojedinog savjetnika na kojega se odnosio putni nalog. Dok Saucha tvrdi da on nije potpisivao sporne naloge ni putne račune, kao i da nije uopće znao za njih, iskazi drugih svjedoka i nalaz grafologa govore u prilog suprotnom. Iz grafološkog vještačenja proizlazi da su parafni potpisi na gotovo svim nalozima “vrlo vjerojatno-gotovo sigurno” Sauchini. Usto, iz svjedočenja ravnatelja Ureda za opće poslove Hrvatskog sabora i Vlade RH Zvonka Matešića može se zaključiti da je Saucha itekako znao za sporne putne naloge. Naime, Matešić je iskazao kako je u siječnju 2016., kada se formirala nova Vlada, telefonski kontaktirao Sauchu i pitao ga jesu li putni nalozi i tada zatražene inozemne dnevnice za posebne savjetnike premijera u odlasku možda poslane greškom i treba li ih stornirati. Na to mu je Saucha, tvrdi Matešić, odgovorio da nalozi idu, da savjetnici i dalje rade svoj posao te odlaze na službena putovanja. U srijedu je u USKOK-u ispitan i bivši Sauchin šef, Zoran Milanović, koji je rekao da nije znao ništa o spornim dnevnicama. U nastavku istrage tužiteljstvo još treba formalno ispitati spomenutu trojicu posebnih Milanovićevih savjetnika, koji su prethodno, u obavijesnom ispitivanju, potvrdili da nisu bili na tim putovanjima kao i da nisu dobili nikakve dnevnice.