Gauthier Destenay, prvi gospodin Luksemburga, pratio je svojeg supruga premijera Xaviera Bettela (44) na summitu članica NATO-a u Bruxellesu. Pozirao je i na fotografiji s prvim damama koje su došle u Bruxelles sa svojim muževima. Dok su čelnici zemalja raspravljali o svjetskoj politici prve dame i jedan gospodin su se šetali muzejem Magritte i pozirali u palači Royal Castle of Laeken.  Destenay je pozirao iza Melanije Trump i prve dame Turske Emine Gulbaran Erdogan. Gauthier Destenay, belgijski arhitekt i Xavier Bettel vjenčali su se 2015. godine odnosno čim je Luksemburg legalizirao istospolne brakove. Xavier Bettel je prvi EU lider koji je sklopio istospolni brak. Bettel je ranije rekao kako ljudi u Luksemburgu ne mare za to da li je netko gay ili nije. Bettel je prvi premijer Luksemburga koji se javno deklarirao kao gay. U vezi je s arhitektom od ožujka 2010. godine. Zaručili su se 2014. godine.  U Bruxelles, sudeći prema fotografijama, svoje supruge nisu pratili Jakov Kitarović ni Joachim Sauer. Prvi je naravno suprug hrvatske predsjednice Kolinde Grabar Kitarović, a drugi njemačke kancelarke Angele Merkel.