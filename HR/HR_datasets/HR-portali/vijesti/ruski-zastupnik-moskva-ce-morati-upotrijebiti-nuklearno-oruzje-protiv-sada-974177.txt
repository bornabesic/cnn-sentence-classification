Screenshot: YouTube STARIJI ruski zastupnik Vjačeslav Nikonov je izjavio da će Moskva upotrijebiti nuklearno oružje protiv SAD-a ako pokušaju ući u Krim. "Ako američke i NATO snage pokušaju ući u Krim, u istočnu Ukrajinu, Rusija je neobranjiva bez nuklearnog oružja", rekao je Nikonov na forumu o globalnoj sigurnosti GLOBSEC u Bratislavi. "Zapad nije samo snaga dobra" Nikonov je izjavio da je te iste riječi čuo od ruske vojske, javlja Defense One. Dodao je kako "zapad nije samo snaga dobra" te da je zabrinut zbog nedostatka razgovora između Rusije i SAD-a kako bi pronašli političko rješenje. Ruski zamjenik ministra obrane Jurij Borisov je nedavno izjavio da će obnoviti topničko-raketne brigade do 2020. godine, a predsjednik Vladimir Putin je otkrio novi futuristički tenk koji bi trebao biti "nevidljiv" raketama i uništavati mete na udaljenosti od 8 kilometara. SAD i NATO razbjesnilo pripajanje Krima Rusija je pripojila Krim 2014. za vrijeme političke krize pod izlikom da nestabilnost u regiji prijeti interesima Moskve i velikoj ruskoj etničkoj zajednici na Krimu. I Rusija i NATO su doveli vojsku na granice te optužuju jedni druge za agresiju. Nikonov je izjavio da NATO ima vojsku na 400 različitih mjesta uz granicu, a da su neka opskrbljena i nuklearnim oružjem.