Papa Franjo je na koncu današnjeg angelusa pozvao sve države da ukinu smrtnu kaznu, te da tijekom Svete godine milosrđa ne izvrše ni jednu takvu kaznu. "Pozivam savijest svih državnika kako bi se došlo do međunarodnog suglasja o ukidanju smrtne kazne", kazao je Franjo, te predložio svim vladarima katolicima da pokažu hrabar primjer i ne dopuste provesti ni jednu smrtnu kaznu u Svetoj godini milosrđa, koja će biti zaključena 20. studenoga 2016. Izvanredni jubilej milosrđa je prilika za promicanje u svijetu zrelijeg oblika štovanja ljudskog života i dostojanstva svake osobe, kazao je Franjo i dodao kako i kriminalac "zadržava nepovredivo pravo na život, dar Božji". Franjo je pozvao ne samo na djelovanje kako bi se ukinula smrtna kazna u cijelome svijetu, već i na djelovanju kako bi se poboljšali uvjeti života u zatvorima u štovanju ljudskog dostojanstva osobama koje su lišene slobode. >> Papa Franjo mijenja i geopolitiku