Foto: Hina/Pixsell/Borna Filić IAKO je prošlo nekoliko dana od otvorenja novog terminala, zračna luka Franjo Tuđman je još uvijek tema razgovora.   Prvo je otkriveno kako je ekipa koja je spiskala 330 milijuna eura na uređivanje novog, supermodernog terminala Međunarodne zračne luke, njen vizualni identitet jednostavno skinula s interneta.   >> Spiskali 330 milijuna eura na Tuđmana, a logo skinuli s interneta  Zatim su tu sliku pompozno prikazali kao plod rada grafičkih stručnjaka koji su spajali povijest zagrebačkog aerodroma i budućnost koncesionara.   "Ta slika predstavlja snažnu vrijednost i znanje osoblja", napisali su u opisu besplatne vektorske grafike koju su samo prilagodili bojama aerodroma.  Međutim, izgleda da aljkavost i lijenost "stručnjaka" zaduženih za rad na Tuđmanu ne staje samo na pokradenoj sličici s interneta.  Nepismeni natpisi i prijevodi  Naime, sa svih strana Zračne luke Franjo Tuđman strše nepismeni natpisi i prijevodi s engleskog i na engleski.  Možda su, kao i grafičko rješenje, i prijevod jednostavno skinuli s interneta. Google Translate je relativo jednostavan za korištenje.  Kad stranci prvi put dođu u Hrvatsku, kad slete na novi, supermoderni terminal čije je uređivanje koštalo 330 milijuna eura, ovo je prvo što će vidjeti:    Umjesto natpisa "Boarding pass", netko je odlučio doslovno prevesti s hrvatskog i napisati "Boarding card".  Također, ispod znaka za toalet za osobe s invaliditetom u doslovnom prijevodu piše "toalet je onesposobljen".    Stara praksa  Čini se kako Tuđman zapravo samo prati staru praksu. Ovaj natpis se nalazi u jednom od gateova za međunarodni odlazak na starom terminalu. Vjerojatno su htjeli napisati "Cigar cellar" (što je izraz za humidor odnosno prostor u kojem se cigare drže na idealnoj vlažnosti), ali su umjesto toga izmislili riječ koja u engleskom jeziku ne postoji.  Ne treba ni napominjati da su katastrofalni prijevodi na Tuđmanu izazvali masovno izrugivanje po društvenim mrežama.