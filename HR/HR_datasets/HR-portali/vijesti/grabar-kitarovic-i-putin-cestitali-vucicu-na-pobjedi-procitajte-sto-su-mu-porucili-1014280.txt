Naša Predsjednica poručila je Vučiću da je uvjerena "da će na toj odgovornoj dužnosti uspješno raditi za sveukupni napredak Srbije i za dobrobit svih njezinih građana" Hrvatska predsjednica Kolinda Grabar-Kitarović čestitala je u ponedjeljak novom srbijanskom predsjedniku Aleksandru Vučiću na pobjedi predsjedničkim izborima. Naša Predsjednica poručila je Vučiću da je uvjerena “da će na toj odgovornoj dužnosti uspješno raditi za sveukupni napredak Srbije i za dobrobit svih njezinih građana”. Grabar-Kitarović vjeruje da će zajedno s Vučićem u predstojećem razdoblju pridonositi unaprjeđenju hrvatsko-srbijanskih odnosa i nada se da će naći rješenja za preostala otvorena pitanja koja opterećuju odnose između dviju susjednih država. Čestitka i od Putina “Vaša uvjerljiva pobjeda ukazuje na široku podršku naroda vašim naporima usmjerenim na rješavanje hitnih ekonomskih i društvenih zadataka, s kojima se Srbija suočava, kao i na provođenje smislene i uravnotežene vanjske politike”, navedeno je u čestitki Putina, preneo je TASS. Putin je, također, naveo da je u Rusiji Vučić poznat kao veliki pristalica jačanja prijateljskih odnosa između dviju zemalja.   