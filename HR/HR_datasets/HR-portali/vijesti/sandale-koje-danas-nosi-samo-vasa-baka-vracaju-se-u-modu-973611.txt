Foto: Instagram BEZ njih nije moglo proći niti jedno ljeto. Nekad davno, ako se još uvijek sjećate svog djetinjstva, nosili ste ove sandale u razno raznim bojama. Danas je najvjerojatnije kako ih nosi još samo vaša baka, da ju ne pika kamenje u plićaku.   Naravno, govorimo o čuvenim gumenim sandalama, koje se ove godine vraćaju u modu, u nikad širem spektru boja.   Drugim riječima, dizajneri su udahnuli novi život davno zaboravljenim sandalama, a one se sada mogu kupiti u raznim bojama, ali i stilovima, koji nisu rezervirani samo za djecu, već i za žene, koje se time samo žele podsjetiti bezbrižnog djetinjstva.     Instagram su već preplavile fotografije ponosnih vlasnica, a vama ostavljamo da same prosudite hoćete li ovoga ljeta hodati u njima.