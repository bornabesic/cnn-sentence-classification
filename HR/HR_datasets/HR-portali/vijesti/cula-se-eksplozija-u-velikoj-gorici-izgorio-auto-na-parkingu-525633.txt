Čula se jaka eksplozija. Pogledao sam i vidio vatrogasce kako gase taj automobil, kazao nam je čitatelj, kojega je u utorak ujutro nešto prije 3 sata probudila eksplozija. Kako doznajemo, na parkiralištu u Ulici Slavka Kolara u Velikoj Gorici iz nepoznatog razloga zapalio se Passat daruvarskih registracija u vlasništvu leasing kuće. Požar se proširio i na Opel Corsu zagrebačkih registracija u vlasništvu žene (56) koja je bila parkirana odmah do Passata. Požar su ugasili vatrogasci, a policija će očevidom utvrditi uzrok požara.