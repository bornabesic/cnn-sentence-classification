Jeziva snimka zabilježena mobitelom prikazuje iračke vojnike kako mecima rešetaju bombaša samoubojicu koji nije uspio aktivirati eksploziv. Zavezani ISIS-ov borac izgleda gadno pretučen, a u pozadini svira arapska muzika. Prvo je vatrenu paljbu na zatočenika otvorio jedan vojnik, a ubrzo su mu se pridružili i ostali.   Nakon što su ga ubili, s mrtvim teroristom u pozadini snimili su selfie. Na snimci, koja je navodno snimljena u blizini grada Makhmour, vidi se još jedno tijelo ISIS-ovog militanta. Instagram   Mnogi Iračani preziru zadrte sunitske pobunjenike koji provode brutalne kazne protiv svojih protivnika i koji su donijeli niz gospodarskih problema područjima koja su okupirali. No znakovi napredovanja iračkih specijalnih snaga oko grada Makhmour koji se naziru mogli bi se zakomplicirati činjenicom da su se džihadisti 'uklopili' u lokalno stanovništvo. Stoga izbjegli građani preziru Islamsku državu, no ujedno osuđuju vojsku koja 'ubija i maltretira civile'.   - Zbog Daesha patimo, a sada je došla i vojska. Zar bi trebali patiti i zbog njih - pita se 24-godišnji Abu Rayyan iz Khurbardana. - Ne ponašaju se prema nama dobro - kazao je Khalaf Mahmoud optužujući šijitske vojnike da ih sve vrijeđaju jer su suniti. - Rekli su nam 'svi ste vi Daesh' i da ih podupiremo pošto živimo s njima već godinu i pol dana - kazao je Khalaf Mahmoud. Dvojicu muškaraca sa snimke irački vojnici navodno su okružili, zavezali im oči, a onda ih pretukli i ubili.