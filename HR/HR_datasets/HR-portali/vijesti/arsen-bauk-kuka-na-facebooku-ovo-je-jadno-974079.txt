Foto: Hina, Screenshot: Facebook ARSEN Bauk na Facebooku se žali na tretman kojeg SDP posljednjih tjedana ima u javnosti. On je u statusu opovrgnuo da je ijednom kandidatu dao potporu, a što se, kako kaže, danima provlači.   "Iako od završetka prvog kruga pozivam glasače da glasaju po savjesti, moje se ime konstantno spominje u kontekstu podrške nekim kandidatima. A onda se na to nadovezuju razne teorije i izvlače dalekosežni zaključci. Jadno.  Neki će se tako zgražati nad jučerašnjim ispadom na sučeljavanju, ali se neće zgražati kad HDZ i Kerum unatoč tome dogovore koaliciju u županiji, a možda i u Splitu. Isto vrijedi i za HDZ i MOST i njihove dvije koalicije na državnoj razini. O tome se šuti. Važno je samo oblatiti SDP i za ono što je rečeno i za ono što nije rečeno. Jer kad se ne kaže onda se zna da se tako misli. Ako se i ne misli onda se napiše da se misli.  Ponovit ću po četvrti put: ne postoje povijesni razlozi da spašavamo HDZ od NJIHOVIH koalicijskih partnera (Kerum u županiji 8 godina i MOST na državnoj razini dvaput). Svoje odglumljeno zgražanje usmjerite na takvu vlast, a ne na to što nismo rekli: glasajte za HDZ. Onda bi valjda bili sretni.  I za kraj kviz pitanje: koji je kandidat i kome rekao "Pa 'ko si ti meni da ti mene ovdje sučeljavaš. Pa ti si se malo digla, previše si se digla. Jesi ti ikad rodila? Nisi. Onda nemoj o tome govorit. Što si dobila, to si i tražila. Kada budeš imala djecu, onda mi govori". Tu snimku nećete čuti ni vidjeti ovih dana", napisao je Bauk na Facebooku.