"Meni nije poznato koji bi to razlozi zabrane Thompsona mogli biti", izjavio je Plenković Nakon što su gradske vlasti slovenskog Maribora odlučile da hrvatski pjevač Marko Perković Thompson ne može nastupiti u tom gradu, reagirao je i premijer Andrej Plenković. Rekao je da je od hrvatske veleposlanice u Ljubljani zatražio da ispita o čemu se radi i da izvijesti o tome koji su razlozi za zabranu koncerta. U Gospiću, u koji je došao kako bi podržao kandidate HDZ-a za lokalne izbore, na novinarsko pitanje kako gleda na zabranu Thompsonova koncerta, rekao je: “Nikako dobro. Zatražili smo jutros, kad smo čuli te informacije, od naše veleposlanice Vesne Terzić u Ljubljani da ispita o čemu se radi i da nas izvijesti o tome koji su razlozi za zabranu koncerta. Meni nije poznato koji bi to razlozi mogli biti”, izjavio je Plenković. >>> PREKIPJELO IM! 230 tisuća Thompsonovih fanova zahtijeva odgovor od državnog vrha RH: Je li Marko Perković fašist, a mi huligani?