HDZ-ov Ivan Šuker koji je u četvrtak na sjednici Domoljubne koaliccije nastojao disciplinirati svoje članove i obećao da će kvoruma biti, bio je ljut zbog raspada kvoruma: - Dva HDZ-ova zastupnika i jedan iz vladajuće koalicije nisu javili da neće doći i to je razlog zašto nismo imali 76 glasova. Ispričavam se građanima, ali većina ipak nije upitna, ona postoji. Zašto ova tri gospodina nisu došla, to ne znam. S predsjednikom Sabora dogovoreno je da više niti jedan zastupnik neće dobiti putni nalog koji traje dulje od četvrtka. Jedini koji se ispričao da danas neće doći, jer je na putu u SAD, je general Krstičević, ne znam što je s ostalim. Sandra Perković je na natjecanju u Kini. To je tako, nažalost. Većina nije pretanka, imamo 79 zastupnika, u Klubu ćemo utvrditi zašto ova trojica nisu došla. Ponavljam, moja isprika javnosti jer ovo je stvarno neozbiljno. Na pitanje hoće li kvoruma biti idući tjedan Šuker je odgovorio: - Neki ljudi ako ne mogu biti u Saboru neka podnesu ostavke, za miloga Boga. Nećemo nikoga natjerati, ali postoji nešto što se zove moral, etika i odgovornost prema hrvatskim građanima. Konačno je vrijeme da netko to pokaže, ako nije u stanju biti tu, neka podnese ostavku. Zašto ljudi gomilaju funkcije? Imate zastupnika s po pet, šest, funkcija. Trebaju odlučiti što će biti, to je moja stav. Mislim da imam moralno i ljudsko pravo reći to jer tu sam svaki dan.  Na sjednici Kluba predložit ću to jer ovo naprosto više nema smisla. Hrvatski građani ovako nešto nisu zaslužili.“