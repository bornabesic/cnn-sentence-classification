Emisija Provjereno prošlog je tjedna imala prilog o muškarcu koji se predstavlja kao žena. Radi se o osobi koja se predstavlja kao medicinska sestra Ivana Zdravka Josipa Radoš. Pišu kako se radi o Titu Gubiću iz Bjelovara, muškarcu koji je navodno promijenio spol. U prošlotjednom prilogu objavili su priču Renate Gredelj, kćeri Alojzija Cesara koja je ispričala kako je ta osoba uselila u kuću njezina oca te su i sklopili ugovor o životnom partnerstvu. Imali su potpisan i ugovor o doživotnom uzdržavanju i trokatnica u zagrebačkoj Dubravi pripala je Ivani Zdravki Josipi Radoš. Priča je sada dobila nastavak. Privatni detektiv otkriva kako ova osoba ima preko 120 evidentiranih kaznenih djela, a Provjereno je i u posjedu presude iz srpnja ove godine, koja ga osuđuje na zatvorsku kaznu od godinu dana i osam mjeseci. Da je slobodan, ali i opasan, u to se uvjerila novinarka Ema Branica kojoj je dotični muškarac zaprijetio. – Završit ćeš kao Pukanić – poručio je. >> Zbog prijetnji ravnateljici Tito Gubić morat će u zatvor