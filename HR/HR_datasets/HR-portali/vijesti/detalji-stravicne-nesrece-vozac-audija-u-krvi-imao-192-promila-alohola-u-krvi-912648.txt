Vozač sepješice udaljio s mjesta događaja do Ulice Biskupa Josipa Galjufa, gdje su ga građani zadržali do dolaska policijskih službenika.  Nikola K. (26) koji je u ponedjeljak navečer kod Kvaternikovoga trga izazvao stravičnu  prometnu nesreću u kojoj je poginula jedna osoba (61) u krvi je imao  1,92 promila alkohola. Kako je izvijestila policija, 26-godišnjak je zbog neprilagođene brzine kod križanja  Domjanićeve i Vlaške  automobilom udario u desni rubnjak nogostupa kojim se nastavio kretati, a nakon naleta na kutiju Elektre sišao je s nogostupa, prešao na kolnik Domjanićeve te naletio na metalnu ogradu i stup semafora. >>> STRAVIČNA PROMETNA NESREĆA U ZAGREBU: Autom pokosio skupinu pješaka, žena poginula, dvoje ozlijeđenih (FOTO) U nekontroliranom kretanju naletio je na troje pješaka sa sjeverne strane Kvaternikova trga, a potom na prometni znak. Nakon okrznuća osobnog automobila Audi A4 zagrebačkih registracijskih oznaka, zaustavio se u desnoj prometnoj traci te se vozač  pješice udaljio s mjesta događaja do Ulice Biskupa Josipa Galjufa, gdje su ga građani zadržali do dolaska policijskih službenika. Lakše su ozlijeđene dvije pješakinje (66-godišnjakinja i maloljetnica). >>> OTKRIVEN IDENTITET MLADIĆA KOJI JE UBIO ŽENU AUDIJEM A3: Napuhao 2 promila, jedna se osoba još bori za život!