NOVO 13:24 - Izvor iz berlinske policije za Die Welt je rekao da su uhitili pogrešnog čovjeka. -------------------------- 12:40 - Njemački ministar unutarnjih poslova Thomas de Maizière tijekom press konferencije u Berlinu rekao je da je 18 osoba "teže ozlijeđeno" u napadu. Ministar je potvrdio da je vozač pobjegao s mjesta tragedije i da je jedna od 12 preminulih osoba pronađena mrtva na suvozačkom mjestu kamiona. Ta je osoba ubijena pištoljem koji još uvijek nije pronađen. Maizière je potvrdio da će božićni sajmovi u Berlinu biti zatvoreni danas, ali će ostati otvoreni u ostatku Njemačke. "Bilo bi pogrešno da samo prestanemo, da promijenimo svoj način života zbog neprijatelja slobode" - rekao je. Također je potvrdio da je osumnjičena osoba iz Pakistana i da nije bila zavedena ni u jednoj bazi koja prati teroriste i njihove poznate i potencijalne suradnike. Za sada osumnjičena osoba niječe svoju krivnju, dodao je. Maizière je otkrio i da je osumnjičeni u Njemačku ušao 31. 12. 2015., a u Berlinu se nalazi od veljače. Na pitanje novinara da li iza tragedije stoji Islamska država, ministar je rekao da oni zasad nisu preuzeli odgovornost za napad. -------------------------- NOVO 12:35 - Glasnogovornik Ureda grada Berlina za izbjeglice potvrdio je da je policija tijekom noći provela veliku istragu u izbjegličkom kampu za tražitelje azila u napuštenom aerodromu Tempelhof. Ispitana su četvorica muškaraca u kasnim 20-im godinama, ali nitko nije uhićen, rekla je Sascha Langenbach za AP. -------------------------- 12:30 - Glavni njemački tužitelj Peter Frank održat će press konferenciju u 14:30 sati, a pridružit će mu se šef berlinske policije Klaus Kandt. -------------------------- 12:25 - Muškarac koji tvrdi da je iz izbjegličkog kampa Tempelhof poznavao Naveda B., 23-godišnjeg pakistanskog muškarca kojeg se sumnjiči da je vozio kamion koji ubio ljude na božićnom sajmu, kaže da je bio "normalan tip". javlja Philip Oltermann za Guardian. -------------------------- 11:50 - Osoba za koju se sumnjiči da je kamionom ubila najmanje 12 i ranila 54 osobe na božićnom sajmu u Njemačkoj dobila je privremenu dozvolu boravka u Njemačkoj u lipnju ove godine, javlja Die Welt koji se poziva na policijsko izvješće. U spomenutom izvješću također stoji da postoji velik rizik od napada ISIS-a u Njemačkoj, ali bez konkretnih ciljeva. Istovremeno, osumnjičeni vozač zanijekao je svoju odgovornost u strašnoj tragediji, prenosi agencija dpa citirajući izvore iz njemačkih služba sigurnosti. Britanski Telegraph dodatno javlja da osumnjičeni muškarac niječe da je bio za volanom kamiona. Fabrizio Bensch / REUTERS Policija odvozi kamion koji je pokosio gomilu ljudi na božićnom sajmu Hannibal Hanschke / REUTERS Kamion kojim je ubijeno najmanje 12 ljudi dan poslije tragedije Fabrizio Bensch / REUTERS Božićni sajam u Berlinu dan poslije tragedije Pawel Kopczynski / REUTERS Pogled iz zraka na božićni sajam u Berlinu dan nakon tragedije Pawel Kopczynski / REUTERS Žena u molitvi pokraj mjesta tragedije u Berlinu   -------------------------- NOVO 10:00 - Die Welt je objavio dodatne, još uvijek nepotvrđene informacije o navodnom vozaču kamiona koji je pokosio ljude na božićnom sajmu u Berlinu. Kao što je prethodnio prenio BBC, riječ je o Navedu B., pakistanskom imigrantu koji je rođen 1.1.1993. godine, a do Njemačke je prema informacijama Welta došao preko balkanske rute i Austrije te napokon ušao u državu na graničnom prijelazu Passau. Vozač je za vrijeme boravka u Njemačkoj živio u jednom izbjegličkom kampu u Berlinu, a policiji je bio poznat po manjim prekršajima. Veza s terorističkim grupacijama, koliko je poznato, nije imao. Osim podataka o vozaču, Welt je izašao i s informacijom da su njemačke tajne službe znale da se priprema teroristički napad u predbožićno vrijeme i to s vrlo jasno navedenim ciljem - jedan od božićnih sajmova u Berlinu. -------------------------- 9:55 - Hrvatski veleposlanik u Njemačkoj, Ranko Vilović, za N1 je rekao da se i dalje ne zna ima li Hrvata među žrtvama napada u Njemačkoj:  - Još se ne zna ima li hrvatskih državljana među žrtvama, konkretnih podataka još nemamo, dobili smo obavijesti da se još utvrđuje identitet svih žrtava. U kontaktu s kriznim stožerom Ministarstva vanjskih i europskih poslova RH i izravno s berlinskom policijom. Još se uvijek ne daju nikakvi podaci o identitetu žrtava - rekao je Vilović. -------------------------- Specijalne postrojbe berlinske policije izvele su akciju na zatvorenom aerodromu Tempelhof, gdje se od prošle godine nalazi izbjeglički kamp, javlja njemački Welt. Do ove akcije došlo je manje od osam sati nakon tragičnog događaja na božićnom sajmu u Berlinu gdje je najmanje 12 ljudi ubijeno nakon što je kamion naletio na posjetitelje. Specijalci su upali u jedan od hangara, no za sada nije poznato ima li privedenih niti koji je bio cilj njihove akcije. Iako je berlinska policija nakon događaja bila izrazito oprezna i nije htjela potvrditi radi li se o nesreći ili napadu, do jutra su na službenom Twitteru objavili kako je vozač najvjerojatnije namjerno usmjerio kamion na okupljenu gomilu, te da se vjerojatno radi o terorističkom napadu. Prema informacijama s kojima raspolaže Welt, počinitelj je 23-godišnji migrant iz Pakistana, Naved B. Njemačka agencija DPA javlja kako je najvjerojatnije u Njemačku stigao preko balkanske rute, no prepoznavanje je otežala činjenica da se se koristio različitim imenima tokom svojeg puta. Nacionalni predsjednik policijskog sindikata Olivier Malchow rekao je za bavarski radio kako je nemoguće postići stopostotnu sigurnost. - Policija je, vjerujem, vrlo dobro opremljena, ali uz 2.500 božićnih sajmova, barem dvaput tjedno na svakom gradskom sajmu, ne može biti 100-postotne sigurnosti, rekao je Malchow.