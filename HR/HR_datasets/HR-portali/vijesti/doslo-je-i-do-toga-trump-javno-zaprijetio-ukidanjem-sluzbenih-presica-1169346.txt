Američki predsjednik Donald Trump u petak je zaprijetio da će otkazati "sve buduće" novinarske brifinge Bijele kuće. "Kao vrlo aktivni predsjednik i s puno događanja, mojim predstavnicima nije moguće stajati za govornicom i govoriti sa savršenom preciznošću. Možda bi bilo najbolje otkazati sve buduće novinarske brifinge i u cilju točnosti dijeliti pisane odgovore", napisao je Trump na Twitteru. Predsjednikov 'tweet' uslijedio je nakon što se sama Bijela kuća našla na udaru zbog objavljivanja kontradiktornih objašnjenja zašto je Trump u utorak smijenio direktora FBI-a Jamesa Comeya. 