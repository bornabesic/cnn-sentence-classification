Jandroković,političar s istančanim instinktom za preživljavanje, u svojoj je bogatoj političkoj karijeri promjenio tri šefa stranke i sve njih, na kraju balade, izdao. Hoće li i Plenkovića? Bivši predsjednik HDZ-a Tomislav Karamarko morao je znati da su mu dani odbrojani onoga trenutka kada je HDZ-ov saborski zastupnik Gordan Jandroković odlučio podnijeti ostavku na mjesto potpredsjednika Kluba zastupnika u Hrvatskom saboru. Bilo je to 13. svibnja prošle godine, kada je zajedno s Jandrokovićem ostavku podnio i nedadvno izabrani sudac Ustavnog suda Davorin Mlakar. Taj čin mnogi su u medijima nazvali potresom u HDZ-u, pogotovo nakon što je Sabor u to doba već treći tjedan za redom odgađao glasovanje o raspravljenim točkama zbog nedostatka kvoruma. I dok su mnogi Mlakarov čin ostavke okarakterizirali kao njegov pokušaj odvlačenja pažnje od korupcijske afere u vezi s Hypo Alpe Adria bankom u Austriji, danas Addiko bankom, kada se tadašnji kandidat za Ustavnog suca Mlakar,prilikom ulaska u banku lažno predstavio kao Damir Dolović, dotle su dobri poznavatelji lika i izdajničkog djela Gordana Jandrokovića njegovu ostavku protumačili kao izrazito loš znak za Tomislava Karamarka. Da je tome tako potvrdila je i Jandrokovićeva izjava početkom lipnja prošle godine, kako bi njegova stranka još jednom trebala razmisliti je li odluka o izglasavanju opoziva premijeru Tihomiru Oreškoviću, koju je HDZ stavio u saborsku proceduru, u interesu Hrvatske i Hrvatske demokratske zajednice.Jandroković je, također, rekao da postoji sukob između onog što on smatra ispravnim i onog što su odlučila najviša tijela njegove stranke. Drugim riječima, on se s tom odlukom ne slaže, a u tom smislu je, tvrdi, istupio i na sjednici predsjedništva HDZ-a. Vrh stranke zato je pozvao da barem dopusti HDZ-ovcima da glasaju po svojoj savjesti. A ovakva Jandrokovićeva reakcija je uslijedila, tek nakon što su HDZ-ovi europarlamentarci, predvođeni, sadašnjim predsjednikom HDZ-a Andrejem Plenkovićem, osporavali taj HDZ-ov, odnosno Karamarkov potez. No, kako tada još nije bio siguran u Karamarkov pad, zlu ne trebalo,ipak je glasao za Oreškovićev opoziv iako je javno pozivao da se glasa protiv. Svima je već tada bilo jasno da će Jandroković nakon Sanadera i Kosorice okrenuti leđa i Karamarku i tako u svoju političku biografiju, nogometnim riječnikom rečeno, upisati svoj hat-trick. Jednom izdajnik, uvijek izdajnik U saborskim kuloarima se odmah naveliko počelo špekulirati da je Jandroković, svojim istančanim instinktom za preživljavanje nepogrešivo nanjušio Karamarkov politički pad, pa mu je sukladno tome prvi okrenuo leđa, iako je bio Karamarkov potpredsjednik i glasnogovornik Kluba zastupnika HDZ-a. Zbog načina na koji mu je služio u stranačkim krugovima bio je prozvan ‘Karamarkovom pudlicom’. Taj nadimak Jandroković je dobio, po pisanju nekih medija, jer je ‘uvijek bio uz nogu predsjednika Karamarka, stalno je istupao pred kamerama, a i frizura mu je bila postojana te ga taj nadimak sasvim dobro opisuje’. Pored nadimaka ‘Sanaderov mladi lav’, ‘Karamarkova pudlica’ i ‘HDZ-ov jastreb’, Jandroković u političkim krugovima nosi i nadimak ‘Njonjo’. Po tom nadimku je i najpoznatiji, a upućeni tvrde da nadimak Njonjo, najviše odgovara njegovom unutarnjem karakteru. Po istoj izdajničkoj matrici, kako se ponio prema Karamarku Jandroković se ponio i prema bivšem premijeru i predsjedniku HDZ-a, Ivi Sanaderu. A upravo mu je Sanader omogućio sve i to baš na način kako je to opisao predsjednik SDP-a Zoran Milanović, inače Jandrokovićev šogor, u jednoj burnoj polemici s njim, u siječnju 2014. godine. Na Jandrokovićevo moraliziranje Milanović je odgovorio također moralnom prodikom zbog odnosa HDZ-a prema bivšem šefu Ivi Sanaderu: ‘Jeste li Vi posjetili u zatvoru čovjeka koji Vas je za ruku doveo u politiku i ugurao u HDZ 1997. i ’98. godine, u koju nikada ne biste ni primirisali da niste radili u njegovom kabinetu. Jeste se pitali za Božić je li kriv baš za sve, ili za dio, ili možda za više od onoga što mu se stavlja na teret? Nemojte mi Vi govoriti o ljudskim vrijednostima, a opet, govorite o čemu hoćete, to je Vaše pravo’, rekao je Milanović.Inače Gordan Jandroković se 1994. godine zaposlio u Ministarstvu vanjskih poslova, u kojem je upoznao Ivu Sanadera, kojemu doista može zahvaliti za ubrzani razvoj karijere, u kojoj je obavljao i dužnost ministra vanjskih poslova i europskih integracija. Tada su ga nazivali ‘mladim lavom HDZ-a’, a mnogi i Sanaderovim batlerom. Vjerojatno mu je ponekad išao i po gablec jer je naprosto bio opčinjen svojim šefom. A kada je Sanader pao u nemilost Jadranke Kosor Jandroković je bio među prvima koji mu je okrenuo leđa i postao ‘vjeran’ svojoj novoj voljenoj šefici. ‘Ivo Sanader dao mu je i gaće na dupetu’ Kad se počelo propitkivati kako mu je Jandroković okrenuo leđa, on je govorio da su samo surađivali te da se nisu privatno družili. Prvi je tražio da se Sanaderu ne dozvoli povratak u HDZ. A kada je Sanader uhićen u Austriji, prvi koji se oglasio bio je, upravo Gordan Jandroković: “Hrvatska pozicija nikad nije bila bolja”, komentirao je Jandroković, tadašnji ministar vanjskih poslova i europskih integracija uhićenje bivšeg šefa svoje stranke Ive Sanadera za Novi list. Tada je još rekao da je Hrvatska zbog slučaja Sanader potvrdila svoju vjerodostojnost, a naša zemlja funkcionira kao pravna država. Sve to, uvjeren je Jandroković, pridonijet će otvaranju Poglavlja 23. Pravosuđe i ljudska prava. I što je Sanader više tonuo Jandroković je bio sve neumoljiviji prema bivšem šefu i čovjeku koji ga je stvorio. Čak ga je nazvao i patetičnim lašcem i to on koji bi pred Sanaderom, dok mu je ovaj bio šef, drhtao kao list na vjetru. Bez bivšeg šefa vlade i stranke Jandroković vjerojatno ne bi ni postojao, jednom je napisao književnik Ante Tomić te opisao što mu je sve Sanader dao. ‘Ivo Sanader dao mu je i gaće na dupetu, lično mu je izmislio karijeru u trenutku kada je Zoran Milanović postao šef Socijaldemokratske partije. Jandroković je bio “mladi i perspektivni” odgovor “mladom i perspektivnom” SDP-ovskom čelniku. Sve njegove kvalifikacije za mjesto šefa diplomacije bile su zapravo u glupoj biološkoj činjenici relativne mladosti, jer mu se u perspektivnost do dana današnjeg nismo uvjerili. Kao ministra ga pamtimo samo po smiješnom i sramotnom gafu da u Bruxellesu nije znao kazati koja dva poglavlja Hrvatska treba zatvoriti u pregovorima s Europskom Unijom. Čak i tada, kada je uhvaćen u nepoznavanju elementarnih činjenica svoje struke, Sanader je stao na njegovu stranu’, napisao je svojedobno Ante Tomić, te konstatirao da Sanader nije zaslužio da ga taj i takav Gordan Jandroković,meso njegovog mesa, naziva patetičnim lašcem. Jandroković je izdao tri predsjednika HDZ-a, hoće li i Plenkovića? Inače Jandroković je svojedobno bio toliko opčinjen Sanaderom da je 2009. godine beogradski Kurir napisao, a prenijeli ostali mediji u Srbiji, kako su Sanader i Jandroković gayevi. No, čim je Sanader napustio politiku Jandroković se slizao s novom šeficom Jasdrankom Kosor. Mnogi su mu iz zlobe dali nadimak Kosoričina podsuknja. Međutim, kad je u igru za novog šefa HDZ-a ušao Tomislav Karamarko, član Predsjedništva HDZ-a Jandroković među prvima okreće leđa Kosorici i daje podršku Karamarku. Među prvima je podržao Kosoričino izbacivanje iz HDZ-a, kao što je bio i među prvima koji su se ogradili od Karamarka, dok je 2012. godine o njemu ovako govorio: ‘On je najkvalitetnije rješenje za HDZ. Čovjek je s velikim političkim iskustvom, ima jasne političke stavove i svjetonazorski je jasno profiliran i kao osoba mi se dopada te smatram da u ovom trenutku može zajamčiti stabilnost HDZ-a.A novi vođa HDZ-a Andrej Plenković novi je Jandrokovićev nedodirljivi predmet obožavanja. Prema pisanju Slobodne Dalmacije, Jandroković je s Plenkovićem dobro surađivao dok su radili u MVEP-u, a njihov se odnos produbio 2010., kad je ministar Jandroković ponudio Plenkoviću da bude državni tajnik za europske integracije u Kosoričinoj vladi. Plenković je prihvatio tu dužnost i bio je jako angažiran u završavanju pregovora o pristupanju RH Europskoj uniji, a često je i zamjenjivao Jandrokovića na sjednicama Vlade. Tako je Sanaderov batler, Kosoričina podsuknja i Karamarkova pudla. Tako je Jandroković, političar s istančanim instinktom za preživljavanje, u svojoj bogatoj političkoj karijeri promjenio tri šefa stranke i sve njih, na kraju balade, izdao. Hoće li i Plenkovića? x Tekst je, neznatno izmijenjen, objavljen u tjedniku 7Dnevno prije godinu dana 