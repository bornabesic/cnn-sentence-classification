Foto: Hina ŽELJKO Kerum danas je na sučeljavanju iznio iznimno teške optužbe na račun HDZ-ovog kandidata Andre Krstulovića Opare rekavši da se ovaj prostituirao u Milanu.  "Ja stojim iza onoga što sam govorio na sučeljavanju, a to što je netko neovlašteno i protuzakonito snimao našu međusobnu prepirku i ono što sam rekao u četiri oka, a zatim to još i objavio i pustio u javni prostor - to uistinu nije moja odgovornost.   Ja to u javnom prostoru nikada ne bi izrekao, a svaki dan sam imao priliku. Žao mi je što se to dogodilo. Bez obzira što za objavu nisam odgovoran, ispričavam se svima koji se zbog toga osjećaju povrijeđeni", napisao je Kerum u priopćenju.