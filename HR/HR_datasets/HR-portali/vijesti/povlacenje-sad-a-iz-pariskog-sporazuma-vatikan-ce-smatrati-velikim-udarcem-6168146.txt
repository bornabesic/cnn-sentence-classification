Vatikan, koji zahvaljujući nastojanjima pape Franje snažno podupire Pariški sporazum o klimatskim promjenama, potencijalno će američko napuštanje sporazuma smatrati velikim udarcem i katastrofom za sve, kazao je u četvrtak visoki vatikanski dužnosnik. Na sastanku održanom prošli mjesec, Papa je američkom predsjedniku poklonio potpisanu kopiju pisma u kojemu poziva na zaštitu okoliša od učinaka klimatskih promjena te podupire znanstvene dokaze po kojima je za njih odgovorna ljudska aktivnost. Vatikanski državni tajnik, kardinal Pietro Parolin, Trumpa je na odvojenom sastanku u Vatikanu pozvao da ne napušta Pariški sporazum. "Ukoliko se uistinu iz njega povuče, bit će to velik udarac za sve nas", kazao je biskup Marcelo Sanchez Sorondo, voditelj Papinske akademije znanosti, koji je organizirao niz međunarodnih konferencija o klimatskim promjenama. "Bit će to za sve nas katastrofa", rekao je za Repubblicu. U telefonskom za Reuters, Sanchez Sorondo potvrdio je izjave za talijanski list.