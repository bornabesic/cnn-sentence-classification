Američki predsjednik je u četvrtak na skupu članica NATO-a u Bruxellesu bezobrazno odgurnuo premijera Crne Gore Duška Markovića kako bi se probio u prvi red. Marković nije reagirao, aTrump je onda popravio svoje odijelo i nastavio pozirati. U četvrtak ujutro Donald Trump se sastao s francuskim predsjednikom Emmanuelom Macronom. Trump često pokušava pokazati nadmoć nad stranim državnicima prilikom rukovanja tako što ruku druge osobe agresivno povuče k sebi. No Marcon je na to bio spreman. Na snimci se vidi kako je Trump pokušao povući Macronovu ruku, ali mu francuski predsjednik to nije dopustio.  Američki predsjednik Donald Trump napao je Njemačku i njezinu prodaju automobila u SAD-u na susretu u četvrtak s čelnicima Europske unije, tvrdi on line stranica tjednika Der Spiegel. "Nijemci su loši, jako loši", rekao je on, po časopisu, prigodom susreta s predsjednikom Europske komisije Jean-Claudeom Junckerom, Europskog vijeća Donaldom Tuskom i ostalim visokim dužnosnicima EU-a u Bruxellesu. "Pogledajte milijune automobila koje prodaju u SAD-u. Strašno. To ćemo prekinuti", rekao je on po "sudionicima susreta", objašnjava Der Spiegel. Juncker je tada intervenirao, po istom izvoru, i odlučno stao u obranu Njemačke ustvrdivši da slobodna razmjena koristi svima. Trump i Merkel trebali bi se susresti u petak na summitu G7 u Taormini, na Siciliji. Ni kancelarka ni Bijela kuća nisu zasad komentirali pisanje Der Spiegela. Jared Kushner, viši savjetnik u Bijeloj kući i zet američkog predsjednika Donalda Trumpa, obuhvaćen je istragom koju provodi savezna policija (FBI) o upletenosti Rusije u američke predsjedničke izbore, objavili su u četvrtak Washington Post i NBC News. Kushner je pod istragom zbog sastanaka s Rusima, među kojima su ruski veleposlanik i bankar iz Moskve, izvijestio je WP pozivajući se na osobe bliske istrazi. Zasad se ne zna je li Kushner već primio bilo kakav zahtjev FBI-a, navodi NBC News. Istražitelji FBI-ja "misle da Kushner ima važne informacije koje se tiču njihove istrage", izvijestio je NBC no dodaje da to ne znači da je suprug Ivanke Trump počinio prekršaj. Istražitelje zanima "niz sastanaka" na kojima je sudjelovao Jared Kushner kao i priroda njegovih kontakata s Rusijom, kaže WP, a prenosi AFP. Kushner, kojega smatraju središnjim posrednikom Donalda Trumpa u vanjskoj politici, sastao se u prosincu s veleposlanikom Sergejem Kisljakom te s ruskim bankarom.  Robert Mueller imenovan je za posebnog tužitelja u istrazi FBI-ja koja bi trebala rasvijetliti moguću povezanost između članova izborne kampanje Donalda Trumpa i ruske vlade.