Saborski zastupnik HDZ-a i bivši ministar kulture Zlatko Hasanbegović komentirao je za N1 postavljanje ploče s natpisom "Za dom spremni" u Jasenovcu. – Pitanje tog postavljanja ima poseban kontekst vezan za grb HOS-a. To je službeni grb udruge, koja je registrirana u Registru udruga, tako da je to pitanje odnosa prema grbu HOS-a koji nije zabranjen – rekao je Hasanbegović. – Nije podignuto spomen-obilježje egzekutorima već pripadnicima HOS-a, imenom i prezimenom. Kada bi se u Jasenovcu podizali spomenici odgovornima za likvidacije ljudi u Jasenovcu, to bi bilo više od pljuvanja – rekao je također. Nije mu problematično što je pozdrav istaknut u Jasenovcu, jer je to, kaže, u gradu Jasenovcu, a nije u blizini koncentracijskog logora. Na komentar Zorana Pusića iz Antifašističke lige, koji je to usporedio s postavljanjem natpisa na kojem piše "Sieg heil" u blizini logora Auschwitz, rekao je da se Pusić javno naslikavao s bistom Josipa Broza Tita.  – Za tisuće ubijenih u Hudoj Jami i njihove potomke to nije moralno – rekao je Hasanbegović. >> Bauk objavio Tuđmanovu osudu fašističkih oznaka: 'Franjo je imao petlju'. Komadina: Ploču s ustaškim sadržajem MUP treba ukloniti >> Srbijanski ministar Vulin: Europa mora osuditi bujanje fašizma u Hrvatskoj 