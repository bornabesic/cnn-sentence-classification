Adam je peto dijete u obitelji. Krstio ga je biskup, a kako kaže majka, Župnik ne dopušta da bude na oltaru s drugom djecom jer je drukčiji - jer ima Downow sindrom. Kad sam pitala svećenika - zašto Adam ne može biti gore, on mi je rekao: 'Šta će Adam gore, on i onako ništa ne zna'. Župnik kaže, pošto se radi o još dvoje djece, njih troje - on je rekao 'oni su bolesni ne mogu biti gore - rekla je Slavica Kadić za RTL. Majka djeteta iz Gradišta kod Županje koja se požalila RTL-u na svećenika koji njezinom sinu nije dozvolio da ide na prvu pričest jer ima Downov sindom kaže i da je pisala dekanu i nadbiskupu. Nadbiskup joj je pak odgovorio da žali zbog neugodnosti i da će razgovarati sa župnikom, ali je 'u godinama kada nije moguće savijanje grana, nego se grane pod pritiskom lome'. - Kad je riječ o djeci s teškoćama u razvoju, onda bih rekla ne samo da imaju jednaka prava nego bi trebala imati i više ljudskosti. Bilo koja vrsta diskriminatornog ponašanja, a pogotovo, ako ona dolazi, usudila bih se to tako reći, od Crkve ili bilo koje druge vjerske zajednice je još tužnija - smatra Ivana Milas Klarić, pravobraniteljica za djecu. Malenog Adama, dječaka sa Downom sindromom, svećenik zajedno sa drugom djecom ipak pričestio uz oltar Reporterka: Danijela Mikola O stavu Crkve prema djeci s invaliditetom i bolesnima govorio je i papa Franjo u lipnju prošle godine u prigodi Jubileja bolesnika i invalidnih osoba u Vatikanu kritizirao župnike koji ne prihvaćaju sve osobe u svojim crkvama, pozivajući ih da radije "zatvore" njihova vrata nego da nekog odbace. Na susretu s djecom s Downovim sindromom koja su mu sjedila do nogu igrajući se u velikoj dvorani Pavla VI., Jorge Bergoglio je emotivno reagirao na pitanje djevojčice Serene iz Italije koja mu se požalila da se ne osjeća dobrodošla u svojoj župi i da ne razumije zašto ne može primati pričest. "Serena, dovodiš me u nepriliku, jer ako kažem što mislim ... Govorila si o jednoj od najružnijih stvari koja postoji među nama: diskriminaciji! Reći: ti nisi kao ja, odlazi (...) Mislim na svećenika koji ne prihvaća sve osobe. (Kažem mu) Zatvori svoja vrata, molim te. Jer (u Katoličkoj crkvi) mogu biti svi ili nitko", istaknuo je Sveti Otac. Prozvani svećenik nije htio pred kamere, samo je poručio da će sva djeca ipak zajedno primiti prvu pričest. 