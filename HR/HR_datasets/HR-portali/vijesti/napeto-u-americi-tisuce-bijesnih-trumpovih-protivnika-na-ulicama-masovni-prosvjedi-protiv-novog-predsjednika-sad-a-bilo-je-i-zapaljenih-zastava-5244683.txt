Tisuće prosvjednika okupile su se u srijedu na ulicama gradova diljem SAD-a kako bi prosvjedovale protiv neočekivane pobjede republikanca Donalda Trumpa na predsjedničkim izborima, osuđujući njegovu kontroverznu retoriku protiv imigranata, muslimana i drugih skupina. Eduardo Munoz / REUTERS New York   U New Yorku su tisuće prosvjednika napunile ulice Manhattana nedaleko od Trump Towera, pozlaćenog nebodera na Petoj aveniji koji je simbol poslovnog carstva Donalda Trumpa, a stotine su se okupile u Manhattan parku izvikujući slogane poput "On nije naš predsjednik!". Bilo je i spaljivanja američkih zastava... Eduardo Munoz / REUTERS New York   U Chicagu je procijenjenih 1800 ljudi došlo pred Trump International Hotel u središtu grada izvikujući "Ne Trumpu!", "Ne KKK!" i "Ne rasističkom SAD-u!". Policija Chicaga blokirala je okolne ulice, a zasad nema izvješća o uhićenjima ili nasilju. Mark Makela / REUTERS Philadelphia   Prosvjednici su diljem zemlje osuđivali Trumpova stajališta glede imigranata, osobito ideju da se na granici s Meksikom izgradi zid kako bi se zaustavio ilegalan priljev migranata. Eduardo Munoz / REUTERS New York   U Seattleu je policija objavila da je nedaleko od poprišta antitrumpovskih prosvjeda došlo do pucnjave u kojoj je najmanje pet osoba ranjeno. Policija je kasnije priopćila da pucnjava nije povezana s prosvjedima. Jason Redmond / REUTERS Seattle   Stotine ljudi okupile su se i u Philadelphiji, Bostonu i Portlandu, a organizatori planiraju velike skupove u San Franciscu i Los Angelesu. U Austinu u Teksasu 400 ljudi je prosvjedovalo na ulicama. Stephen Lam / REUTERS San Francisco   Predstavnici Trumpovog izbornog stožera zasad nisu komentirali prosvjede protiv novoizabranog američkog predsjednika. Trump je nakon proglašenja izbornih rezultata bio pomirljiv i rekao da će biti predsjednik svih Amerikanaca. "Vrijeme je da se okupimo kao jedinstven narod", rekao je Trump. Stephen Lam / REUTERS San Francisco   Ranije u srijedu 1500 studenata i profesora prosvjedovalo je San Franciscu protiv Trumpove pobjede, a tisuće učenika i studenata također su se okupile na prosvjedima u Seattleu, Phoenixu, Los Angelesu, Oaklandu, Richmondu i El Cerritu. Mnogi od tih učenika i studenata djeca su čiji su roditelji ilegalno ušli u SAD i strahuju da bi ih nova Trumpova administracija mogla deportirati iz zemlje. Eduardo Munoz / REUTERS New York Andrew Kelly / REUTERS New York Sandy Huffaker / REUTERS San Diego Sandy Huffaker / REUTERS San Diego Andrew Kell / REUTERS New York Stephen Lam / REUTERS San Francisco