Lakoubirači novca – to bi mogao biti naziv kojim većina van turističkog sektora u svakodnevnom govoru naziva privatne iznajmljivače apartmana i vila, kao i turističke agencije koje posreduju u rezervaciji smještaja. Međutim, stvarnost je drugačija. Kada se zakopa malo ispod površine, lako se vidi da iza kvalitetne turističke ponude i pozitivnih rezultata stoji mukotrpni rad. Privatni iznajmljivači pri prezentaciji smještajne ponude i  u „borbi za gosta“ susreću se s brojim problemima. Neki od njih su: porast konkurencije, poplave svjetskih portala za oglašavanje i svakodnevno rastući broj domaćih agencija, last minute otkazi rezervacija, slaba popunjenost u predsezoni i u postsezoni te sve čudniji zahtjevi gostiju. Jesu li dva mjeseca visoke sezone dovoljna za povrat investiranog i pristojnu zaradu za život? Direktor turističke agencije Vip Holiday Booker , Darijo Šarić, dao nam je svoje viđenje situacije na tržištu i očekivanja za nadolazeću sezonu:  „Veća popunjenosti i produženje sezone na proljetne i jesenske mjesece znači više posla i veću korist za sve strane, ne samo za nas kao posrednika ili za vlasnike vila i apartmana, već za gospodarstvo općenito.“ Vip Holiday Booker selektira smještajne kapacitete po kvaliteti, opremljenosti i po recenzijama dosadašnjih gostiju te tako odabrane smještajne kapacitete plasira u internetski prostor. Zanimljivom ponudom i originalnom prezentacijom targetiramo zapadnoeuropska tržišta, posebno Njemačku i Austriju te skandinavske zemlje. Rezultati su za sada obećavajući. To su tržišta iz kojih dolaze kvalitetni gosti, koji znaju što žele i spremni su platiti za kvalitetnu uslugu. Orijentirani smo na ponudu  luksuznih vila, malih obiteljskih hotela i privatnih apartmana s 4 i 5 zvjezdica. Radimo u okvirima koji nam dopuštaju da se maksimalno posvetimo optimizaciji i prezentaciji svakog objekta ponaosob, kako na našim internetskim stranicama tako i na svjetskim portalima s kojima surađujemo. Poslovanje smo postavili tako da automatiziramo poslovne procese tamo gdje je to moguće, a da maksimalni naglasak stavimo na osobni kontakt s gostima i budemo uvijek na usluzi i gostima i iznajmljivačima. Dosadašnje iskustvo i rad pokazali su nam da detaljna i kvalitetna prezentacija u internetskom prostoru, uz ulaganja u oglašavanje olakšava dolazak do gosta. Privatnim iznajmljivačima preporučujemo ulaganje u profesionalne fotografije i suradnju s agencijama koje daju rezultate, a ne obećanja Tema: Promo sadržaj