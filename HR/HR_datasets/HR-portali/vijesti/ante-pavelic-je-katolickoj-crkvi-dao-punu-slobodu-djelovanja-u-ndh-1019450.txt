U Nezavisnoj Državi Hrvatskoj, Katolički vjerski pokret djelovao je posve slobodno, te uživao punu potporu onodobnih hrvatskih vlasti, piše u "pismu čitatelja" književnik i publicist Ivica Karamatić Blagopokojni vrhbosanski nadbiskup, mons. dr. Ivan Ev. Šarić, u Otvorenom je pismu argentinskim državnim vlastima, poslije jugoslavenskog zahtjeva za izručenjem dr. Ante Pavelića, napisao: „Izjavljujem pred cijelim svijetom, da Katolička crkva nije nikada bila tako zaštićena, niti njezina nastojanja širenja Istine na sve strane bolje zajamčena, nego li za vrijeme vladanja dr. Ante Pavelića u Hrvatskoj.“ Vrh Katoličke crkve u Hrvata bio je veoma nezadovoljan teškim položajem Crkve u velikosrpskoj Kraljevini Jugoslaviji. Ustavna načela beogradske umjetne države, o navodnoj ravnopravnosti svih vjeroispovijedi, bila su tek mrtvo zakonsko slovo na papiru, jer je u zbilji Srpska pravoslavna crkva imala sve povlastice u odnosu na druge vjerske zajednice, napose u odnosu na Katoličku crkvu u Hrvata. Beogradski vlastodršci navlastito su s velikim nepovjerenjem gledali na Katoličku crkvu u Hrvatskoj. Konkordat između Kraljevine Jugoslavije i Svete Stolice nikada nije sklopljen. Onodobni katolički tisak izravno je pokazivao nezadovoljstvo teškim položajem Katoličke crkve u Kraljevini Jugoslaviji. Iskazivao je sve otvorenije potporu hrvatskom nacionalnom pokretu, te sve veću naklonost politici hrvatske državne neovisnosti. A kada je hrvatski narod, poslije 839 ljeta mraka, ugledao svjetlo nade,10. travnja 1941. – to je značilo osjetno bolje dane za Katoličku crkvu u Hrvatskoj. U Nezavisnoj Državi Hrvatskoj, Katolički vjerski pokret djelovao je posve slobodno, te uživao punu potporu onodobnih hrvatskih vlasti. Osobito su djelatne bile katoličke udruge: Organizacija katoličkih muževa i žena, Veliko križarsko bratstvo i sestrinstvo, razne Gospine kongregacije i druga katolička društva. Članovi katoličkih udruga imali su pozitivan odnos prema hrvatskoj državi, premda izravno nisu sudjelovali u političkom životu. U Nezavisnoj Državi Hrvatskoj izlazilo je oko 50 katoličkih tjednika, smotra te crkvenih i redovničkih glasila. Katoličko Hrvatsko književno društvo Sv. Jeronima objavilo je više od 50 značajnih knjiga i u svom nakladničkom radu uživalo je nesebičnu državnu potporu. Brojni katolički intelektualci zauzimali su značajna mjesta u državnoj upravi i Ustaškom pokretu: zapovjednik Ustaške mladeži, prof. Ivan Oršanić, također zapovjednik Ustaške mladeži, dr. Feliks Neidzielski, zapovjednica Ustaške ženske mladeži, prof. Dolores Bracanović, ravnatelj Hrvatskoga dojavnog ureda „Croatia“ i glavni ravnatelj promidžbe, Ivo Bogdan, urednik dnevnika „Hrvatski narod“, dr. Franjo Dujmović, intendant Hrvatskoga državnog kazališta, prof. Dušan Žanko… Onodobni nadbiskup zagrebački, mons. dr. Alojzije Stepinac, u svim Izjavama govorio je o Nezavisnoj Državi Hrvatskoj s punim poštovanjem, kao o zakonitoj državi, u svakom pogledu, uspostavljenoj voljom hrvatskog naroda. U nekoliko je navrata žigosao neodgovorne čine pojedinaca, koji nisu bili u skladu s katoličkom vjerom i ćudoređem. Osobno je štitio Židove, poglavito one koji se nisu ogriješili o hrvatske državne zakone, napose ukoliko su bili u mješovitim brakovima. Zalagao se, koliko god je mogao, u zaštiti pravoslavaca, navlastito onih koji su bili suđeni i progonjeni, bez valjanih dokaza za protudržavno djelovanje… 