Iračke snage pokrenule su ofenzivu oko preuzimanja gradova pod kontrolom Islamske države na zapadu zemlje, blizu sirijske granice, objavili su dužnosnici. "Vojna operacija počela je u zapadnim zonama pokrajine Al-Anbar kako bi ih se oslobodilo od IS-a", izjavio je natporučnik Kasem Mohamedi, jedan od zapovjednika operacije. Prvi cilj operacije je Anah, slijede Rava i Al-Kaim. "Naše snage su počele napredovati iz Hadite u pravcu Anaha", kazao je Mohamedi. Irački general Talib Shaghati izvijestio je kako je 70 posto istočnog Mosula oslobođeno od Islamske države i očekuje se kako će cijeli grad biti oslobođen u narednim danima, javlja Reuters.  Shaghati, koji je na čelu antiterorističke organizacije, kazao je kako se operacija nastavlja te da im stanovnici pomažu u borbi protiv ISIL-a.  >> Hollande: Borba protiv IS-a u Iraku sprečava terorističke napade u Europi