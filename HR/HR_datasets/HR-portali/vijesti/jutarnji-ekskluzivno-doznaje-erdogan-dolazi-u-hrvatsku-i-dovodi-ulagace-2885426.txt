Turski predsjednik Recep Tayyip Erdogan posjetit će Hrvatsku 26. travnja, doznaje Jutarnji list iz izvora bliskih glavnim gradovima dviju zemalja. Službena se objava očekuje za koji dan jer se još uvijek dotjeruju detalji programa. Naime, Turska je jedan od većih ulagača u Hrvatsku, u posljednje vrijeme posebno na području turizma, a postoji velik interes obiju strana da se ta suradnja proširi. Upravo zbog toga će, kako doznaje Jutarnji, turskog predsjednika pratiti vrlo brojno gospodarsko izaslanstvo. Kad je o političkim temama riječ, na dnevnom će redu svakako biti pitanje izbjeglica i sada zatvorene zapadnobalkanske rute te sporazuma koji su potpisale Turska i EU o premještanju imigranata. Uz to je vezano pitanje ubrzavanja turskih pregovora o članstvu u EU gdje se očekuje hrvatska podrška. Tu je i pitanje stanja u Bosni i Hercegovini za koju je Turska, kao i Hrvatska, izuzetno zainteresirana da nastavi put prema EU. Erdogan će biti peti turski predsjednik koji posjećuje Hrvatsku. Među prvim državnicima uopće koji su posjetili Hrvatsku nakon priznanja bio je turski predsjednik Turgut Özal 1993. godine. ... Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!