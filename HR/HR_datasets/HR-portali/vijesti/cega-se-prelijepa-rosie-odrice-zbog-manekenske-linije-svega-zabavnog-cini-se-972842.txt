Foto: Instagram  NARAVNO, govorimo o Rosie Huntington-Whiteley. Prekrasna manekenka trenutno očekuje svoje prvo dijete sa zaručnikom Jasonom Stathamom, koji je poznat po tome da pazi što jede te redovito naporno vježba.   S druge strane, Rosie je poznata kao Victoria's Secret anđelica i jedna od najljepših žena današnjice, koja je također redovito trenirala prije drugog stanja, kako bi baš uvijek bila u formi, koju je njezin posao zahtijevao od nje.   U nedavnom intervjuu plavokosa anđelica tako je otkrila kako se uz puno treninga i dosta toga odriče, kada je u pitanju prehrana. Pitate se čega točno? Kako je sama priznala, njena prehrana ne uključuje mliječne proizvode, gluten, šećer i alkohol. Drugim riječima, ne uključuje ništa zabavno!   "Bilo je jako teško, i sada je teško, no jednom kada vidite rezultate, to je nešto genijalno. Ja sam se u potpunosti transformirala. Osjećam to na koži i u cijelom svom tijelu. Osjećam se dobro, snažno i prepuno energije", zaključila je.   No, s vremena na vrijeme, Rosie si priušti malo užitaka, a to obično uključuje posebne prigode i godišnje odmore, kada se osjeća potpuno opušteno. "No, ovakvi dani nisu pravilo, već iznimka. Sve ostale dane se strogo pridržavam svog jelovnika i ne mislim odustati od toga."   Budući da od svog tijela itekako dobro zarađuje, potpuno nam je jasno zašto.