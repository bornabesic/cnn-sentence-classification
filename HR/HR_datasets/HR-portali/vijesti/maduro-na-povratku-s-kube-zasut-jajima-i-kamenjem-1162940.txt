Konvoj predsjednika Venezuele Nicolasa Madura zasut je jajima i kamenjem na vojnoj paradi u povodu njegova povratka s Kube, doznaje se u srijedu iz medijskih izvješća. Do incidenta je došlo u gradu San Felixu, u južnom području Bolivar. U direktnom televizijskom prijenosu vidjelo se kako je gomila na otvoreno predsjednikovo vozila bacala jaja i kamenje, no prijenos je ubrzo prekinut. Mediji javljaju da je uhićeno pet osoba. Oporba, koja želi svrgnuti predsjednika, iskoristila je taj incident kako bi ismijala Madura. Građani ne prihvaćaju njegovu diktaturu "Nicolas, ljudi u San Felixu te vole i žele te nahraniti: zato su bacali jaja, rajčice, povrće, kore od banana i druge stvari", napisao je na Twitteru vođa oporbe Henry Ramos Allup. Predsjednik Nacionalne skupštine i oporbeni zastupnik Julio Borges pozvali su na izbore, ustvrdivši da stanovnici San Felixa i svi ostali građani u Venezeli "odbacuju Madura i ne prihvaćaju njegovu diktaturu". Službeni List Correo del Orinoco objavio je fotografiju Madura na paradi s popratnim tekstom: "Predsjednik Maduro zahvaljuje ljudima Bolivara što su ga primili s takvom strašću i ljubavlju". Nakon pokušaja Vrhovnog suda da oduzme ovlasti parlamentu u kojem oporba ima većinu, zaredali su prosvjedi protiv Madurove vlade. >>Što imaju zajedničko Staljin, Mao Ce-tung i Donald Trump? >>Venezuela protjerala američkog diplomata: 'Otrovali su Chaveza' 