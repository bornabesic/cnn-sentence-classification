Dnevnik Nove TV donosi istraživanje o prvih sto dana Vlade, koje je provela agencija IPSOS u razdoblju od 21. od 24. travnja na 600 ispitanika. Ocjena rada Vlade Tihomira Oreškovića je nakon 100 dana jednaka, iznosi prosječnih 2,3. U odnosu na svoje prethodnike Jadranku Kosor i Zorana Milanovića, Tihomir Orešković je najslabije ocijenjen. Više od polovine građana je Vladi za rad u prvih 100 dana dodijelilo ocjene jedan ili dva. Birači Domoljubne koalicije najbolje ocjenjuju rad Vlade, ali i njihova ocjena u prosjeku ne prelazi 3 (2,9). Kad se radi o podršci radu Vlade, Tihomir Orešković stoji lošije od svojih prethodnika Milanovića i Kosor. Njihov rad je nakon 100 dana podržavala polovina građana, dok rad Vlade Tihomira Oreškovića odobrava 35% građana, a 53% ne odobrava. Podrška radu Vlade najviša je među biračima Domoljubne koalicija (64%), dok je među biračima Mosta polovina onih koji ne podržavaju, a trećina koja podržava. Polovina građana smatra kako Vlada uopće nije reformska, a 34% da je samo u manjoj mjeri. Oko 12% građana smatra da je u potpunosti ili uglavnom reformska. A još u prosincu je 58% građana mislilo kako će Vlada biti reformska, a njih 39% da to neće biti. Premijer stoji nešto bolje. Za 8% građana Tihomir Orešković je posao odradio iznad onog što su očekivali, za 49% je u skladu s očekivanjima, a 39% građana je razočarano, odnosno prvih 100 dana je prošlo ispod očekivanja. --- Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!