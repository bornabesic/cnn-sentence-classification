Šibenska policija u nedjelju navečer je potvrdila da je 19-godišnji mladić iz Čiste Velike, T. Š., osumnjičen za ubojstvo majke i oca, pripadnika specijalne policije, a nakon uhićenja u Tribunju mladić je priveden u Policijsku upravu šibensko-kninsku, gdje se protiv njega provodi kriminalističko istraživanje zbog teškog dvostrukog ubojstva. Tin Šunjerga, čiji identitet policija ne navodi, uhićen je u Tribunju večeras malo prije 19 sati. Policija je  potvrdila da su u Jurjevgradskoj ulici u Tribunju s namjerom da ga zaustave pucali iz vatrenog oružja u gume njegovog Mercedesa šibenskih registracija u kojem je bježao. Potom su ga izvukli iz automobila i uhitili, a  mladić u pucnjavi nije ranjen, navode iz policije.  Osumnjičenik je odmah priveden u prostorije Policijske uprave u Šibeniku gdje se protiv njega provodi kriminalističko istraživanje zbog teškog ubojstva 45-godišnjeg oca i majke.  U šibenskoj policiji su naglasili kako vatreno oružje kojim su počinjena oba teška ubojstva, nije službeno oružje ubijenog 45-godišnjeg pripadnika specijalne policije  Split. Policija zahvaljuje građanima koji su se danas popodne nakon njihove dojave da tragaju za crnim Mercedesom E klase, šibenskih registracija ŠI 611 FR uključili u potragu.  Tijelo ubijenog oca, 45-godišnjeg pripadnika specijalne policije, pronađeno je danas iza 11 sati u garaži obiteljske kuće u Čistoj Velikoj, a oko 16,20 sati na području Čiste Velike u automobilu je pronađeno i tijelo 45-godišnje žene, njegove supruge i majke osumnjičenog 18-godišnjaka za to teško kazneno djelo. Zbog dvostrukog ubojstva u Čistoj Velikoj, svi rodovi policije danas su bili na nogama, cijelo područje bilo je blokirano uz jake policijske snage naoružane dugim cijevima i opremljene pancirkama i šljemovima, a u potrazi je sudjelovao i helikopter koji je nadlijetao šire gradsko područje. Na gotovo svakoj fotografiji objavljenoj na Facebooku Tin pokazuje srednji prst. Objavljuje i fotografije na kojima su djevojke s oružjem, a u statusima poručuje da je od njega "Bog davno dignuo ruke". - Od mene je davno Bog podigao ruke, zato ja stalno radim ono što ne valja. Kad uđemo u klub mi nećemo izaći', dok ne srušimo sve do temelja... - jedan je od statusa. Na fotografijama se često pojavljuje i pas, rotvajler Zeus. >> Policija pucala na Mercedes da zaustavi sina ubijenih: 'Za sve je kriva droga koja je Tinu popila mozak' >> Pripadnik specijalne policije i njegova supruga pronađeni mrtvi, sin nakon bijega uhićen u Tribunju 