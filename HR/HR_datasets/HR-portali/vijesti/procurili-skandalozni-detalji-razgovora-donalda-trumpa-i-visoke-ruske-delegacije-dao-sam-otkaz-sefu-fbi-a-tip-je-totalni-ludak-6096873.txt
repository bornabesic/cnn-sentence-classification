Novinari New York Timesa došli su dokumenta s dijelom transkripta razgovora između Donalda Trumpa i ruske delegacije koji se odvijao u Ovalnom uredu 10. svibnja. Točnije, sadržaj dokumenta novinarima je prepričao jedan američki dužnosnik. Nije im sve ispričao, već samo dio, ali i to je bilo skandalozno.Naime, Trump je baš na tom sastanku obavijestio šefa ruske diplomacije Lavrova i Kisljaka da je dao otkaz direktoru FBI-a Jamesu Comeyju.- Upravo sam dao otkaz šefu FBI-a. Bio je lud, ma baš totalni luđak - rekao je Trump začuđenim Rusima.- Bio sam pod velikim pritiskom zbog situacije s Rusijom. Sada toga više nema.Trump je za kraj dodao.- Nisam pod nikakvom istragom.Dan poslije u javnost je procurio zapis smijenjenog direktora FBI-a u kojem stoji da je Trump od njega tražio da zaustavi istragu protiv njegova bivšeg savjetnika Flynna. Predsjednik SAD-a tvrdi da to nije točno, ali to bi na kraju trebao utvrditi bivši šef FBI-a Robert Mueller koji je postavljen za posebnog tužitelja u istrazi o Trumpovim vezama s Rusijom.Dokument koji sadrži neumjesne Trumpove komentare utemeljen je na zapisima iz Ovalnog ureda i objavljen je kao službeni zapisnik sastanka. Jedan američki dužnosnik je pročitao novinarima NY Timesa taj dokument, a drugi dužnosnik je potvrdio njegovu autentičnost.