Nakon što su mu neki visokopozicionirani i ugledni članovi Republikanske stranke uskratili podršku, Donald Trump je započeo opći rat protiv vlastite stranke, osobito protiv vođe republikanske većine u Kongresu Paula Ryana i senatora i bivšeg predsjedničkog kandidata John McCaina. Kao da šmrče kokain Washington Post je napisao da republikanci sada imaju veliki problem, a to je kako se obračunati s “podivljalim biznismenom” kojemu su dali predsjedničku nominaciju i s 12 milijuna njegovih sljedbenika na Twitteru. Na predizbornom skupu za Hillary Clinton predsjednik Barack Obama kazao je da Trump nije podoban ni za posao u kvartovskom dućanu, a kamoli u Bijeloj kući te je pozvao sve republikance na visokim dužnostima da se odreknu Trumpa. Čak je otišao i korak dalje i upitao istaknute članove Republikanske stranke kako, nakon svega što se dogodilo, još mogu stajati iza Trumpa kao predsjedničkog kandidata. Sam je Trump u tvitovima napisao da su nelojalni republikanci puno gori od “izopačene Hillary”. „Pojavljuju se sa svih strana. Oni ne znaju kako pobijediti, ali ja ću im to pokazati,“ tvitao je Trump. Steve Bannon, šef Trumpove predizborne kampanje i direktor izrazito konzervativnog medija Breitbarta, već neko vrijeme želi uništiti Paula Ryana te je dao nalog svojim urednicima i novinarima da to učine. Tvrdi da je on na čelu zavjere protiv Sjedinjenih Država, da je neprijatelj, vrag, kabalist, mason i partner Georgea Sorosa, čovjek koji radi na uspostavi nekakve svjetske vlade, što će uništiti SAD. Ljudi koji su radili za Bannona tvrde da je za njega Ryan oličenje one Republikanske stranke koju po svaku cijenu treba uništiti. U tom svjetlu zanimljivo je da su se Trumpu pridružili upravo oni republikanci koji Ryana vide kao glavnog neprijatelja unutar stranke. Mnogi tvrde da je upravo Bannon kreator strategije u kojoj bi Trump trebao zaobići stranku i osloniti se na bijelu radničku klasu koja ga podržava. Poznavatelji Bannonova rada tvrde da će finale Trumpove kampanje biti još više „začinjeno“ žestokim i potpuno iracionalnim uvredama i napadima na Hillary Clinton. “Do sada sam bio preblag”, kazao je Trump za Fox News, u prvom intervjuu nakon druge debate. Nekoliko liječnika koji se bave ovisnicima o drogama tvrdi da se nakon gledanja dvaju sučeljavanja potpuno sigurni da Donald Trump uzima kokain. Tijekom obje debate oni su primijetili zvuk „šmrkutanja“ u trenucima kada je Trump govorio, za koji kažu da je izravna posljedica dugotrajnog i obilnog ušmrkavanja kokaina. UN: Globalna opasnost O tome je govorio i Howad Dean, bivši predsjednik Demokratske stranke, koji je liječnik. Kada je Trump od njega tražio da se ispriča što ga je nazvao narkomanom, on je samo kazao da se nema zbog čega ispričavati. Bude li republikanski kandidat Donald Trump izabran za predsjednika SAD-a, bit će to “globalna opasnost”, rekao je visoki povjerenik UN-a za ljudska prava Zeid Ra’ad al-Hussein u srijedu. Al-Hussein je naveo Trumpove poglede na ranjive zajednice i njegov govor o korištenju mučenja, zabranjenog međunarodnim pravom, kao duboko “neprimjeren i uznemirujući”. On se nada da bi se Trump ipak mogao promijeniti.      >> Trump bi pretvorio SAD u zlu karikaturu >> 'Trump je sam sebe bacio pod jureći autobus'