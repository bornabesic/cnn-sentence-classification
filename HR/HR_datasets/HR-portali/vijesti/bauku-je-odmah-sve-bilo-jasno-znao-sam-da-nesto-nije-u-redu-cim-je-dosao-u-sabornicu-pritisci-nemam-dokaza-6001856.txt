ZAGREB - Tomislava Sauchu sam pokušao kontaktirati, ali nisam uspio. Kada je došao u dvoranu, a prije toga nije došao u Klub zastupnika SDP, bilo je sve jasno, komentirao je zastupnik SDP-a Arsen Bauk Sauchino glasovanje protiv opoziva Zdravka Marića. - O motivima ne bi govorio, bit će prilike. Nemam dokaze da je riječ o političkim pritiscima zbog kaznenog postupka. To je zadatak medija da preispitaju - izjavio je Bauk novinarima nakon glasovanja u Saboru. Istaknuo je dvije stvari - da Zdravko Marić ostaje ministar i da HDZ nema parlamentarnu većinu. Kaže da će na sjednici u SDP-u i Klubu zastupnika odlučiti kako će glasovati o prijedlogu Mosta o raspuštanju Sabora. - Imamo manjinsku i tehničku vladu. HDZ bez većine pokušava dobiti mjesto 'šefa Sabora, a nemaju većinu u Saboru', rekao je Bauk.