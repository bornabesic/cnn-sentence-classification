Rasprodani koncert Marka Perkovića Thompsona u Mariboru ipak se neće održati. Hrvatskom pjevaču, čiji je nastup proteklih mjeseci digao Sloveniju na noge koncert je zabranjen Marko Perković Thompson u intervjuu za Dnevnik Nove TV komentirao je zabranu njegovog koncerta u Mariboru. Organizatori su razočarani, tvrde, riječ je o grubom kršenju ljudskih prava. Prenosimo razgovor s Thompsonom: Kako komentirate zabranu vašega koncerta u Sloveniji? Organizatori koji su nas pozvali iz Slovenije su dobili sve dozvole još prije dva i pol mjeseca. Jučer je odjednom policija promijenila mišljenje i odlučila da će zabraniti taj kaoncert. Nevjerojatno mi to djeluje. U najmanju ruku nekorektno, da ne kažem licemjerno. Jeste li ljuti i razočarani? Jesan, razočaran sam jer te etikete koje nam prišivaju nisu točne. S druge strane nije korektno s obzirom da se radi o ljudima koji žive i rade u Sloveniji. Nije korektno prema Slovencima koji bi došli na koncert, meni i bendu kojemu je napravljena velika šteta. Je li ovo politički motivirano? Može se iščitati da je politika sigurno uključena i to vjerojatno viša slovenska politika. Mi smo u kontaktu s hrvatskim Ministarstvom vanjskih poslova i tražili smo da nas se zaštiti kao hrvatske građane koji žele raditi u Sloveniji. Dobili smo neke odgovore da će učiniti sve da do toga više ne dođe. Mislim da je ovo previše.  Vi znate kao i ja da sam imao dosta problema kad se radi o mojim nastupima. Pritisci su tada bili drugačiji, ovo je prešlo svaku mjeru. Slovenci kažu da u Sloveniji nema mjesta za one koji izazivaju podjele vezano za Drugi svjetski rat i fašizam. Ja, niti moja publika, niti moja glazba, niti jedna moja izjava u javnosti nije ljude pozivala na nikakvu podjelu. Njihova tvrdnja da će tobože doći do nekakvih nereda i kaznenih djela jednostavno ne stoji. To me čudi. Trebali su provjeriti o kakvoj se publici radi. Stavljat im etiketu da su širitelji mržnje, ustaše, nacisti i fašisti jednostavno ne stoji. Premijer Plenković zatražio je od hrvatske veleposlanice da vidi o čemu se radi? Kako to komentirate? >>> Plenković reagirao na zabranu Thompsona: ‘To nikako nije dobro…’ Očekujem od hrvatskih političkih struktura da učine nešto i da zaštite mene kao hrvatskog građanina koji želi raditi u europskim državama te da zaštite moju publiku koja se želi okupljati oko moje glazbe. Volio bih da hrvatski političare objasne prihvaćaju li tezu da smo mi nacisti, fašisti i da širimo mržnju. Neka se hrvatskoj javnosti obrate i objasne je li to točno. Ulaznice su rasprodane. Što sada, hoćete li se žaliti? Koja je poruka vašim obožavateljima? Već su se danas organizatori žalili. Očekujem da će prevladati razum i da će oni koji odlučuju o održavanju koncerta ipak donijeti odluku da ja i moja publika nismo ono što nam stavljaju na teret. Izvor: Nova TV