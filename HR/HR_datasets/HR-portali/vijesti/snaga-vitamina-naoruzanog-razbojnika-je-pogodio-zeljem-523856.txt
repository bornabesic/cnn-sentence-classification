Razbojnik s nožem koji je u ponedjeljak nešto poslije 20 sati u Banja Luci namjeravao uzeti dnevni utržak u prodavaonici mješovitom robom pobjegao je glavom bez obzira, jer ga je vlasnik trgovine gađao glavicama mladog kupusa. Muškarac sa ženskom čarapom na glavi ušao je u prodavaonicu misleći da je prodavačica sama. U to vrijeme prodavačica je bila na drugim kraju prodavaonice, on je izvadio je kuhinjski nož i prišao blagajni s namjerom da uzme novac. Prodavačica je počela paničariti zvati u pomoć, na sreću vlasnik prodavaonice bio je u svom uredu. Izašao je vani i počeo je vikati na razbojnika, no ovaj se na to nije osvrtao. Vidjevši da mu nema druge vlasnik prodavaonice počeo je na razbojnika bacati sve što mu je došlo pod ruku, bombone, čokolade, kekse, on se branio rukama pokušavajući izbjeći bačeno. Vlasnik je došao do povrća i voća i prvo je na neželjenog kupca počeo bacati jabuke, a potom je došao do glavica mladog kupusa, njima je gađao maskiranog koji je sve teže izbjegavao rafalnu paljbu, jedna glavica ga je pogodila u glavu i to je bilo presudno da razbojnik odluči spasiti glavu od razjarenog vlasnika. Pobjegao je u noć.  - O događaju je izviješten je dežurni okružni tužitelj Okružnog javnog tužiteljstva Banjaluka, a policijski službenici rade na pronalasku muškarca i rasvjetljavanju pokušaja razbojništva - rekla je Marija Markanović, glasnogovornica PU Banja Luka.  