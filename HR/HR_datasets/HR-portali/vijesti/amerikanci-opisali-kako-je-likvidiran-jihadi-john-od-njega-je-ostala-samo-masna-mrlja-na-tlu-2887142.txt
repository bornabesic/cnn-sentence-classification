Zloglasni krvnik ISIS-a Jihadi John prošle je godine ubijen u Siriji nakon što je lociran dronom i smaknut projektilom. Pukovnik Steve Warren sada je otkrio kako se točno odvijala "lociraj i smakni" akcija protiv notornog džihadista londonskog porijekla, piše britanski tabloid The Sun. Pravi teroristički "celebrity", Jihadi John (rođen kao Mohammed Emwazi) je postao poznat nakon što su svijet obišle video snimke u kojima je nožem brutalno odrubio glave petorice talaca iz zapadnih demokracija. Svoj kraj napokon je dočekao u studenom 2015. godine u džihadističkoj utvrdi Raqqi gdje je njegovu krvavu karijeru okončao projektil američkog drona. Pukovnik Warren osobno je svjedočio njegovoj smrti: - Gledao sam video kad smo ubili Jihadi Johna. Našli smo ga samog na ulici, kako razgovara na mobitelu. Kad je sve bilo gotovo, od njega je ostala samo masna mrlja na tlu. Warren je pojasnio da Jihadi John nije bitan u hijerarhiji ISIS-a, ali je bio opasni simbol i slavna osoba među teroristima. - Zato smo i uložili veliki napor da ga sredimo. Uložili smo jednaki napor kao i za neke od visokopozicioniranih ISIS-ovaca - zaključio je Warren. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!