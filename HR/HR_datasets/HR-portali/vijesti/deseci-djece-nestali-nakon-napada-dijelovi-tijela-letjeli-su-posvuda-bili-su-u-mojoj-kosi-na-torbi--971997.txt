Foto: Twitter NAKON stravičnog terorističkog napada u Manchesteru traje grozničava potraga roditelja za djecom koja se još uvijek smatraju nestalima. Podsjetimo, bombaš samoubojica aktivirao je eksplozivnu napravu na kraju koncerta u Areni u Manchesteru te ubio najmanje 22, a ozlijedio preko 50 osoba. >> TEROR U MANCHESTERU U eksploziji na koncertu najmanje 19 mrtvih i preko 50 ranjenih  >> VIDEO Objavljena snimka trenutka u kojem je eksplodirala bomba u prepunoj areni u Manchesteru >> SVJEDOCI HORORA U MANCHESTERU "Ljudi su gazili jedni po drugima, krvava tijela su bila posvuda..." Među nestalima je na desetke djece mlađe od 18 godina, a policija u Manchesteru otvorila je telefonski broj 0161 856 9400 za sve koji traže informaciju o članovima obitelji koji su bili na koncertu. Među nestalima su djeca u dobi od svega 13 do 15 godina. Jedna svjedokinja za Daily Mail je ispričala svoje stravično svjedočanstvo.  "Eksplozija je odjeknula samo nekoliko centimetara od mene. Dijelovi ljudskog lica razletjeli su se posvuda, bili su u mojoj kosi, na mojoj torbi... U kosi još uvijek pronalazim djeliće tko zna čega. Nikad ne očekuješ da će ti se to dogoditi, ali ovo je dokaz da se može dogoditi svakome.  Taj zvuk, krv, ljudi koji izbezumljeno trče okolo, a fale im dijelovi tijela i dijelovi kože, neće mi izlaziti iz glave još dugo vremena, niti bilo kome tko je bio tamo", kazala je Abby Mullen.