Foto: 123rf NEPOSREDNO nakon jučerašnjeg napada vozilom na božićnom sajmu u kojem je život izgubilo 12 ljudi, pristaše Islamske države počele su slaviti ubojicu na društvenim mrežama, forumima i Telegram kanalu. Kako otkriva Vocativ, članovi glavnog internet foruma ISIS-a molili su se da "vozač nađe mjesto u raju" i kazali kako "pozivi da se cilja kršćane daju plodove, uz slavu Bogu". Neki su povezali napad u Berlinu uz poraz sirijskih pobunjenika u Alepu, uz komentar da "muslimanske zemlje neće biti jedine koje tuguju." Drugi su ga povezali s atentatom na ruskog veleposlanika u Ankari, pri kojem je sam atentator naveo ubijanje muslimana u Alepu kao razlog svog čina. Jedan korisnik je tako nazvao jučerašnji dan "danom dobrih vijesti". ISIS nije preuzeo odgovornost za napad Jedan pristaša ISIS-a je ostavio posebno prijeteću poruku, najavljujući da će "2017. biti godina masakra". Islamska država nije preuzela odgovornost za napad u Berlinu. Međutim, taj napad jezivo podsjeća na onaj u Nici iz srpnja prošle godine, gdje je vozač alžirskog porijekla ubio 84 ljudi na Dan Bastille, francuski nacionalni praznik. ISIS je preuzeo odgovornost za taj napad. U međuvremenu, otkriveno je da je napadač izbjeglica iz Pakistana koji je došao u Njemačku prošle godine kao dio velikog izbjegličkog vala tzv. balkanskom rutom, koja je uključivala i Hrvatsku. > NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica