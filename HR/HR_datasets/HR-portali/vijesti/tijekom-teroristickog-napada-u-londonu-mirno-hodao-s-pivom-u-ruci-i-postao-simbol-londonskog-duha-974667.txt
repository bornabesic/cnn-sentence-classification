Foto: Twitter U JEKU terorističkih napada u Londonu jedan čovjek postao je svojevrsni simbol "londonskog duha", nakon što je uhvaćen kako tijekom napada mirno hoda s pivom u ruci dok ekipa oko njega trči što dalje. U teškim vremenima poput ovog za Londončane, ljudi traže dozu humora odnosno pozitive koja će im pomoći da se nose sa stvarnošću, a pronašli su je u mladiću koji odbija proliti svoje pivo, unatoč scenariju iz noćne more koji se odvija u pozadini. Fotografija je na Twitteru vrlo brzo postala hit, a prenijela ju je i većina britanskih medija te je izazvala lavinu reakcija na društvenim mrežama. Jasno, našlo se i onih koji su mladića kritizirali, no ostali su u sjeni pozitivnih reakcija koje je fotografija u ovakvim užasnim trenucima izazvala.