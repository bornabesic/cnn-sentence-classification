Foto: Indes, Press foto PROVJERILI smo hoće li ponedjeljak, 1. svibnja i djelatnicima poznatih trgovačkih lanaca biti praznik. No Praznik rada, čini se, za trgovce ne postoji jer i trgovački centri i trgovački lanci u ponedjeljak će biti otvoreni.   Naime, većina trgovina u ponedjeljak radi po nedjeljnom radnom vremenu (nekima je to i radno vrijeme kao i preko tjedna) ili skraćeno. Tek su rijetke trgovine zatvorene. Danas i sutra svi rade po redovnom radnom vremenu za subotu i nedjelju.  Lidlove poslovnice u ponedjeljak rade do 14 sati. Podsjetimo, Lidl je jedini trgovački lanac koji nije radio na Uskrsni ponedjeljak.  Kauflandove poslovnice u ponedjeljak najčešće rade po nedjeljnom radnom vremenu pa tako one koje inače nedjeljom rade do 14, također će biti otvorene do 14, one koje inače rade do 23, rade skraćeno do 20, dok one koje rade do 21 i 22 ne rade skraćeno. Detaljnije ćete morati provjeriti na njihovim stranicama, no spomenimo kako poslovnica u Jablanskoj u Zagrebu radi do 20 sati, poslovnica u Umagu koja cijeli tjedan radi do 22, i na Praznik rada radi do 22.  Billa uglavnom radi po nedjeljnom radnom vremenu - do 14 i do 20 sati. Detalje također morate provjeriti na njihovim stranicama.  Većina Konzumovih poslovnica na moru rade do 18 sati, dok one u unutrašnjosti rade do 13 ili 14 sati. Popis također pogledajte na njihovim stranicama.  Sparove trgovine također rade po nedjeljnom radnom vremenu, dok ove u trgovačkim centrima rade cijeli dan do 20 ili 21 sat. Detaljniji popis je na njihovim stranicama.  Trgovine Plodina će raditi od 7 do 22, a dvije njihove trgovine neće raditi.