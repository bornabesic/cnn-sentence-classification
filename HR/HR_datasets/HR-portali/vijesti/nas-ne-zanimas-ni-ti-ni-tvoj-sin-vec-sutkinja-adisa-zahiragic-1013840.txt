Pokušavajući se popeti na vrh, tužiteljica Dalida Burzić padala je sve niže i niže. Nakon što smo istražili i ekskluzivno već objavili sve o njenim mutnim radnjama, Dalida Burzić posljednjih dana 'krstari' Sarajevom sa svojom pratnjom, panično mobitelom poziva određene ljude i kolege, osvetoljubivo se interesira - 'tko je propjevao?' - gorku istinu o njezinim kriminalno-nemoralnim radnjama Odgovor na organizirani kriminal i korupciju glavne tužiteljice Kantona Sarajevo, Dalide Burzić, i njezinog sponzora – samog političkog vrha SDA – više je nego uznemirujući. To i ne čudi, jer su u političku i pravosudnu vlast u BiH ušli manijakalni depresivci, infantilni i maligni narcisi, neizlječivi psihopati, zloćudni sociopati i bolesni egoisti. Suci i tužitelji moraju shvatiti, da su ovisni o zakonu, da njihova neovisnost nije božanska i da ne smiju biti ovisni o organiziranom kriminalu. Ali kako da to shvate tužiteljica Dalida Burzić i njezin potrčko Jasenko Ružić, jer „nije svakom dano da razumije“ – kaže Sveto pismo. Njihova inertnost i linija manjeg otpora, kako se drukčije zove „nezamjeranje“ organiziranom kriminalu, jedan je od glavnih razloga zbog kojeg ubojice, lopovi i „ugledni“ tatini sinovi koji za sobom ostavljaju krvave tragove, i dalje hodaju kao „najugledniji“ građani ove zemlje, umjesto da svoje grijehe okajavaju na optuženičkoj klupi Suda BiH, i to s jednim obrokom na dan! No, bilo kako bilo, gdje su leševi, tamo su i lešinari, ili još bolje, dok je na slobodi lešinar, bit će po sarajevskim ulicama i leševa… Mutne radnje Dalide Burzić Kada se Dalida Burzić rodila, tako kažu, njezine prve riječi koje je izgovorila bile su – mito i korupcija. Jer, njezina ljubav prema kriminalu, jača je od ljubavi prema čovjeku, stoga to i ne čudi, jer je kriminalistički staž odrađivala zajedno sa svojim ljubavnikom, Sudom Minđušarem, mafijašem, kojeg je ubio brat Muhameda Ali Gašija. Iako Burzić s prijezirom gleda na prošla vremena, zbog svoje kriminalne prošlosti, njezina kriminalna prošlost mora joj biti – noćna mora. Tijekom 2010., glavni federalni tužitelj FBiH, Zdravko Knežević, odredio je da Tužiteljstvo Zeničko-dobojske županije, kao nadležno Tužiteljstvo, postupi prema kaznenoj prijavi protiv tadašnje sutkinje Županijskog suda u Sarajevu, Dalide Burzić, danas glavne tužiteljice KS. Prijavu protiv nje podnijeli su članovi odvjetničkog tima Muhameda Ali Gašija, zbog osnovane sumnje da je krivotvorila sudske dokumente (krivično djelo „povrede zakona od strane suca i krivotvorenje službenih isprava“), pa je Federalno tužiteljstvo FBiH zaključilo da ima dovoljno argumenata za preispitivanje kaznene odgovornosti sutkinje Dalide Burzić. Prijava je podnesena Sarajevskom tužiteljstvu, gdje je zatraženo prenošenje mjesne nadležnosti, uz obrazloženje da je „sutkinja Burzić ranije u Sarajevu radila kao tužiteljica i da bi se moglo posumnjati u nepristranost njezinih kolega“. Pokušavajući se popeti na vrh, tužiteljica Dalida Burzić padala je sve niže i niže. Nakon što smo uz pomoć obavještajnih službi istražili i ekskluzivno već objavili sve o mutnim radnjama Dalide Burzić, kod nje su se trenutno pojavili velika tjeskoba, očaj i zabrinutost jakog intenziteta. Prema informacijama našeg izvora iz OSA-e, Dalida Burzić posljednjih dana „krstari“ Sarajevom sa svojom pratnjom, panično mobitelom poziva određene ljude i kolege, osvetoljubivo se interesira „tko je propjevao?“ gorku istinu o njezinim kriminalno-nemoralnim radnjama… Istodobno već neko vrijeme u profesionalnoj pravosudnoj zajednici Sarajeva kolaju teze, da gotovo svi „veliki predmeti“ koje je pokrenulo Sarajevsko tužiteljstvo na čelu s ambicioznom Dalidom Burzić, nisu zasnovani na materijalnim dokazima koji mogu izdržati provjere, npr., slučaj Dženan Memić i optuženih Seferovića, zatim slučaj Budimir, Faruk Balijagić… ‘Spektakularne’ priče za medije Pored svega, Dalida Burzić svjesno zloupotrebljava podaničke medije, koji od hapšenja prave „spektakularne“ priče koje odudaraju od istine i stvarnog stanja stvari, kako bi „osnažili“ slabašne argumente pred sudovima i kako bi suci u strahu od novinara, prihvaćali prijedloge Tužiteljstva KS za pritvaranje osumnjičenih na bazi dokaza – „rekla-kazala-naštimala“! Tako je bilo i u slučaju „spektakularnog“ uhićenja Faruka Balijagića i njegova sina, zatim predsjednika FBiH-a, Živka Budimira. Međutim, u oba smo ta slučaja u medijima raskrinkali da je riječ o klasičnoj namještaljci: Faruka Balijagića – kako bi ga se uklonilo zbog njegovih stavova o SDA-u, te Živka Budimira – kako bi ga se pod svaku cijenu uklonilo s tadašnje pozicije predsjednika FBiH zbog preraspodjele fotelja u vrhu vlasti. Već smo pisali da je upravo u predmetu „Budimir“, Ustavni sud BiH, najviša pravosudna instanca, zaključio da Tužiteljstvo nije imalo niti jednog dokaza protiv Budimira, ali su ga ipak uhitili i pritvorili! Nije nevažno napomenuti, da su i u tom politički motiviranom predmetu glavni sudionici bili – Zlatko Lagumdžija, Fahrudin Radončić, Dragan Čović, zajedno s osobama iz Dnevnog avaza, Dianom Kajmaković i Olegom Čavkom. Nakon neuspjelog državnog udara, te nakon emitirane šokantne snimke u kojoj se jasno vidi kako prevarant Ivan Knezović, prema nalogu državne tužiteljice Diane Kajmaković, podmeće novac u kantu za odlaganje kišobrana ispred Ureda Živka Budimira u Mostaru, Sud BiH se proglasio nenadležnim. Cijeli je slučaj uputio Sarajevskom tužiteljstvu, na ruke tužitelja Sanina Bogunića. Inače, protiv Bogunićevog oca vodi se krivični predmet zbog ratnog zločina, a upravo je njemu kao tužitelju, obećano da „će mu oca osloboditi optužbi za ratni zločin, ako Živko Budimir bude osuđen…“! Zanimljivo je, da su „spektakularna“ uhićenja Živka Budimira i Faruka Balijagića, u organizaciji Dalide Burzić, bila popraćena orkestriranom podrškom huškačkih medija. No, nakon što su ti slučajevi raskrinkani, Dalida ima sve manje šanse za ostvarenje svog dugo sanjanog sna – mjesta glavne tužiteljice Tužiteljstva BiH. Poslušna politici i gradeći svoju karijeru na suzama nevinih ljudi u „spektakularnim“ uhićenjima po nalogu vrha SDA, 15. rujna 2015. je Tužiteljstvo KS na čijem se čelu nalazila „ambiciozna“ Dalida Burzić, naredilo uhićenje odvjetnika Faruka Balijagića ispred zgrade Suda BiH u Sarajevu. Dalida Burzić, odnosno vrh SDA, osumnjičili su Balijagića za krivična djela ubojstva, razbojništva, te izazivanja opće opasnosti djelom poticanja. Dan kasnije, Faruk Balijagić je priveden i u Tužiteljstvo KS ga je ispitala zamjenica glavne tužiteljice KS, Aida Topalović. Odmah Nakon uhićenja Faruka Balijagića, naslućivalo se da je riječ o odmazdi s vrha SDA, zbog Balijagićevih stavova o toj stranci. Zašto je kasnila Balijagićeva operacija? Odvjetnik Faruk Balijagić je i prije uhićenja znao da se nad njim, prema naredbi Tužiteljstva KS, provode posebne istražne radnje, što mu je odao jedan agent, čije ime nećemo spominjati. Čuvši to, tužiteljica Aida Topalović je iz ureda odstranila dvojicu sudskih policajaca, daktilografa, te odvjetnika Mirnesa Ajanovića. Potom je telefonom pozvala šeficu, Dalidu Burzić, koja je Faruku Balijagiću priopćila: „Imamo rješenje za tebe i tvoga sina, samo reci da su ti posebne istražne radnje odali sutkinja Adisa Zahiragić i tužitelj Mladen Vukojičić. Nas ne interesiraju nikakvi agenti, već Adisa Zahiragić!“ Nakon što je odbio lagati protiv sutkinje Adise Zahiragić, Topalović mu je rekla: „Razmisli do sutra!“ Sutradan, 17. rujna 2015., Faruk Balijagić ponovno je doveden kod tužiteljice Aide Topalović, a svi iz ureda su opet udaljeni. Topalović je razgovarala s Burzić, koja mu je potom rekla: „Evo sada da te uvjerim, dok budeš davao iskaz kao svjedok protiv sutkinje Zahiragić, tvoj sin će biti ispred zgrade da se uvjeriš da smo ozbiljni. Nama je važnija Adisa od tebe i tvog sina!“ Balijagić je odbacio i tu drugu ponudu, pa mu je pritvor odredio Burzićin potrčko, sudac Jasenko Ružić, koji je mjesec dana u svojoj ladici skrivao zahtjev zatvorskog liječnika za hitnom operacijom srca Faruka Balijagića. Ružić je zahtjev potpisao tek na intervenciju OSCE-a!   Gdje se nalaze službeni dokazi? Dokazi o svemu tome, nalaze se na četiri pisane stranice od 21. ožujka 2017. godine, koje je odvjetnik Faruk Balijagić dao Tužiteljstvu BiH, a iskaz je vlastoručno pisan i potpisan na svakoj od četiri strane. Tužiteljstvo BiH zaprimilo njegov iskaz kao svjedoka-suradnika odvjetnice Belme Balijagić Džuho, sastavljen 23. ožujka 2017. godine. Na osnovu ta dva iskaza, koji se podudaraju s materijalnim dokazima, te dokazima s mjesta događaja toga dana, utvrđujem da se i jedan i drugi iskaz predani Tužiteljstvu BiH poklapaju u najbitnijim segmentima, počevši od samog uhićenja, njegova ostanka nasamo s tužiteljicom Topalović, poticanja Faruka Balijagića na krivično djelo davanje lažnog iskaza protiv sutkinje Zahiragić i tužitelja Mladena Vukojičića, pa sve do određivanje mjera pritvora. Naime, 18. rujna 2015., samo nakon pet minuta ročišta, sudac Ružić mu je uručio rješenje o pritvoru, iz čega proizlazi zaključak da je rješenje bilo unaprijed napisano. Time je sudac Jasenko Ružić počinio krivično djelo „kršenje zakona od strane suca“! Novac je osigurala Burzić Dokazi o tome nalaze se u odluci Ustavnog suda BiH od 8. prosinca 2015. godine, broj AP-4531/15, iz koje proizlazi vidljiva povreda Ustavom zajamčena prava i to pravo obrane da se na ročištu iznesu sve činjenice i dokazi, te je Ustavni sud naveo da je „suđenje bilo iluzorno“. Nakon odluke Ustavnog suda BiH, Županijski sud u Sarajevu nije smatrao da treba izvršiti njihovu odluku, a niti Tužiteljstvo KS-a nije smatralo da treba procesuirati suca Jasenka Ružića zbog krivičnog djela počinjenog od strane suca, te krivičnog djela neizvršavanja odluke Ustavnog suda BiH. Nakon što smo zatražili službenu zabilješku sudske policije, koju smo nakon izvjesnog vremena i dobili, iz nje je vidljivo da su „nasamo“ bili Balijagić i tužiteljica Aida Topalović, što je apsolutno protuzakonito, te je navedeni događaj prijavljen SIPA-i, kao i činjenicu, da je tužiteljica Aida Topalović vrbovala Balijagića na krivično djelo davanje lažnog iskaza u stjecaju s uhićenjem sutkinje Adise Zahiragić. Federalno tužiteljstvo FBiH odlučilo je da je za prijavu nadležno Tužiteljstvo KS-a, te je prijavu SIPA-e proslijedilo Tužiteljstvu KS-a, stvarajući na taj način unaprijed smišljeni kontraprodukt, ne padajući im na pamet da izdaju rješenje o prijenosu nadležnosti. Nakon prisluškivanih razgovora od strane OSA-e po naređenju Županijskog suda u Sarajevu u predmetu broj 06 0 K 024169 16 K protiv Ade Balijagića, iz prisluškivanih razgovora nesumnjivo se uočava i čuje kako inspektor MUP-a KS-a, Suljo Klino daje narkomanu i narko-dileru Eldanu Žigoviću pare, kako bi lažno svjedočio i dao lažni iskaz protiv odvjetnika Faruka Balijagića i njegovog sina. Davanje novca osigurala je Dalida Burzić, a što je i vidljivo iz prisluškivanih razgovora između Sulje Klina i Eldana Žigovića. Eldan Žigović kaže: „Meni trebaju pare, jarane, ja nemam marke“. Suljo Klino: „Drži, stavi ovo u džep!“ Sudac Husein Delalić nije prihvatio niti jedan dokaz obrane i prisluškivane razgovore, a samo zato, jer ga Dalida Burzić drži u šaci zbog njegove kriminalne prošlosti iz 1991. godine. Nadalje se uočava iz prisluškivanih razgovora, da je Suljo Klino u prijateljskim i bliskim odnosima s drugim narkomanom i narkodilerom, Nebojšom Glavašem, te da mu je odavao sadržaje razgovora između Faruka Balijagića i Ade Balijagića, dobijenih posebnim istražnim radnjama. Nadalje, iz presretnutih razgovora može se čuti kako inspektori MUP-a, Suljo Klino i Amer Selak vode narkomana Nebojšu Glavaša psihijatru da mu dijagnozira akutnu depresiju, kako bi odložili kaznu izvršenja zatvora, te da se „ONA“ (Dalida Burzić) – zauzela za odlaganje kazne. „Ona“, Dalida Burzić, imala je i razloga za ovakvu montažu, jer ju je upravo Faruk Balijagić prozivao da „reketari“ Dinu Konakovića, te da amnestira pojedine kriminalce… Dva krila zločinačkog udruženja K tomu treba uzeti u obzir i činjenicu, kako je sve bilo pripremljeno za uhićenje premijera Kantona Sarajevo, Dine Konakovića, ali se u posljednji tren odustalo, tvrdi naš izvor iz FUP-a. Nadalje, pristupom informacijama iz MUP-a KS-a, saznali smo da inspektor Suljo Klino koji je, navodno, bio dežuran u noći 25. lipnja 2015. kada su došli Eldan Žigović i Adnan Maglić u kasnim večernjim satima da prijave Faruka Balijagića, uopće nije bio dežuran. Na osnovu prisluškivanih razgovora i dokaza iz Obavještajno-sigurnosne agencije BiH i na osnovu izjava drugih svjedoka, iznosim činjenični zaključak, da je vrijeme 15. rujna 2015. godine, vrijeme začetka, zametka neprijateljskog zločinačkog udruženja, na čijem čelu su optužena Dalida Burzić i Aida Topalović i koje je imalo dva krila: od kojih je jedno sastavljeno direktno od dijela komande pripadnika Tužiteljstva KS i pripadnika Županijskog suda u Sarajevu. Taj dio činili su Dalida Burzić, Aida Topalović, te suci Jasenko Ružić i Husein Delalić – svi udruženi radi činjenja krivičnih djela, poticanja na krivična djela u svezi s krivičnim djelom zloupotreba službenog položaja i ovlasti u svezi s krivičnim djelom ucjena u sticaju s uhićenjem sutkinje Adise Zahiragić, kako im se stavlja na teret u Optužnom izvještaju Tužiteljstva BiH. Drugo krilo, bili su pripadnici stare narkomanske bande – krilo sastavljeno od Eldana Žigovića i Nebojše Glavaša i njihove dokazane konkretne kriminalne neprijateljske manifestacije jesu: primanje dara i drugog oblika koristi u sticaju s davanjem lažnog iskaza, koji je po članu 347 stav 1 i 2 KZ FBiH kažnjiv kaznom zatvora i do 5 godina – svi navedeni iz drugog krila udruženi radi činjenja krivičnih djela zajedno s inspektorima MUP-a KS-a, Suljom Klinom i Amerom Selakom, kako im se stavlja na teret. Prvo krilo i drugo krilo, svatko iz svoga domena, udružili su se radi činjenja krivičnih djela, iz čega proizlazi njihova stalna međuveza, te učestala komunikacija, a što je i vidljivo iz prisluškivanih razgovora od strane OSA-e. Znači, to je vrijeme od 15. rujna 2015. pa sve do 2017. godine, nesumnjivo dokazanog postojanja zavjere protiv sigurnosti pravosuđa, ljudi i zemlje. 