Izraelski ministar obrane Avigdor Lieberman u nedjelju je zaprijetio kako će uništiti sirijsku protuzračnu obranu nakon što su ispalili rakete zemlja-zrak na izraelske zrakoplove koji su bombardirali ciljeve u Siriji.  “Idući put kada Sirijci budu koristili protuzračnu obranu protiv naših zrakoplova, uništit ćemo ih bez trunke oklijevanja” rekao je Lieberman,  piše RT. Izraelski avioni bombardirali su nekoliko meta u Siriji u petak, a izraelski premijer Benjamin Netanyahu tvrdi kako su gađali oružje koje je išlo prema Hezbolahu u Libanonu. Sirijska vojska tvrdi kako su izraelski vojnici gađali položaje blizu Palmire, koju je sirijska vojska oslobodila od džihadista nedavno. Sirijci tvrde kako su jedan zrakoplov oborili, a jedan oštetili, no Izraelci to negiraju. Izraelci kažu kako je 'ispaljeno nekoliko protuzračnih projektila, no niti jedan nije pogodio svoj cilj' te kako je jedan projektil presrela izraelska proturaketna obrana. Taj 'incident' ujedno je i najveći sukob Sirije i Izraela u posljednjih šest godina, otkako je počeo građanski rat u Siriji. U travnju prošle godine, izraelski premijer Benjamin Netanyahu po prvi put je priznao kako je Izrael napao konvoje koji navodno prevoze oružje Hezbolahu. Izrael i Sirija su još uvijek u ratu, još od 1967. kada je Izrael pokrenuo Šestodnevni rat i Siriji oteo Golansku visoravan.  >>Prvi put postigli smo napredak s režimom oko budućnosti Sirije >>Incident u Siriji! Amerikanci upozorili ruske vojnike: Prekinite bombardiranje, gađate savezničke snage 