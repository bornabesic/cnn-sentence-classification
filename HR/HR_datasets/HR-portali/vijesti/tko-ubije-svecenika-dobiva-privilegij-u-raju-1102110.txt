Kršćanski svećenici oduvijek su bili meta radikalnim islamističkim džihadističkim organizacijama, od Al-Qa’ide, Boko Harama do ISIL-a, jer prema vehabijsko-selefijskoj ideologiji, ako ubiješ kršćanina, učinio si dobru stvar i zaslužio si raj. Ali ako ubiješ kršćanskog svećenika, bit ćeš povlašten i hedonistički ćeš uživati u raju. Zbog toga je teroristička organizacija Islamske države ove godine na sam Veliki petak u Jemenu razapela katoličkog svećenika Thomasa Uzhunnalila, kojeg su oteli iz doma misionara Majke Terezije, a tada su ubili i 16 časnih sestara. Katolički svećenici ISIL-ova su meta i u Siriji. Nizozemski svećenik, isusovac Frans van der Lugt, hladnokrvno je ubijen ispred svoje kuće u provinciji Homs u Siriji. Prije ISIL-a i Al-Qa’ida je ubijala katoličke svećenike – 4. lipnja 2007.godine kaldejsko-katolički svećenik Ragheed Gannij i trojica đakona ubijeni su u gradu Mosulu na sjeveru Iraka, a odgovornost za taj napad preuzela je teroristička organizacija Al-Qa’ide isto kao i za napad u pakistanskoj pokrajini Punjab, u kojem je ubijen katolički svećenik George Ibrahim. Najkrvoločniji napad na kršćane dogodio se u Nigeriji kada su pripadnici Boko Harama, koji su se zakleli na vjernost terorističkoj organizaciji Islamskoj državi, u selu Maseh, u crkvi Krista, zapalili 50 živih kršćana, među kojima je bilo i 20-ak svećenika.  >> ISIL preuzeo odgovornost za napad u Francuskoj. Časna sestra ispričala stravične detalje ubojstva svećenika 