Alkohol postaje sve veći problem u organizaciji Ujedinjenih naroda u New Yorku, tvrde upućeni. Stoga su Sjedinjene Američke Države pozvale UN da pijanim diplomatima ubuduće zabrani sudjelovanje u debatama, jer ometaju rad. Opijanje u zgradi UN-a, čini se, postalo je gotovo svakodnevica i veliki problem za normalno funkcioniranje tog velikog aparata.– Uputili smo skroman prijedlog da se ubuduće zabrani opijanje u sobi za pregovore. Predlažemo da osobama u alkoholiziranom stanju ubuduće bude zabranjen pristup prostorijama u kojima se raspravlja – kazao je zamjenik američkog veleposlanika u UN-u za menadžment i reforme Joseph Torsella.Šampanjac za krajOn je pozvao da se nazdravljanje, ne samo šampanjcem, ostavi za kraj sastanka, tek kada se uspješno obavi posao. To će, tvrdi Torsella, uz bolji učinak pridonijeti i boljem ugledu UN-a.– Moja je vlada doista zahvalna na strateškim prilikama koje su proizišle iz nekih dosadašnjih praksa, ali smatramo da praksu nazdravljanja šampanjcem treba odložiti za prilike kada se sjednice završe uspješno. To će, usput, pozitivno utjecati i na ugled “Petog komiteta” – istaknuo je Torsella. Najviše pijanih diplomata bude na godišnjem zasjedanju Odbora UN-a za upravna pitanja i proračun, koje se naziva i “Peti komitet”, a održava se potkraj prosinca, u božićno vrijeme, pa se debate veoma često pretvore u maratonske sjednice koje traju do jutra. Diplomati koji sudjeluju na tim sjednicama često pokazuju znakove teškog pijanstva, upozoravaju iz treznijeg dijela UN-a. Američki veleposlanik Joseph Torsella pozvao je na veću disciplinu predstavnike 193 zemlje članice UN-a, a upozorio je i da pregovarači ne dolaze na vrijeme. Mora se reagirati– Moramo zaključiti da oni ne dijele istu posvećenost pregovorima kao mi i moramo prikladno reagirati – kazao je američki diplomat, a prenio Reuters.Rusi, Kanađani i Afrikanci na sjednice u UN najviše vole donijeti pokoju bocu staroga viskija, piše u izvješću koje je dobio Reuters, Francuzi pak, piše u izvješću, preferiraju vrijeme na dugim sjednicama kratiti dobrim vinom. >> Alkohol je ključan za dobar odmor jer onemogućuje kvalitetan san Pijani veleposlanik pokušao pregaziti policajkuPijani diplomati česti su i izvan zgrade UN-a. Tako je uprava Berlina upozorila na problem s pijanim i bahatim diplomatima. Još se prepričava slučaj s bugarskim veleposlanikom, koji je na kraju morao odstupiti s položaja. Sasvim slučajno jedan je snimatelj zabilježio sukob vidno pijanog veleposlanika s njemačkom policijom, a na kraju je čak pokušao pregaziti policajku.– Jedna od teškoća je i ta što si siromašnije države ne mogu priuštiti vozače pa veleposlanici nakon prijama u pripitu stanju sami sjedaju za upravljač – kazao je Taggesspiegelu izvor u policiji. Automobili s diplomatskim pločicama 2008. godine uzrokovali su 8398 prometnih prekršaja, a 27 njih pobjeglo je s mjesta nesreće, upozorili su u gradskoj upravi Berlina.