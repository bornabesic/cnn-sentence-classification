Foto: Index DESETLJEĆIMA su generacije i generacije Hrvata maštale o autocesti koja će spojiti Dalmaciju sa Zagrebom, ili Zagreb sa Dalmacijom, ovisno s koje strane gledate. Još u bivšoj propaloj državi, dok se o samostalnosti još šaputalo, pričalo se o autocesti koja će spojiti Hrvatsku. >> Vlada je odlučila: Treba nam više mrtvih na cestama  Ono što se dugo sanjalo, stvarnost je postalo početkom 21. stoljeća. Dalmatina je spojila primorsku i kontinentalnu Hrvatsku, a izgrađena je cijela mreža autocesta koje su premrežile zemlju.  No, nažalost, stvari su u startu krenule krivo. Teško se uopće sjetiti nekog projekta koji je od starta postavljen tako krivo. Prvo smo godinama čitali, slušali i gledali mučne reportaže o lopovluku i kriminalu, a onda i o beskrajnim uhljebljenjima jer je autocesta uskoro postala poligon za stranačke kolege i rodbinu vladajućih.   Ionako enormno visoke cijene cestarina dodatno su skočile početkom ovog mjeseca. Najavljeno poskupljenje od pet posto, kako smo jučer pisali, ponegdje je bilo puno veće. Neodgovorno upravljanje, visoke cestarine koje služe da bi se servisirali sve veći troškovi i uporno odbijanje tehnologija kojima bi se troškovi znatno smanjili učinili su da Hrvati, koji su godinama sanjali autoceste, a onda ih i skupo preplatili, iste koriste samo u nuždi. >> IZRAČUNALI SMO Vožnju od Zagreba do Splita i natrag platit ćete koliko u Europi plate cijelu godinu  Danas smo se provozali autocestom A1 da vidimo kako to izgleda nakon poskupljenja. Naši novinari napravili su nekoliko desetaka kilometara od Zagreba prema Karlovcu. Putem smo sreli nešto autobusa i kamiona, te prilično malo automobila. Promet nije u nijednom trenutku bio gust. Štoviše, cesta je većinu vremena bila prazna. Nakon 20-ak minuta na staroj cesti, Indexovi su se reporteri spustili na staru cestu. Autocesta je bila praktički prazna, a ispod Karlovca, dalje prema Dalmacija, promet je obično još manji.   Nakon što smo se pustom autocestom spustili ispod Pltivica, prema Zagrebu se vraćamo starom cestom. A ovako izgleda autocesta prema Slavoniji.