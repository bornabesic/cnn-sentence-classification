JUČER je u jutarnjim satima došlo do prometne nesreće kod Martinske vesi.  Kako je priopćila Policijska uprava sisačko-moslavačka, jučer u jutarnjim satima zaprimili su dojavi se u rijeci Savi između mjesta Žirčica i Tišina Kaptolska, u općini Martinska Ves, nalazi automobil.   Nakon što je vozilo sisačkih registracija izvučeno iz rijeke, u njemu je pronađena mrtva 45-godišnja žena. Obavljenim policijskim očevidom je utvrđeno da je ona upravljajući spomenutim automobilom iz smjera Martinske Vesi prema Sisku, iz neutvrđenih razloga sišla niz nasip i sletjela u rijeku, gdje se vozilo prevrnulo na krov.   Tijelo preminule je prevezeno na prosekturu sisačke Opće bolnice gdje će se obdukcijom utvrditi uzrok smrti, dok policija nastavlja daljnji rad na utvrđivanju svih okolnosti ovog događaja.