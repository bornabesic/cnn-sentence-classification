Foto: Shutterstock  PITALI smo 86 provalnika kako provaljuju u domove. Objasnili su nam što ih najviše ometa, što ih ne sprječava i što možete učiniti da zaštitite svoj dom.  Zapitate li se ikad funkcionira li zapravo znak ''Oštar pas''? Zanimalo je i nas, stoga smo kontaktirali 86 provalnika koji trenutno služe kaznu u Oregonu. Zanimali su nas anonimni odgovori o provalama, kad se zločin dogodio i što su tražili.  Ono što smo saznali moglo bi pomoći vama da osigurate dom od provala, piše KGW.  1. Kako ste obično provaljivali u kuću ili stan? Većina je provalila kroz otključani prozor ili vrata, neki su vrata razvalili nogom.  2. Što ste prvo htjeli ukrasti? Nakit, elektronika, gotovina te kreditne kartice. Također su naveli oružje. ''NRA naljepnica na braniku = mnogo oružja'', napisao je jedan.  3. Gdje ste tražili skrivene vrijedne stvari? Većina počinje u glavnoj spavaonici pa onda pretražuje ostatak kuće.  4. U koje ste doba dana najviše voljeli provaljivati? Preferiraju rano jutro ili popodne. ''Između pola 1 i pola 3 popodne. Oni koji su doma na ručku bi dotad već otišli, a djeca bi bila u školi'', napisao je jedan.  5. Je li vas od provale odvratio alarm ili oznake sigurnosti? Neki su napisali da su ih znakovi odvratili, drugi su napisali da znaju onesposobiti alarme ili izbjeći ih u potpunosti.  6. Jeste li dvaput razmislili zbog ljubimaca? Pasa, na primjer? Ako je vlasnik imao velikog i glasnog psa, većina provalnika bi se klonila te kuće. Manji psi im baš i nisu smetali.  7. Jeste li pokucali na vrata prije provale? Da. Svi su zatvorenici potvrdno odgovorili na ovo.  8. Da je netko otvorio vrata, što biste rekli? ''Da sam se izgubio ili tražim prijatelja''. ''Kao, da su dali oglas''. ''Rekao da sam pogriješio kuću i otišao''.  9. Da se upalio alarm, što biste učinili? Većina je rekla da bi odmah otišli.  10. Da uočite kameru, bi li vas odvratila od provale? Općenito su se složili da bi ih kamere odvratile, ali neki su rekli da kamera znači da u domu ima vrijednih stvari.  11. Jesu li vas uključena svjetla natjerala da razmislite ponovo? Odgovori su bili svakakvi. Neki su rekli da bi, ali jedan je napisao da je baš tražio takve kuće. ''U bogatoj četvrti tražite puno toga - jedna od stvari je kuća gdje su upaljena svjetla na trijemu a rolete su spuštene'', napisao je.  12. Da ste čuli radio ili TV, biste li provalili? Većina je napisala da su se bojali da je netko kod kuće kad bi čuli radio ili TV.  13. Je li svejedno ako je vozilo parkirano na prilazu? Kao vlasnik kuće to je jedna od najboljih stvari koje možete poduzeti. Većina je napisala da bi dvaput razmislili da je auto na prilazu.  14. Koja je vaša idealna meta za provalu? Tražili su domove s puno grmlja, stablima u vrtu i visokim ogradama. Pomaže i ako je kuća osamljena te ima jeftina vrata ili prozore.  15. Jeste li ikad nadzirali metu? Odgovori su bili miješani - neki jesu, neki nisu.  16. Ako ste nadzirali metu, što ste pokušavali otkriti? Većina je rekla da su tražili najbolju priliku. Tjedni rasporedi, što voze članovi obitelji, mjesta za ključ, imaju li psa, itd.  17. Koja je jedna stvar koju vlasnici kuća mogu poduzeti da spriječe provalu? Predložili su da posjed bude na vidljivom i osvijetljenom mjestu i s podrezanim grmljem. Trebali biste upoznati susjede i zvati policiju ako vidite išta sumnjivo.