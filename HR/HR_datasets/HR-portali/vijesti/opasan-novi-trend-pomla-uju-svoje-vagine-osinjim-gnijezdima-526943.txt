Kanadska ginekologinja upozorava na opasan trend koji se širi internetom. Naime, na internetskim oglasnicima pojavili su se preparati od mljevenih osinjaka u kojima su bile larve, a njihovi tvorci tvrde da ima pomlađujući učinak za vaginu. Prodavači kažu da pripravak može regenerirati stijenke maternice nakon poroda i pomoći iscjeljenju nakon epiziotomija, odnosno ureza međice. Preporučuju da se prah pretvori u pastu i namaže. Doktorica Gunter ističe da ništa od toga nije istina, već baš suprotno, umetanje tog preparata u vaginu moglo bi dovesti do ozbiljnih problema od bolnog seksa, nedostatka zdravih bakterija i povećanog rizika od HIV-a. - Isušivanje vaginalne sluzi povećava rizik od abrazija tijekom seksa i uništava zaštitni sloj. Mogle bi se uništiti zdrave bakterije, a osim što izaziva bol tijekom seksa, može povećati i rizik od prijenosa HIV-a - kaže Gunter.  Prodavači koji nude mljevene osinjake pozivaju se na azijsku medicinu prema kojoj larve mogu poboljšati seksualni život, prenosi Daily Mail.  Jedan od trgovaca kaže da korištenje paste 'može peći', ali da je to zbog 'snažnog učinka', no Gunter ističe da sve što izaziva bol u vagini nije dobro za nju.