Screenshot: HRT IVAN ĐIKIĆ gost je u emisiji Nedjeljom u 2 u kojoj govori o svojem putu u znanosti.   Ispričao je svoj početak obrazovanja, kada je, kako kaže, naučio važnu životnu lekciju. Naime, pošto nije bio napisao zadaću , prepisao ju je od kolege što je njegova učiteljica otkrila te mu je zaključila jedinicu na polugodištu. Tada mu je poručila kako je njegovo neznanje veće od tuđeg znanja, što je lekcija koja mu je ostala za cijeli život. Danas vodi dva laboratorija  Danas vodi dva laboratorija s 250 ljudi, jedan u Njemačkoj i jedan u SAD-u.   "Svakodnevno sam podvrgnut kritičkom razmišljanju i kroz tu kritiku pronalazimo rješenje. Kritično razmišljanje je dobrodošlo i kroz kritiku dolazimo zajedno do boljih rješenja", poručio je.  Kaže kako je bio dosta produktivan kao znanstvenik posljednjih godina, ali i kako je u San Francusko otišao zbog obitelji, kako bi djeci pokazao novo okruženje.   "Uložili smo puno da djeca imaju odlično iskustvo. Kada smo već odlučili da idemo kao obitelj, Inga i ja pronašli smo svoje profesionalne razloge", rekao je Đikić i dodao kako je inspiriran više nego ikada otkako živi u Kaliforniji te kako ga ta sredina potiče. Škole su preslike društva  Kaže kako škole preslikavaju sliku društva te je opisao škole u zemljama u kojima je živio. Švedskoj, Njemačkoj i SAD-u.  "Švedske škole su jako otvorene. Nemaju ocjene, socijalno su ujednačeni i kultura je bitna. U  Njemačkoj je društvo strukturirano i praktično što se prezentira kroz škole. Djeca imaju jako strog tempo i jako su zahtjevniji. Puno su zahtjevnije nego američke škole", poručio je Đikić. Dodao je kako se u SAD-u daje 40 posto vremena za razvoj talenata svakog učenika. Tvrdi kako će djeca koja se ne ostvare do svoje 25-e godine ili najkasnije do 30-e izgubiti najveći dio svojih talenata. Kaže kako je njegov prvenstveni angažman motivacija mladih od Splita nadalje. Mladi više ne vide budućnost u Hrvatskoj Na pitanje kontaktiraju li ga hrvatski znanstvenici kaže kako ga kontaktiraju ali i kako mladi više ne vide budućnost u Hrvatskoj.  "Prije desetak godina kada su me kontaktirali, pitali bi mogu li raditi sa mnom kako bi stekli iskustvo i dobili preporuku kako bi mogli raditi u Hrvatskoj. Danas traže isto kako bi mogli ostati raditi vani", poručio je Đikić i dodao kako su statistički podaci o iseljavanju u Hrvatskoj strašni.   Kaže kako smo izgubili 17 posto djece u Hrvatskoj zbog iseljavanja njihovih roditelja.  Na pitanje što napraviti u školstvu, a da je bezbolno, kaže kako trebamo najprije jednu širu sliku.   "Trebamo dati 30 posto učenicima da se angažiraju i razvijaju sebe i tu ćemo shvatiti da je obrazovanje zabavno. U Hrvatskoj su mladi i obrazovni sustav politički poligon ideologija. Moj jedini apel premijeru i oporbenim strankama je da prihvate da obrazovanje i znanost moraju biti depolitizirani. Dolaze ministri i smjenjuju se, njihova jedina uloga je politikantstvo.  Bilo je nekoliko ministara koji su znali što rade, ali su brzo smijenjeni", poručio je Đikić.  Od bivših ministar cijeni ministre Kraljevića, Fuksa i Kostovića te ministricu Vokić koja je došla iz školstva i radila na tome da se djeca bolje obrazuju.  Razočaralo ga ponašanje premijera Plenkovića Đikić smatra kako je žalosna realnost u Hrvatskoj da se ono što naprave profesori i učitelji odbacuje zbog politike, te kako obrazovni sustav treba biti okvir koji djeci i učiteljima nudi mogućnost da puno čitaju. "U kurikularnoj refomi ima jako dobrih rješenja, iako ona nije idealna. Na njoj je radilo 500 stručnjaka uz puno entuzijazma i bar bi se to trebalo cijeniti. Na to politka ne smije pljuniti bez razmišljanja. Trebaju naći novo rješenje, a ne da mi dvije godine čekamo, a da reformu opet rade političari", rekao je.   "Promjena će doći kada se politika makne od obrazovanja, i kada stranke odluče da se u doobrazovanje neće imenovati političari nego stručnjaci. Kada bi se politika maknula, stručnjaci bi se dogovorili za dva mjeseca", poručio je.   Jako me razočaralo ponašanje premijera Plenkovića. U znanost i obrazovanje koji je uveo politiku umjesto da je slijedio primjer Angele Merkel koja to nije napravila. Rekao je i kako mu je Plenković nudio da bude dio savjetodavnog tijela za reformu obrazovanja, ali kako nij emogao. "Rekao sam mu kako živim u Kaliforniji i kako to ne bih mogao odgovorno raditi iz Kalifornije, a odgovoran sam kada nešto radim. Ne bih često moga dolaziti u Hrvatsku jer mi je prioritet moja obitelj", pojasnio je. "Ne postoji tolerancija na plagiranje" Vezano za aferu oko plagiranja s ministrom Barišićem, kaže kako je rekao Plenkoviću kako ne postoji tolerancija na plagiranje te kako on samo brani znanstvenu čestitost. "Tjedan dana nakon toga stigla je odluka kako je Barišić i službeno nastavio plagijat. Nema veze je li fusnota ili nešto više, i dalje je plagijat. Moralno je da se podnese ostavka. To nije samo problem Hrvatske, takva situacija je bila i u Njemačkoj ministri su zbog odgovornosti i društvenog pritiska podnijeli ostavu. Tu sam od Andreja Plenkovića očekivao stav Angele Merkel do kojega nije došlo", poručio je Đikić.  Dodao je i kako imamo najgoru statistiku što se tiče broja dokazanih plagijatora u vladi, kakvu nema niti jedna zemlja.