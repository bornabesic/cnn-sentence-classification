Jučer je tajna služba uhitila ženu koja je pokušavala preskočiti ogradu kojom je okružena Bijela kuća, piše New York Times. Ovo nije prvi pokušaj preskakanja ograde i ulaska u Trumpovu rezidenciju ovoga proljeća, a jedan pokušaj bio je uspješan.   Jedan muškarac iz Kalifornije je 10. ožujka preskočio ogradu i prošao nekoliko prepreka te ušao u Bijelu Kuću. Unutra je proveo čak 17 minuta, dok ga zaštitari nisu uhvatili. Policija taj izgred još istražuje, a dvojica zaštitara su otpuštena zbog propusta na poslu. 