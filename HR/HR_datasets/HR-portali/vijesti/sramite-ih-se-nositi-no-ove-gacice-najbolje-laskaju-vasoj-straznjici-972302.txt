Foto: Instagram POSLJEDNJIH nekoliko godina postalo je vrlo teško boraviti na plaži ili gledati objave na društvenim mrežama s istih te ne primijetiti sve veći broj  golih stražnjica.    I pritom ne mislimo na doslovno gole stražnjice, već one koje prikrivaju sve minijaturniji donji dijelovi kupaćih kostima.   I dok su neke žene rado prigrlile ovaj trend, koji im dopušta da tako osunčaju još veći dio svojih pozadina, veći broj žena ostao je u pozadini, pod izlikom kako takav trend ne laska njihovoj figuri.    No, to nije nimalo točno! Takve gaćice zapravo rade bolji posao za vašu liniju od onih većih i dubljih, jer bolje odgovaraju vašim oblinama.   "Nekim ženama su minijaturni bikiniji neudobni, drugima se ne sviđa kako stoje na drugima, a treće je sram nositi ih, jer nisu zadovoljne izgledom tijela. No, manji bikini će bolje prikazati vaše tijelo, nego onaj s puno višim stupnjem pokrivenosti. Način na koji lycra grli vaše tijelo u takvim komadima, daleko više laska tijelu", otkrila je dizajnerica bikinija, 27-godišnja Karina Irby.   Naravno, i takvi komadi imaju nekoliko razina pokrivenosti pa možete birati gaćice u kojima se osjećate najudobnije, bez da vas čitavo vrijeme prati osjećaj da pokazujete previše.   "Sve više žena se osjeća sve ugodnije u svojoj koži i žele pokazati to samopouzdanje prema van pa sve češće biraju ove modele", njezin je zaključak, koji će se muškarcima sigurno itekako svidjeti.