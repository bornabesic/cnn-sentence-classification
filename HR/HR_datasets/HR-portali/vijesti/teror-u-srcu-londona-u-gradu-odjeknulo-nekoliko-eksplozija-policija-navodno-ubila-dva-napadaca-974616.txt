Foto: Index, Getty, YouTube NEKOLIKO osoba je ozlijeđeno u naletu kombija na pješake na London Bridgeu, javili su britanski mediji. Najmanje jedna osoba je ubijena. Osim toga, do napada je došlo u još dva dijela grada,  u Vauxhallu, u južnom Londonu, te oko Borough Marketa. No, naknadno se uspostavilo da napad u Vauxhallu nije povezan s napadima kod London Bridgea i Borough Marketa. Svjedoci javljaju da je nakon što se kombi zabio došlo i do napada nožem, ljudi po tlu leže izbodeni. Napad su izveli ljudi koji su izašli iz kombija. BBC-eva repoorterka Holly Jones koja se u trenutku napada zatekla na mostu rekla je kako je kombi vozio brzinom većom od 80 kilometara na sat.  Navodno se čula i pucnjava. Tijek događaja: 03:21 Eksplozije koje su se ranije čule bile su kontrolirane od strane policije, javljaju mediji. 03:20 London Bridge će ostati zatvoren preko noći. 03:17 Borough Market i London Bridge su jako blizu. Po svoj prilici, napadači (njih najvjerojatnije petorica) nakon što su se kombijem zabili u ljude razbježali su se i nastavili ljude napadati noževima. 03:15 Britanski list Sun javlja kako se strahuje da je ubijeno i do sedam osoba 03:00 Novinar Daily Telegrapha Harry Yorke putem Twittera je objavio kako je kod London Bridgea odjeknula snažna eksplozija, nekoliko puta jača od prijašnjih. 02:46 Novinar Daily Telegrapha rekao je da je blizu Borough Marketa čuo nekoliko eksplozija u razmaku od par minuta. Pojavila se i fotografija navodnog napadača. 02:45 Prema nekim informacijama s terena, čini se da su dva napadača upucana. Najvjerojatnije su mrtvi. Još tri napadača su u bijegu. 02:00 Napadi na London Bridgeu i Borough Marketu potvrđeni su kao teroristički napadi. Treći napad, onaj u Vauxhallu najvjerojatnije nije povezan s ova dva. 01:50 Iako nitko još nije preuzeo odgovornost za napad, islamisti ISIS-a slave na društvenim mrežama. 01:44 Dva muškarca ušla su u restoran u području Borough Marketa blizu London Bridgea i nožem ranila dvoje ljudi koji su bili unutra, izvijestio je CNN pozivajući se na očevica. 01:40 Theresa May rekla je kako se napad tretira kao teroristički čin. 01:35 Dvoje svjedoka je također vidjelo ljude kako trče na Borough High Streetu. Bračni par Natalie i Ben svjedočili su ubadanju ljudi.   "Vidio sam muškarca odjevenog u crveno s velikom oštricom. Ne znam točno kolikom, mislim da je bila oko 10 inča. Ubo je drugog muškarca oko tri puta. Izgledalo je kao da se pokušao umiješati, ali nije mogao puno toga napraviti jer su ga izboli i bacili na pod", rekao je Ben za BBC.   "Netko je bacio stol i bocu na čovjeka s nožem, a zatim smo čuli tri pucnja i pobjegli", dodao je.   01:15 U gradu vlada popriličan metež, a informacije su kontradiktore. Glavni napad dogodio se na London Bridgeu, a osim toga došlo je do još dva napada u drugim dijelovima grada. Opširnije... 01:12 U Londonu je zavaldala potpuna panika. Policija poziva ljude da prate njihova pravila. 01:11 Londonska policija javlja da je došlo i do incidenta u Vauxhallu 01:10 Došlo je do još jednog incidenta kod Borough Marketa. Ne zna se jesu li ovi događaji povezani.Navodno je i tamo došlo do napada nožem. 01:01 Taksist, svjedok napada, za LBC radio je izjavio kako je vidio kombi koji se zabio u ljude.   "Nakon toga, tri muškarca su izašla iz kombija s dugim oštricama, dugim 12 inča i počeli hodati naokolo Borough High Streeta i ubadati ljude", javlja BBC. 1:00 Najmanje jedna osoba je poginula, policija hvata tri napadača. 0:50 "Gomila ljudi utrčala je unutra, nismo imali pojma što se događa. Mislili smo da je možda vani izbila nekakva tučnjava. Unutra je ušlo stotinjak ljudi. Konobari su napravili dobar posao, pustili su ljude unutra i zaključali vrata. Nasatala je panika, činilo se kako se stvari događaju doslovno ispred vrata. Ljudi koji su ušli rekli su da su vidjeli da je netko nožem napao ljude", rekao je 25-godišnji Will Orton. 00:40 Na snimci se vidi panika koja je nastala, policija pokušava umiriti gomilu ljudi. Tweetovi s temom #Londonbridge