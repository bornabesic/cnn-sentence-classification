Tri novorođenčeta umrla su u zadnjih mjesec dana na odjelu neonatologije Sveučilišne kliničke bolnice u Mostaru, objavio je u srijedu Dnevni list iz Mostara, dok su iz bolnice zanijekali kako je uzrok smrti beba bakterija od koje je prošle godine na istom odjelu umrlo troje djece.  Kako je naveo Dnevni list, na odjelu neonatologije umrla su tri novorođenčeta, a roditelji su sumnjali kako je uzrok smrti njihove djece bakterija klebsiella pneumoniae od koje je prošle godine na istom odjelu umrlo troje djece. Iz bolnice stigao odgovor o cijelom slučaju Dvije muške bebe čiji su roditelji iz Mostara umrle su 16. i 21. kolovoza, dok je nedavno umrlo još jedno novorođenče čiji su roditelji zatražili obdukciju. U prva dva slučaja kao uzrok smrti navedena je sepsa, a dječaci su živjeli svega četiri dana nakon poroda.  Iz SKB-a u Mostaru zanijekali su da je bakterija klebsiella pneumoniae uzrok smrti novorođenčadi. – Vezano za slučaj bebe koja je preminula 16. kolovoza, možemo reći da je rađena bakterijska analiza te da je utvrđeno da se ne radi o bakterijskom uzroku smrtnosti – navodi se u  priopćenju iz SKB-a Mostar. Iz ove bolnice su naveli kako je beba koja je umrla 10. rujna imala niz komplikacija odmah po rođenju te je zbog toga hospitalizirana.  Tijekom 2015., prema predstavljenim podacima, u mostarskoj bolnici umrlo je deset beba, od kojih je sedmero imalo bakteriju klebsiella pneumoniae koja napada mokraćni sustav. Kod tri bebe ta bakterija bila je glavni uzročnik smrti, dok je kod četvero drugih ta infekcija bila jedan od uzroka fatalnoga ishoda. > > Tri bebe u 12 dana umrle zbog bakterije 