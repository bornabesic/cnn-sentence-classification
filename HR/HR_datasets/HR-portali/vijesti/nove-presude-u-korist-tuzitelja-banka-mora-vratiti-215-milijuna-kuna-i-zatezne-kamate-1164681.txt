Udruga Franak u posjedu je dviju prvostupanjskih presuda za preplaćene kamate trgovačkih sudova, ali i presude Visokoga trgovačkog suda kojom se potvrđuje da banke ne smiju manipulirati van-ugovorno kamatnim stopama, i to za pravne osobe. Poduzeće Rediviva u sudskom procesu protiv Hypo-Alpe- Adria-Bank d.d., sada Addiko Bank d.d., na Trgovačkom sudu u Splitu dobilo je prvostupanjsku presudu kojom se nalaže banci da tužitelju vrati oko 2,15 milijuna kuna plus zatezne kamate. - Razlog – Hypo-Addiko je nezakonito van-ugovorno mijenjao ugovorenu fiksnu kamatnu maržu u dva ugovora s tužiteljem, i to tako da je ugovorene fiksne marže od 3,5% i 3% povećao na 7%, jer je promjenjivi parametar Euribor drastično pao, što Hypo-Addiko nije bilo povoljno zbog smanjenja kamata, pa je Hypo-Addiko odlučio da će kamatu određivati kako se to njima sviđa - stoji u priopćenju udruge Franak. U drugom, gotovo identičnom slučaju, jedna druga banka mora vratiti ukupno 52 tisuće kuna plus zatezne kamate jer je također ugovorenu kamatnu maržu od 3,5% banka van-ugovorno samovoljno povećala i tako povećanu primijenila u odnosnome kreditu. - Općinski sudovi u Vukovaru, Osijeku, Požegi, Bjelovaru, Varaždinu, Puli, Rijeci, Metkoviću, Zadru, Dubrovniku, Zadru i konačno u Zagrebu, stvaraju prvostupanjsku sudsku praksu u kojoj nema zastare potraživanja preplaćenih kamata za potrošače tužitelje. Očekujemo uskoro i pravomoćnu potvrdu takvih presuda! - stoji u priopćenju. >> 'Konačno se stvara vrlo ujednačena sudska praksa na temelju kolektivne presude u slučaju Franak' >> Udruga Franak zastupnicima HDZ-a: Ispunite svoje predizborno obećanje! 