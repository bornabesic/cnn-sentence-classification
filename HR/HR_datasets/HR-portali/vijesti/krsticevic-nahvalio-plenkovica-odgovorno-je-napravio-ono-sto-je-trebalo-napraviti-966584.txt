Foto: Hina POTPREDSJEDNIK vlade i ministar obrane Damir Krstičević izjavio je kako je premijer Andrej Plenković odlukom o razrješenju Mostovih ministara odgovorno napravio ono što je trebalo napraviti. "Premijer je napravio ono što je trebalo napraviti - odgovorno," rekao je Krstičević novinarima prigodom potpisivanja Sporazuma o ustrojavanju posebnog studija Vojnog pomorstva na splitskom Sveučilištu. Komentirao izjavu Vlahe Orepića  Na upit da prokomentira izjavu razriješenog ministra unutarnjih poslova Vlahe Orepića nakon smjene Mostovih ministara da "narod treba promptno reagirati jer se radi o svojevrsnoj uzurpaciji vlasti", Krstičević je poručio kako je Hrvatska demokratska država, a svatko treba odgovorno raditi svoj posao.  Hrvatska je stabilna, zaključio o je Krstičević.. "Svi skupa trebamo biti usmjereni da naša Hrvatska bude dobra i kvalitetna, te da smo svi usredotočeni na naše zadaće koje trebamo napraviti", poručio je Krstičević.