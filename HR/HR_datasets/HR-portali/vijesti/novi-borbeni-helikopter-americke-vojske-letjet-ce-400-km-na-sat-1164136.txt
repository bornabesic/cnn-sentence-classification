Pokazan je novi video u kojem je prikazano kako bi trebao izgledati novi borbeni helikopter američke vojske. SB>1 Defiant, kako se službeno zove nova letjelica, zajednički proizvod tvrtki Sikorsky i Boeing, a trebao bi zamijeniti prije svega kultni borbeni helikopter AH-64 Apache te transportni UH-60 Blackhawk. I jedan i drugi model i dalje su oslonci američke vojske iako datiraju još iz 60-ih i 70-ih godina prošlog stoljeća. Kako se navodi u vijesti o novom helikopteru, Defiant bi morao biti brži, tiši, okretniji te duljeg dometa, ali i letjeti na znatno većoj visini, govori se o više od 1800 metara. U novom videu se može vidjeti do će Defiant moći letjeti brzinom većom od 250 čvorova odnosno brže od 400 km/h. Njegova transportna varijanta može nositi 11 potpuno opremljenih vojnika ili osmoricu ranjenika. Kakvo će naoružanje nositi borbena verzija još se točno ne zna, novost na videu je top u nosu te nosači raketa na krilcima. Tvrdi se i da se radi o dosad najtišem helikopteru sjajne upravljivosti i u skučenim urbanim prostorima. Za sada nisu poznate druge specifikacije. Defiant nije sam u borbi za opremanje američke vojske novim helikopterima. U programu se natječe i tvrtka Bell sa svojim V-280 Valor, letjelicom pogonjenom dvama rotorima. Sam video, u cijelosti napravljen na računalima, u nekim dijelovima podsjeća na poznatu scenu iz filma “Apokalipsa danas”.  >>VIDEO Pogledajte trenutak u kojem 'majka svih bombi' pogađa svoj cilj >>Predstavljeno najmoćnije oružje Hrvatske vojske >>Novi ruski pritisak na Hrvatsku: Isporučili smo vam S-300, gdje su nestale rakete? 