Foto: PGD Cerknica NA PRIMORSKOJ autocesti u Sloveniji došlo je do teške prometne nesreće, u kojoj je poginuo 25-godišnjak (D.V.) iz Pule, javljaju istarski mediji. Do nesreće je došlo nakon što je 20-godišnji vozač osobnog automobila iz Hrvatske krenuo preticati kamion s prikolicom. Pri pretjecanju je udario u stražnji dio kamiona, koji je vozio 52-godišnjak iz Maribora. Pri sudaru je 20-godišnji vozač automobila lakše ozlijeđen te ga je Hitna pomoć prebacila u izolsku bolnicu. No, 25-godišnjak iz Pule, njegov suputnik, zadobio je teške ozljede te je prevezen u ljubljanski Klinički centar. Tijekom noći je preminuo.