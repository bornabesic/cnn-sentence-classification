Šef HNS-a, Ivan Vrdoljak, kao gost Dnevnika Nove TV, odgovarao je na vruća pitanja o Milanovićevoj ponudi suradnje HSS-u, izbornim očekivanjima i utjecaju svoje stranke na političku sferu. Suradnju HDZ-a i Mosta nazvao je neobičnim eksperimentom nakon kojeg je situacija u državi vrlo ozbiljna. Slijedom toga, pozitivan stav HNS-a prema ponudi Zorana Milanovića da ostvari suradnju s HSS-om, nije upitan.  Naglasak i fokus, tvrdi Vrdoljak, nije problem pridruživanja i preuzimanja odgovornosti u pojedinim resorima, već je fokus na ono što će ih dočekati nakon formiranja same vlade. Na pitanje voditelja boji li se da će SDP ponudom pokušati smanjiti utjecaj HNS-a u budućoj koaliciji, Vrdoljak se još jednom osvrće na uspješnu suradnju koju su još prije osam mjeseci ostvarili u koaliciji sa SDP-om. 'Mi smo čak u opoziciji zajedno funkcionirali pa smo srušili ovu neobičnu vladu što je bila', rekao je Vrdoljak. 'Trebamo razgovarati tko može dati svoj doprinos u vrlo izazovnoj 2017. godini, tko će ispregovarati sa sindikatima 3 i pol milijarde kuna'. Dodaje kako su odnosi sa SDP-om definirani prije osam mjeseci. S obzirom da se nikad prije izbora ne dogovaraju detalji i pozicije, jer stranke ne znaju hoće li trebati koalicijske partnere, nema jasnog definiranja u detaljima resora, ali potrebni su razgovori o budućim projektima. Vrdoljak računa da su, ako koalicija ostvari 890 mandata, HNS-u sigurni njih 14, iako su zasada takva predviđanja irelevantna.  Naglašava kako su pitanja kojima se HNS trenutno bavi pitanja zapošljavanja, investicije, izvoza, industrijske proizvodnje, pregovora sa sindikatima, fiskalne konsolidacije i refinanciranja 53 milijarde kuna za 2016. godinu. Pitanja su to koja ne dozvoljavaju ulasku nemira u redove HNS-a, a Vrdoljak ističe kako do takvih nemira sigurno neće doći.  Na pitanje traži li HNS sedam sigurnih mandata i tri ministarstva, Vrdoljak odgovara kako će lista izgledati kao i prošlog puta kada su dobili devet mandata.  'To nije fokus moj, niti od kolege Zorana Milanovića. Nego nam je fokus da pobijedimo na izborima, da damo građanima jednu stabilnu, normalnu, pristojnu vladu koja zna što radi.' >> Pobuna u HNS-u: Milanović previše popušta Beljaku 