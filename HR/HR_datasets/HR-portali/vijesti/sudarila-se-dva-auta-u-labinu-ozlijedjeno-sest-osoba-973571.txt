Foto: GoogleStreetView ŠEST je osoba ozlijeđeno u sudaru dvaju automobila koji se jutros prije sedam sati dogodio u Labinu, izvijestila je istarska policija. U policiji kažu da se nesreća dogodila kada se 55-godišnjak teretnim automobilom Fiat Ducato zagrebačkih registracija iz dvorišta uključivao u promet na glavnu cestu, a da prethodno nije propustio sva vozila koja imaju prednost prolaska. Šest osoba ozlijeđeno Pritom se sudario s osobnim automobilom Rover pulskih registracija, kojim je državnom cestom iz smjera Rijeke prema Puli vozila 57-godišnjakinja. U nesreći su ozlijeđeni vozačica Rovera i njeni suputnici - 33-godišnjak, 55-godišnjakinja i 36-godišnjakinja, kao i putnici iz Fiata - 50-godišnjak i 37-godišnjak. Svi su prevezeni u pulsku Opću bolnicu, a težina zadobivenih ozljeda zasad nije poznata.