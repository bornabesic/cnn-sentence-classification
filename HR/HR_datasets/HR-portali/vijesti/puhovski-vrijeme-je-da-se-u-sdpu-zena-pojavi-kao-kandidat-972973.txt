Foto: Hina, Index KAKAV će rejting imati SDP, ne ovisi toliko o unutrašnjim svađama koje nikako ne pomažu stranci, koliko percepcija građana u drugom krugu lokalnih izbora, komentirao je za Media servis previranja u SDP-u politički analitičar Žarko Puhovski.  "Mi imamo jako čudan sustav koji je dizajniran tako da stalno svi pobjeđuju, svi mogu dokazivati da su pobijedili, a realnost je takav da se ne zna kakva je snaga pojedinih. Ako HDZ dobije Split, HDZ je u svakom pogledu pobjednik. Ne dobije li Split, još se može tumačiti da SDP nije tako loše prošao. Ali, ide li se na izbore relativno skoro, tada će po mom sudu SDP proći jako loše.", komentirao je Puhovski. "Dogodi li se to, u SDP-u će sasvim sigurno početi rasprava o odgovornosti i Bernardić više neće smjeti reći da je takvo stanje naslijedio", smatra Puhovski. "Za SDP bi već bilo vrijeme i da se neka žena pojavi kao kandidat. Čini mi se da bi više od jake ličnosti dobro bilo da se pojavi netko tko je pod navodnicima ‘slaba‘ ličnost, netko tko nije opterećen svim ranijim pričama", zaključuje Žarko Puhovski.