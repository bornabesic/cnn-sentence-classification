Foto: Pixsell/Željko Lukunić UPUCAN je 32-godišnjak na Peščenici.  "13. svibnja oko 21.10 sati na Peščenici, Novi Petruševec II. odvojak, u dvorištu, nakon verbalnog i fizičkog sukoba između 32-godišnjaka, 57-godišnjaka i 31-godišnjaka, osumnjičeni 57-godišnjak je ispalio hitac prema 32-godišnjaku i teško ga ozlijedio. Liječnička pomoć 32-godišnjaku pružena je u KBC Zagreb, a osumnjičeni je uhićen i doveden na kriminalističko istraživanje.   Tridesetjednogodišnjak je lakše ozlijeđen, a liječnička pomoć pružena mu je u KB Dubrava", javljaju iz PU zagrebačke.  Razbijao bejzbol palicom  Kako neslužbeno doznajemo, 32-godišnjak je s bejzbol palicom razbio prozor i vrata u dvorištu susjeda u Ulici Novi Petruševec u Zagrebu. Prijetio je smrću obitelji koja je živjela tamo.   Naposljetku je vlasnik dvorišta u koje je upao, 57-godišnjak, izašao iz kuće s pištoljem i pucao u njega.   U toj istoj kući je 13. svibnja prošle godine 60-godišnji Josip Jozo Marušić, otac ranjenog 32-godišnjaka, ubio svoju suprugu i maćehu od 32-godišnjaka, 47-godišnju Sandru Marušić, a potom i sebe.   >> Tragedija u Zagrebu: Muškarac ubio ženu pa počinio samoubojstvo  Neslužbeno saznajemo kako je 32-godišnjak u kritičnom stanje te se nalazi u komi.