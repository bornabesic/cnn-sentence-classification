Božidar D. iz sela Barič u okolici Požarevca u Srbiji ubio je iz pištolja svoju suprugu Radu, sina Miroslava i šurjaka Pavla, a ranio je snahu Goricu. Nakon svog krvavog pira, otišao je u crkvu i izvršio samoubojstvo. Kako piše Blic, monstruoznom činu prethodila je svađa oca i sina, a zločin je izvršen pištoljem za koji je ubojica imao urednu dozvolu još od 1998. godine. - Provjerama u policijskim evidencijama utvrđeno je da u ovoj obitelji dosad nije bilo prijave bilo kakvog nasilja. Riječ je o uglednoj obitelji solidnog imovinskog stanja, tako da ništa nije ukazivalo da bi moglo doći do ovako teškog zločina, rekao je načelnik Policijske uprave Požarevac Srđan Lazić. Neslužbeno se doznaje da je pomahnitali Božidar prvo ubio šurjaka na ulici pa je pucao u sina i snahu. Supruga Rada uspjela je pobjeći kod svojih roditelja no on ju je tamo pronašao i ubio.    