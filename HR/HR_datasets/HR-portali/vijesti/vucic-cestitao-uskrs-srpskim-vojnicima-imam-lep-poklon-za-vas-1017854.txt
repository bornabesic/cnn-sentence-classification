Sasvim je jasno da je Vučić za uskršnji posjet odabrao baš vojsku kako bi odaslao poruku o spremnosti njegove države na eventualne sukobe i to baš u trenutku kada je u izbila priča o ruskom naoružavanja Hrvata Srbijanski predsjednik Aleksandar Vučić na sam Uskrs posjetio je pripadnike 250. raketne brigade u vojarni “Narodni heroj major Milan Tepić”. Za one koji to ne znaju, ova je vojarna dobila ime po suludom majoru koji je tijekom Domovinskoga rata u Bjelovaru digao u zrak skladište oružja pri čemu je poginulo 11 hrvatskih branitelja. Obilazeći vojnike, Vučić je izrazio zadovoljstvo njihovom spremnošću, a nakon što ga je vojska darivala, uzvratio je kako će i on njima ubrzo pokloniti “nešto čime će biti sretni i zadovoljni”. Predsjednik Srbije je najavio da će država nastaviti ulagati u modernizaciju vojske i jačanje namjenske industrije te je najavio tijekom ove godine povećanje broja vojnika, kao i primanja za pripadnike Vojske Srbije. Sasvim je jasno da je Vučić za uskršnji posjet odabrao baš vojsku kako bi odaslao poruku o spremnosti njegove države na eventualne sukobe, i to baš u trenutku kada je izbila priča o ruskom naoružavanja Hrvata: – Zanimljiva mi je kampanja, ako krene iz zagrebačkih sustava informiranja, a preuzmu je u Beogradu, sve mi je jasno – kazao je i dodao: – Nemam informaciju da Hrvatska ima S-300, to nije igla! Tko je s kim trgovao, ne želim se miješati, ali želim li da ojačamo zračnu obranu? Da, želimo, to ćemo i učiniti – navodi Vučić.. 