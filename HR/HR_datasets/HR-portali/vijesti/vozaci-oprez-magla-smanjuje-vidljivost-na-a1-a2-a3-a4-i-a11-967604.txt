Foto: FAH MAGLA mjestimice smanjuje vidljivost u središnjoj i sjeverozapadnoj Hrvatskoj te Slavoniji, izvijestio je u četvrtak ujutro Hrvatski autoklub (HAK).  Ima je i na dionicama autocesta: A1 Zagreb-Split-Ploče između čvorova Lučko i Karlovac, A2 Zagreb-Macelj, A3 Bregana-Lipovac između Bregane i Jankomira, čvorova Ivanja Reka i Novska te Nova Gradiška i Lipovac, A4 Goričan-Zagreb između čvorova Goričan i Breznički Hum te A11 Jakuševec-Lekenik.  S obzirom na povremene, sustavne granične kontrole i pojačan promet moguća su čekanja na pojedinim graničnim prijelazima sa Slovenijom, BiH i Mađarskom. Korisnike molimo za strpljenje i razumijevanje.  Trajekti i katamarani plove prema redu plovidbe.