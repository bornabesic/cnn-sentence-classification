Foto: Getty SAMO nekoliko sati nakon terorističkog napada u Manchester Areni, napadnuta je džamija u tom gradu. Vrata Islamskog centra u Oldhamu zapaljena su i jako oštećena. "Jutros oko tri sata, policija je pozvana na očevid zbog paleža u Oldhamu", priopćila je glasnogovornica policije, piše Independent. "Nitko nije ozlijeđen, a očevid je još uvijek u tijeku", dodala je. Imam Mohammad Saddiq izjavio je da u zgradi u vrijeme paleža nije bilo osoba, a vatrogasci su odmah pogasili zapaljena drvena vrata. Lokalni mediji pišu kako se vjerojatno radi o osveti zbog sinoćnjeg napada. Imami iz cijelog grada su se danas okupili i zajedno molili za žrtve napada u džamiji Victoria Park u Manchesteru.