Foto: nestali.hr POLICIJA i dalje intenzivno traga za 49-godišnjom policijskom službenicom Suzanom Vugrinec koja je iz svog doma otišla u nedjelju oko 19,30 sati.  Glasnogovornica Policijske uprave varaždinske Marina Kolarić potvrdila je da su u tijeku intenzivne mjere potrage za kriminalističkom službenicom za maloljetnu delinkvenciju koja je posljednji put viđena kako u nedjelju odlazi od kuće u automobilu 'renault clio' zelene boje registarske oznake VŽ-198 HN.  Podaci o njezinom nestanku objavljeni su u Nacionalnoj evidenciji nestalih osoba. Bila je odjevena u zelenu vestu, plave traperice, crne kožne cipele, a oko vrata je imala zavezanu šarenu maramu. Visoka je oko 160 centimetara, ima zelene oči i kestenjastu kosu.  Policija moli da se informacije koje bi mogle pomoći u njezinu pronalasku dojave na broj 192 ili u najbližu policijsku postaju. Moguće je informacije dojaviti i na adresu elektroničke pošte nestali@nestali.hr.