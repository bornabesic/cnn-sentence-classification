U Zadar je u petak na tri kruzera stigao val turista. Njih čak 7.000 svalilo se u varoške ulice, a stigli su na trima kruzerima u ranim jutarnjim satima.  U Gaženicu je najprije uplovio Briliance of the seas tvrtke Royal Caribbean sa 2500 putnika, a dva sata kasnije Aidablue u vlasništvu kompanije Aida cruises, s nešto manje putnika, piše Zadarski.hr. Nedugo zatim uplovio je i najveći brod koji će ove godine pristati u Zadru. Na Msc Sinfoniji, grdosiji dugačkoj 274 metra, širokoj 32, a visokoj 54 metra, plovi 2679 turista i 720 članova posade. Na raspolaganju im je 980 kabina na 13 paluba. Kruzer nadvisuje zadarske zgrade, a kako dominantan dojam ostavlja pogledajte u videozapisu.