Kathy DiVincenzo ima 27 godina, živi u Clevelandu i majka je dvoje djece i svakodnevno se trudi biti i uspješna mama, kućanica i supruga i slijediti trend super mama koje na Facebooku objavljuju fotografije svojih čistih i urednih kuća u kojima se njihova djeca bezbrižno igraju ne ostavljajući nered iza sebe. No, je li u stvarnosti sve tako idealno i besprijekorno čisto? Naravno da nije a Kathy je to dokazala i fotografijom koju je objavila na Facebooku i zbog toga je postala hit na internetu.  - Kada sam pogledala objave drugih mama na Facebooku vidjela sam kao je na njihovim fotografijama sve tako skladno, pa sam se i sama trudila objavljivati takve fotografije koje nimalo ne odgovaraju stvarnosti - prenosi Cosmopolitan Kathynu priču.  Iza tih idiličnih fotki Kathyna stvarnost je bila puno drukčija jer se borila s postporođajnom depresijom. - Osjećate se kao da su utapate. Kćer sam vodila u vrtić, odlazila u trgovinu ali većinu vremena sam zapravo provodila u krevetu - ispričala je Kathy kako se osjećala nakon rođenja sina. Ispričala je kako je dva mjeseca nakon rođenja sina stalno strahovala kako će ga ozlijediti. Nije  kuhala kad je njen sin bio prisutan u kuhinji i ako je kuhala sin je morao biti na drugom katu kako bi bila sigurna se neće ozlijediti. Zbog svega je zatražila stručnu pomoć i sada odlazi redovito psihijatru i uzima terapiju, a uz pomoć svoje prijateljice fotografkinje Danielle Fantis sve je putem jedne fotografije upoznala sa svojom stvarnosti.        Na prvoj fotografiji Kathy je snimljena nedugo nakon što je dojila sina, na sebi ima grudnjak, stvari oko nje su neuredne, frizura joj nije sređena...- Mnoge žene će reći igraonica u mojoj kući je neuredna, ali ovdje postoji dimenzija koju mnogi ne uoče na fotografijama, a to je ta emocionalna praznina uzrokovana postporođajnom depresijom - rekla je Kathy. Uz ovo fotografiju objavila je i idiličnu fotografiju na kojoj je ona obučena u bijelo, njen sin mirno leži, igraonica je uredna i njena kći se igra pored nje. Kathy je objasnila da je ovakva situacija nerealna jer koja mama bi nosila bijelu odjeću u blizini trogodišnjeg djeteta pored kojeg je ovako uredna soba nemoguća misija.  Njen post podijeljen je preko 70 tisuća puta i ima 14 tisuća lajkova i potaknuo je i druge mame da priznaju da se bore s postporođajnom depresijom i da priznaju da uz djecu uredna kuća kao sa slika iz časopisa nije moguća a ni ne treba biti prioritet. 