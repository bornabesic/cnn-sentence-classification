Prije gotovo tri godine, brutalno ubojstvo potreslo je Australiju. Marcus Volke (28), kuhar iz Brisbanea, raskomadao je svoju suprugu i skuhao dijelove njezina tijela. Ubojstvo se dogodilo u listopadu 2014. godine, a Volke je bježao pred policijom koja je došla u njegov stan nakon pritužbi susjeda o čudnom mirisu. Kasnije je otkriveno da je ubijena supruga Mayang Prasetyo (27) ustvari transseksualka iz Malezije. Volke je u bijegu od policije skočio preko balkona i sakrio se u obližnjoj uličici, gdje si je prerezao vrat i skončao u mukama. Dijelovi tijela njegove supruge pronađeni su u loncu na štednjaku i u kanti za smeće ispred stana. Par se vjenčao po ljetu 2013. godine, a prijateljima i poznanicima djelovali su sretno. Ovih dana je u javnost dospjela šokantna snimka telefonskog razgovora između Volkea i električara. Naime, Volke ga je zvao zbog kvara na štednjaku i požalio se na snažan prasak i isključenje štednjaka. - Dobar dan, jesam li dobio električara? - Jeste, izvolite? - Kuhao sam na električnom štednjaku, kad se jelo prekuhalo i počelo curiti prema pećnici. Odjednom se začuo prasak i sve se isključilo. Možete li doći to popraviti danas? Kad se električar pojavio, Volke ga je upozorio na smrad i opravdao se kuhanjem svinjske juhe. Električar je zabilježio da su se oko stana nalazile boce izbjeljivača, gumene rukavice i smeće. Inače, par se skrasio u Brisbaneu nakon što su oboje radili kao kuhari na kruzeru, a motiv ovog stravičnog ubojstva i samoubojstva ostat će nepoznat... 