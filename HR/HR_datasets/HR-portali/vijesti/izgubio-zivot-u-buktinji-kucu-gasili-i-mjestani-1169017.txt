U Suhopolju kraj Virovitice rano jutros izbio je požar u obiteljskoj kući, javlja portal icv.hr. Stariji muškarac u buktinji je izgubio život, a ženu su u zadnji trenutak izvukli vatrogasci. S obzirom na zadobivene opekline, hitno je prebačena u Opću bolnicu Virovitica, Požar je uspješno lokaliziran, a vatrogascima iz DVD-a Suhopolje pomogli su hrabri i nesebični mještani. Uzrok požara kojem je prethodila eksplozija znat će se nakon istrage.    