Najmanje 40 ljudi poginulo je tijekom vikenda u odronima tla na istoku Meksika, izazvanim obilnim kišama u tropskoj oluji Earl, objavili su dužnosnici u ponedjeljak. Većina žrtava je u državama Puebla i Veracruz gdje su se cijela brda srušila na potleušice siromašnih Meksikanaca. Spasioci s psima tragačima pretražuju teren, no broj nestalih zasad je nepoznat. Na televizijskim snimkama vide se kako golemi odroni tla odnose cijela brda i ruše stabla, pod kojima pucaju krovovi i zidovi kuća. Država baja Californija na obali Pacifika priprema se za novu veliku oluju koja bi trebala udariti u ponedjeljak. Tropska oluja Javier nosila je u nedjelju navečer vjetrove brzine 80 km/h i u ponedjeljak bi trebala prijeći u uragan.