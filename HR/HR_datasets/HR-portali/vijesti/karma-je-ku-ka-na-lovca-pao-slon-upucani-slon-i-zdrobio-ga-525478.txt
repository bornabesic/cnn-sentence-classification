Velika tragedija dogodila se u lovu u Zimbabveu. Theunis Botha (51), poznati lovac iz Južne Afrike, poginuo je nakon napada slona kojeg je prije upucao. Botha je vodio grupu lovaca u Zimbabveu, kad su naišli na krdo slonova. Došlo je do sukoba, Botha je zapucao, a za njim i još jedan član njegove ekspedicije. Jedan slon se nakon pucnjeva srušio točno na Bothu i usmrtio ga. Ovaj nesretni događaj dogodio se na farmi u blizini nacionalnog parka Hwange. Botha je bio jedan od poznatijih lovaca na životinje, uključujući safarije s leopardima i lavovima i pionir "monteire", europskog stila lova. Taj stil uključuje otkrivanje i praćenje tragova te gonjenje i hvatanje plijena koristeći pse. U starom obliku lova, lovac završava lov nožem dok psi čuvaju plijen čvrsto prikovan za zemlju.