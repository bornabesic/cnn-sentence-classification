Pregovori o Brexitu neće početi prije sredine lipnja, ocijenio je glavni pregovarač Europske unije Michel Barnier, u nadi da će politička klima u Velikoj Britaniji biti povoljnija za dogovor nakon parlamentranih izbora, prema dokumentu Europske komisije. Europljani moraju 22. svibnja završiti pripreme pregovora s Londonom, ali uzveši u obzir parlamentarne izbore 8. lipnja, oni neće biti pokrenuti prije sredine lipnja, prema izvješću sa sastanka europskog izvršnog tijela održanog početkom svibnja. Francuz Michel Barnier koji će pregovarati u ime 27-orice nada se da će unutrašnja politička klima u Velikoj Britaniji biti pogodnija za dogovor nakon tih izbora, što sugerira da predizborno razdoblje pooštrava britansko stajalište prema Bruxellesu. Barnier očekivano govori da će pitanja financijske isplate Londona svih financijskih obveza preuzetih u sklopu EU biti bez sumnje jedno od najtežih pitanja pregovora. 