Foto: Pixsell/Patrik Macek  NAKON sastanka drugog čovjeka Sberbanka s Plenkovićem i Ramljakom pristiglo je priopćenje iz te banke.  >> Ramljak priznao da je Lex Todorić promašaj, ono što nudi moglo bi nas skupo koštati  >> Ramljak nakon sastanka s moćnim Rusom: Interes banaka je velik, nude više nego što tražimo  Priopćenje Sberbanka prenosimo u cijelosti:  "Nakon iznimno konstruktivnog sastanka s predsjednikom Vlade RH, kojem je nazočila i potpredsjednica Vlade te ministrica gospodarstva, poduzetništva i obrta, prvi zamjenik predsjednika Uprave Sberbank Maksim Poletaev sastao se i s izvanrednim povjerenikom Antom Ramljakom.  Razgovor je protekao u otvorenom i pozitivnom ozračju.    Gospodin Poletaev ponovio je da je za nastavak suradnje Sberbank s Agrokorom, po pitanju budućeg financiranja, potrebno komunikaciju oko trenutačne pozicije Agrokora, kao i budućih planova za oporavak kompanije, podići na višu razinu.    Sberbank je zainteresirana za transparentne planove oporavka kompanije, kako bi ona mogla servisirati sve svoje dugove, pa tako i onaj koji je nastao prema Sberbank.    Također, postignuto je i međusobno razumijevanje oko potrebe jačanja menadžmenta operativnih kompanija, posebno retaila kao najosjetljivijeg segmenta", stoji u priopćenju Sberbanka.