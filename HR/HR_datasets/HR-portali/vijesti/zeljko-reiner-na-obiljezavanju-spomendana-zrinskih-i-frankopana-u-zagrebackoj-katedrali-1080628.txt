Predsjednik Hrvatskoga sabora Željko Reiner sudjelovao je danas na obilježavanju petog Spomendana Zrinskih i Frankopana u zagrebačkoj katedrali. Iz Sabora je priopćeno kako je na samom početku svečanosti Zrinska garda Čakovec ispred katedrale izvršila prijavak predsjedniku Sabora, koji je pokrovitelj ovogodišnjeg obilježavanja. Nakon toga Reiner je u pratnji zapovjednika i predsjednika Zrinske garde prošao uz svečani postroj, a ulaskom u zagrebačku katedralu uslijedilo je polaganje vijenaca kod kripte s posmrtnim ostacima Petra Zrinskog i Frana Krste Frankopana.  Na samom završetku ceremonije održano je misno slavlje, koje je predvodio varaždinski biskup mons. Josip Mrzljak, stoji u priopćenju. Kako prenosi N1, Reiner je upitan o kvorumu u Saboru kojeg dan ranije nisu dobili za ukidanje ureda bivšeg predsjednika.   - Kvorum se narušio izlaskom SDP-a i njihovih koalcijskih partnera, namjerno da sruše kvorum. Drugi put neće biti tako - rekao je Reiner, a na pitanje je li vladajuća koalicija uopće složna oko tog pitanja, rekao je da nema rasprave oko toga, ali da je nedostajalo nekoliko ljudi koji su bili na službenim putovanjima. - Naravno da ljudi imaju i drugih obaveza, a ne samo to - rekao je. >> Reiner: Od prvih dana svog postojanja HAZU slijedi temeljne Strossmayerove ideje 