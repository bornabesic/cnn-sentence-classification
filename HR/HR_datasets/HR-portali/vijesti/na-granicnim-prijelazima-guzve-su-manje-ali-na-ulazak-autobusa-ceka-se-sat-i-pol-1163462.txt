Pojačan je ulazak osobnih vozila na graničnom prijelazu Bregana gdje se čeka do pola sata, a na ulazak autobusa do sat i pol. Izlazak teretnih vozila pojačan je na GP Bajakovo, a kolona je oko jedan kilometar, izvijestio je u subotu ujutro Hrvatski auto-klub (HAK). Gužva je na graničnim prijelazima u subotu ujutro manja nego prethodnih dana. Hrvatski premijer Andrej Plenković u petak je rekao kako je apelirao da se slovenska policija vrati na dosadašnji režim ciljane kontrole putnika i da je slovenski premijer Miro Cerar pokazao za to razumijevanje, zbog velikih gužvi na graničnim prijelazima prethodnih dana. "Moj apel je bio vrlo jasan - da i slovenska policije prijeđe sa sustavne na ciljane kontrole, što bi bio povratak na dosadašnji režim prelaska granice i rezultiralo manjim gužvama i čekanjima na graničnim prijelazima", izjavio je Plenković upitan za gužve na slovenskoj granici uoči uskrsnih blagdana.  Dodao je da je sa slovenskim premijerom Cerarom u svakodnevnom kontaktu, te da je on pokazao razumijevanje vezano uz neodrživost sustavne kontrole prelaska granice, pogotovo uoči uskrsnih blagdana i početka turističke sezone. >> Izbjegnite gužvu! Donosimo popis svih graničnih prijelaza >> Prestanite dijeliti lažnu sliku s hrvatske granice, to je fotografija iz Kine! 