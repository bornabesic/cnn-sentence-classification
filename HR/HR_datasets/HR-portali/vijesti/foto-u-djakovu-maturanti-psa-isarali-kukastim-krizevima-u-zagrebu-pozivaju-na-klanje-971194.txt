Foto: Facebook MATURANTI diljem Hrvatske danas na ulicama slave svoj dan. Norijada ni ove godine nije prošle bez incidenata, a jedan od odvratnijih dogodio se u Đakovu.  U tom su gradu maturanti uhvatili labradora te mu na njušci iscrtali kukasti križ. Fotografija psa, za kojeg nije poznato je li lutalica ili ima vlasnika, objavljena je na Facebooku. Nesretni pas spas od maturanata potražio je u kafiću, ali je pobjegao prije nego što su ga lokalni volonteri uspjeli skloniti na sigurno.   Ništa bolje ne prolazi ni norijada u Zagrebu. Kako je na Facebooku objavio glumac Asim Ugljen, zagrebački maturanti na ulicama pjevaju pjesme u kojima pozivaju na klanje.  "Ovim maturantima koji su prošli ispod mog prozora, svesrdno želim da i njima netko pjeva kako ih treba klati. Tako mladi, a tako jebeno glupi. Dječice, ograđeni ste kao balkon", napisao je glumac.