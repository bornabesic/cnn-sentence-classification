Screenshot: N1  NEKADAŠNJI strateg Mosta, politički analitičar Ivica Relković komentirao je u programu N1 televizije izborni rezultat u Splitu. Željko Kerum, podsjetimo, optužio je protukandidata da je pokrao njegove glasove. A sve zbog neuobičajeno velikog broja nevažećih listića.   Relković kaže kako nije uobičajeno da se u velikim sredinama dogodi ovakav revolt što se tiče nevažećih listića. Tako veliki postotci, kaže on, tipični su za male sredine.   O mogućnosti stvaranja većine u vijeću, Relković kaže kako će biti teško vladati novom gradonačelniku. Većinu nemaju ni u Rijeci, ni u Osijeku, ni u Zagrebu, podsjetio je na izborne rezultate nekadašnji Mostov strateg.  U većim gradovima, smatra on, možemo očekivati situaciju u kojoj vlast neće izdržati četiri godine.