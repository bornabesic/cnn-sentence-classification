Policiji u Ivancu u Varaždinskoj županiji javio se 72-godišnjak koji tvrdi da  je prevaren prilikom kupnje medicinskog uređaja. Sudjelovao je na prezentaciji  koju su u jednom ugostiteljskom objektu u Ivancu organizirala dva poduzeća sa sjedištem u Zagrebu i kupio medicinski uređaj za desetak tisuća kuna, koji je, zajedno s pripadajućim ampulama, odmah i preuzeo.  Prilikom sklapanja  ugovora navedeno je  da se kupnjom uređaja dobiva i besplatna  avionska  karta,  te kutija s terapijom koja mu je idući trebala stići na  kućnu adresu. No, kako se dostavljač  nije  pojavljivao, 72-godišnjak je odlučio  raskinuti  ugovor i zatražiti  povrat novca uz vraćanje  aparata. - Njegov mu je zahtjev za raskid ugovora vraćen s naznakom  da na adresama u Zagrebu nema poduzeća s kojima je sklopio ugovor - kažu u PU varaždinskoj, koja traži počinitelje kaznenog djela. >> Policija ima važno upozorenje: Ne nasjedajte na trikove! 