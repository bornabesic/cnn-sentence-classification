Značajne novosti vezane uz cestovni promet očekuju nas kada se hrvatski zakone usklade s onima Europske unije. Osobu koju se tri puta u tri godine uhvati pijanu za volanom oduzet će se vozačka dozvola sve dok ne donese dokumentaciju da ta osoba nije alkoholičar.  – Količina alkohola ne igra ulogu, takvom vozaču se oduzima vozačka dozvola sve dok ne donese liječničku potvrdu medicine rada da je zdravstveno sposoban upravljati vozilom, odnosno da nije riječ o alkoholičaru – rekao je za Novi list voditelj Odjela za sigurnost cestovnog prometa u Policijskoj upravi primorsko-goranskoj Boris Skeledžić.  Bit će nova i definicija mladog vozača.  Do sada je mladi vozač bio do navršene 24. godine života, a sada su to vozači koji su i stariji od spomenute dobne granice, a koji nemaju vozačkog iskustva, to jest, dvije godine od izdavanja vozačke dozvole. Tako sada mladi vozač može biti i vozač koji je pristupio polaganju vozačkog ispita u 50. godini života. Uvodi se i granica od devet negativnih prekršajnih bodova za oduzimanje vozačke dozvole mladim vozačima, dok će 'starim' vozačima granica biti 12 bodova. – Vozači koji u periodu od tri godine prikupe 12 bodova, dobit će rješenje o ukidanju vozačke dozvole, ponovo će pristupiti polaganju vozačkog ispita, pohađanje autoškole, dakako, sve o vlastitom trošku. To isto vrijedi i za mlade vozače, samo ako u istom trogodišnjem razdoblju prikupe devet bodova – kaže Skeledžić. >> Pijani vozač (28) naletio na biciklista pa pobjegao s mjesta nesreće. Biciklist preminuo u bolnici 