SDP-ov saborski zastupnik i bivši predstojnik Ureda predsjednika Vlade, Tomislav Saucha, izašao je oko 18,30 sati iz istražnog zatvora u Remetincu gdje je bio od prošlog petka. Ispred zatvora ga je dočekala supruga Ivana Saucha koja mu je ujedno i odvjetnica. Na pitanje novinara ostaje li pri onome što je prije govorio odgovorio je: "Apsolutno". Novinari su ga pitali kako se osjeća. - Osjećam se dobro koliko čovjek se može osjećati - rekao je Saucha prije nego što je sa suprugom otišao automobilom. Saucha je pritvoren zbog opasnosti da bi na slobodi mogao utjecati na sedmero svjedoka u istrazi koju je Uskok pokrenuo zbog krivotvorenja naloga za službena putovanja, odnosno sumnje da je kao predstojnik ureda premijera Zorana Milanovića zlouporabio položaj i ovlasti te krivotvorio službene ili poslovne isprave. Iz istražnog zatvora Saucha je izašao nakon što je Uskok ispitao sve svjedoke svjedoke na koje bi eventualno mogao utjecati. Uskokov prijedlog za puštanjem Sauche iz istražnog zatvora nešto prije podneva stigao je na zagrebački Županijski sud. Sudac istrage potom je ukinuo istražni zatvor i odluku poslao u Remetinec iz kojega je Saucha izašao nakon uobičajene 'pritvorske' proceedure. Saucha je uhićen i pritvoren prošli petak nakon što mu je, na zahtjev Državnog odvjetništva, Hrvatski sabor skinuo zastupnički imunitet radi uhićenja i pokretanja kaznenog postupka zbog isplata dnevnica za nepostojeća putovanja trojici savjetnika bivšeg premijera Zorana Milanovića. Tužiteljstvo sumnja da je Sauchu na štetu proračuna pribavio korist veću od 540.000 kuna i 1360 eura, a nezakonitosti je navodno počinio od studenog 2013. do siječnja 2016. Uskok tvrdi da je lažirano 117 putnih naloga na ime Milanovićevih savjetnika Slavka Goldsteina, Siniše Petrovića i Nevena Budaka, koji su istražiteljima otkrili da nisu bili na putovanjima ni primili dnevnice. >> Milanović došao u USKOK i dao iskaz, Sauchina obrana ne zna što je izjavio >> Šef Milanovićeva kabineta izvrijeđao policajce u VIP šatoru >> Kobna šutnja policije, Sauche i premijera o Sljemenu >> Smrtić prijavio Sauchu, koji tvrdi: Nikada nisam zvao Smrtića