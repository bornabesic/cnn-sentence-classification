Foto: parentium.com, MUP, Dusko Marusic/PIXSELL DANAS oko 14 sati ispred hotela Pineta u Vrsaru došlo je do pucnjave. Satima nakon tragedije počinitelj još uvijek nije pronađen. >> FOTO Ovo je napadač iz Vrsara, policija objavila njegovo ime i fotografiju  Policija i Hitna pomoć su na terenu, a policija je blokirala pristup hotelu. Nakon što su ipred hotela odjeknuli pucnjevi, nstala je panika.  "Došlo je do pucnjave ispred hotela Pineta, iz vatrenog oružja, ozlijeđene su dvije osobe kojima je medicinska pomoć pružena odmah na licu mjesta, potom su prevezene u bolnicu.  U očevidu koji još uvijek traje sudjeluje i državni odvjetnik", kazala je za Index glasnogovornica policije Nataša Vitasović. Motiv je ljubomora?  Kako neslužbeno doznaje Glas Istre, do pucnjave je došlo na recepciji hotela, gdje je, prema trenutno dostupnom informacijama, muškarac najprije pucao u svoju bivšu djevojku, a potom i njenog dečka. Ranjena djevojka, u dobi od oko dvadesetak godina, zaposlenica je hotela. Mladić u kasnim dvadesetima koji je također ranjen nije djelatnik Pinete. Muškarac koji ih je ranio hicima iz vatrenog oružja navodno je pucao zbog ljubomore jer je sumnjao da se njegova bivša sada viđa s mladićem u čijem ju je društvu zatekao.  Prema nepotvrđenim informacijama, djevojka je napadača već prijavljivala policiji zbog navodnih prijetnji da će joj nauditi. Ozlijeđenima je pružena liječnička pomoć. Ranjeni muškarac ima teške ozljede glave i u životnoj je opasnosti. Djevojka je bila pri svijesti kad je odvezena u bolnicu. Napadač im je pucao u glavu, vrat i prsni koš.  Sve se odvijalo pred očima šokiranih turista. Portal parentium.com doznaje da je napadač navodno s ženskom osobom ranije bio u vezi. Objavljen identitet napadača Policija je u međuvremenu objavila identitet i fotografiju napadača. Radi se o Danijelu Brnošu, rođenom 1987. godine. Pobjegao je u BMW-u. Danijel Brnos je policiji poznat odranije, jer je 2013. godine pravomoćno osuđen na dvije godine zatvora zbog napada i nanošenja ozljeda policajcu koji ga je vodio u prostoriju za uhićenike. Potom je pobjegao iz zgrade i na službenom parkiralištu PU istarske napao policajku koja ga je pokušala zaustaviti.   >> Uskoro opširnije...