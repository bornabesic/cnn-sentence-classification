Davor Šuker, predsjednik Hrvatskog nogometnog saveza (HNS) tužio je Ivana Brleković, bivšeg potpredsjednika HNS-a za klevetu, no na sudu se ne pojavljuje. Pa se tako nije pojavio ni u srijedu na Općinskom kaznenom sudu u Zagrebu, a njegov nedolazak uzrujao je Brlekovića koji je kazao:  - Bio sam bolestan. Imao sam upalu pluća čije posljedice još uvijek osjećam. I majka mi je na samrti. Pa sam svejedno došao na sud da se riješim ovog tereta.  No dolazak na sud mu je bio uzaludan, jer se Šuker nije pojavio, a dan prije ročišta, Šukerov odvjetnik poslao je u sudsku referadu podnesak iz kojeg proizlazi da je Šuker na putu u inozemstvu, izvan Europe. Prije toga, dosta poziva Šukeru čak je četiri puta vraćena s njegove adrese uz napomenu “Obaviješten. Nije podigao pošiljku.” Šuker je Brlekovića tužio za klevetu jer je ovaj 2014. prozvao Šukera za neracionalno trošenje novca HNS-a. >> Brleković: Neka Šuker pokaže koliko je novca potrošio na putovanja