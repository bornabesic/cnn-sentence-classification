U Washingtonu je policija objavila da je tijekom dana uhitila preko 200 ljudi tijekom prosvjeda protiv inauguracije Donalda Trumpa za novog američkog predsjednika.  Uhićeni su zbog vandalizma i nasilja protiv pripadnika snaga sigurnosti, objavila je gradonačelnica glavnog grada SAD-a. Policija je upotrijebila peper sprej i primijenila i druge taktike za rastjerivanje gomile kako bi kontrolirala nasilne ispade do kojih je došlo sjeverno od rute kojom je prošao inauguracijski mimohod. Uhićenja su uslijedila nakon što su ljudi odjeveni u crno čekićima i polugama počeli razbijati izloge, paliti automobile i kontejnere te bacati cigle. Po riječima gradonačelnice Muriel Bowser, radi se o relativno maloj skupini ljudi koji su pribjegli vandalizmu i nasilju prema snagama reda.    Zbog inauguracije neke su ulice bilo blokirane za promet, a uniformirani policajci stajali su na uspostavljenim kontrolnim točkama.  Prosvjedi protiv Trumpove inauguracije održali su se tijekom inauguracijskog mimohoda, a nastavljeni su i nakon njega. 