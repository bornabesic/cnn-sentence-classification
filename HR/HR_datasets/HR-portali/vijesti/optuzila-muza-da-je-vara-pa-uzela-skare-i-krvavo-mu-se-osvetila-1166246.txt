Ljubomorna žena odlučila se na najgori mogući način osvetiti svome mužu jer je sumnjala kako je vara s prijateljevom suprugom. Liezel Betitta (32) iz grada Iloilo na Filipinima zbog svoje ljubomore odrezala je škarama suprugov penis. Stravičan zločin dogodio se 22. travnja oko 22.30 sati kada je 32-godišnja žena zgrabila supruga za njegovu muškost i odsjekla mu je. Žena je odmah uhićena, a policiji je rekla kako joj uopće nije žao zbog onoga što je učinila. Ona je, naime, sumnjala kako njezin suprug ima aferu s prijateljevom ženom u građevinskoj tvrtki u kojoj je radio. Muškarac je toga kobnog dana izašao s prijateljima te je popio nekoliko pića i zaspao kod prijatelja u kući. Ljubomorna supruga krenula je u potragu za njim i našla ga ondje. Odmah je posumnjala da je vara s ženom prijatelja kod kojeg je spavao pa je pronašla škare i odlučila se na ono najgore. – Uopće mi nije žao zbog toga što sam učinila. To mu je kazna jer je 'ženskar'. Spremna sam se suočiti s kaznom za moj postupak. Dosta mi je njegovog varanja jer je nedavno našao novu djevojku – kazala je žena policiji. Prijatelji su odmah pomogli muškarcu i odvezli ga u obližnju bolnicu. Oni su ispričali kako se par često svađao iako su dugo u braku i imaju 11-godišnje blizance te 8-godišnju kćer. Liječnici nisu uspjeli muškarcu zašiti penis natrag jer je previše tkiva oštećeno prilikom rezanja.  