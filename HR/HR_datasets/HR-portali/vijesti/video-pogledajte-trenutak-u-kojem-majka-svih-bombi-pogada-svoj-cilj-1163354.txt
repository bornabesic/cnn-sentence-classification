Pentagon je objavio snimku trenutka u kojem je GBU-43, nazvana "majkom svih bombi" i najveća nenuklearna bomba upotrijebljena u borbi, pogodila metu u Afganistanu. Afganistanska vojska izvijestila je da je u udaru bombe poginulo 36 boraca Islamske države. Bomba je bačena jučer na ISIS-ove sustave spilja i tunela na istoku zemlje. Ministarstvo obrane SAD-a snimku je objavilo na Twitteru objašnjavajući da je udar osmišljen kako bi se što je više moguće smanjio rizik po afganistanske i američke snage. Bomba je projektirana 2002. godine i ima masu od oko 10 tona, a zahvaća radijus od oko 1,5 km od mjesta udara.   >> SAD bacio 'majku svih bombi' na militante IS-a u Afganistanu >> Završena istraga: Amerikanci prilikom bombardiranja talibana ubili 33 civila 