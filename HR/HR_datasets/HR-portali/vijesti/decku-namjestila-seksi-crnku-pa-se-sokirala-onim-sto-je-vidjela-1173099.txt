Zgodnim ženama malo koji muškarac može odoljeti, a pogotovo kada im se one doslovno same nude. Jednoj takvoj odoljeti nije mogao ni stručnjak za računala koji je seksi crnki došao u stan popraviti laptop koji joj se pokvario. No on nije znao da je zapravo dio popularnog showa "To Catch a Cheater" koji se snima u SAD-u te da njegova djevojka provjerava bi li je prevario. I on je na to naivno nasjeo. Naime, došao je u stan kod djevojke koja ga je dočekala zamotana u ručnik rekavši mu kako je tek izašla ispod tuša. Onda se pred njim pojavila u svilenom crvenom kućnom ogrtaču te ga počela zavoditi. Crnki nije trebalo dugo da svog ''majstora za laptop'' iz dnevne odvede u spavaću sobu. – Za ovo nitko neće doznati? – upitao ju je on, na što mu je ona odgovorila potvrdno. No doznalo je mnogo ljudi, a najbitnija među njima je njegova djevojka koja nije mogla vjerovati što je njezin dečko spreman učiniti.