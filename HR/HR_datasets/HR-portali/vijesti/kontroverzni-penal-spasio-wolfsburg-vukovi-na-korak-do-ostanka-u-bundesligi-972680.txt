Foto: Getty Images/Guliver Image U PRVOM susretu razigravanja za ostanak u Bundesligi Wolfsburg je pobijedio Eintracht Braunschweig 1:0.  Pogodak odluke zabio je Mario Gomez iz kaznenog udarca u 35. minuti. Kontroverzni jedanaesterac dosuđen je nakon jedne duge lopte u šesnaesterac gostiju, kada je Mario Gomes rukom dirao loptu, Yunus Malli je zatim pucao i pogodio Gustava Valsvika u ruku. Prvu ruku sudac očito nije vidio i dosudio je penal za domaće.   Uzvratni susret je 29. svibnja u Braunschweigu.  Wolfsburg je osvojio 16. mjesto u elitnom razredu njemačkog nogometa, dok je Eintracht bio treći u drugoj ligi. Iz Bundeslige su ispali Ingolstadt i Damrstadt, dok su direktan plasman u viši rang natjecanja izborili Stuttgart i Hannover.