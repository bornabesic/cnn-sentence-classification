Foto: FAH IAKO im država daje najviše zemlje u koncesiju i zakup, Agrokorove kompanije nisu platile naknadu za 2016. godinu. No, država nije raskinula ugovore s njima, već pokreće postupak potraživanja od izvanredne uprave, piše N1.  Dvije tvrtke u sastavu Agrokora - Belje i PIK Vinkovci u koncesiji na 30  godina imaju oko 14 tisuća hektara državnog zemljišta za koje godišnje trebaju izdvojiti svega 6,3 milijuna kuna. Te dvije kompanije za 2016. godinu državi su ostali dužni više od 4 milijuna kuna. Istovremeno, u poticajima godišnje dobivaju i do 160 milijuna kuna državnih potpora. Kreditori nisu spremni Agrokoru davati nove kredite Podsjetimo, jučer se pojavila informacija o tome kako četiri velike banke ne žele kreditirati Agrokor, što znači da se postavlja upitnik oko toga hoće li Agrokor imati nužnu likvidnost pred ljetnu sezonu. > NASTAVAK KRIZE Četiri banke odbijaju kreditirati Agrokor  Usto, Sberbank traži hitan sastanak s Vladom, navodeći kako novog kredita neće biti ako se prije toga ne postigne dogovor o njihovom kreditu iz ožujka u iznosu od 100 milijuna eura. Sberbank je objavio kako želi da Vlada na sebe preuzme dug.