'Kada smo vidjeli da više ne visi rasparana zastava Armije BiH, nego neka crna zastava, uvukao se neki nemir'. kazao je jedan od mještana Nepoznata osoba, ili više njih, istaknula je zastavu radikalnoga muslimanskog pokreta u većinski hrvatskoj mjesnoj zajednici Ljubače kod Tuzle, što je pojačalo uznemirenje tamošnjih Hrvata nakon što je na mjesnoj školi ispisan natpis terorističke organizacije “ISIL” “Evo jutros nam je u Hrvatskom naselju Ljubače kod Tuzle osvanula zastava ISIL-a ili je barem jako slična njoj mada i ovu zastavu često viđamo kako je ističu pripadnici ISIL-a”, javio se mailom jedan od stalnih čitatelja dnevno.ba iz ovog naselja. “Na ovom mjestu je nekih 400 metara četvornih kupio jedan radikalni musliman iz susjednog naselja Pasci. Parcela se nalazi ispod katoličke crkve što je vidljivo s jedne od slika” – objašnjava dotični, koji naravno zbog svoje sigurnosti želi ostati anoniman. “Tu je napravio jedan metalni stup i na njega postavio zastavu s ljiljanima prije nekoliko godina. Cilj je bio da se provocira Hrvate jer su Ljubače hrvatsko naselje, no kako nitko nije reagirao na tu njegovu zastavu jutros je odlučio krenuti korak dalje pa je istaknuo ovu ISIL-ovu ili pak sličnu zastavu koja nema što tražiti u hrvatskom naselju” – smatra naš čitatelj iz Ljubače. Takve zastave su već isticane na Pascima, susjednom naselju i na Husinu, obližnjem hrvatskpm naselju. “Na školi u Ljubačama su već pisali grafite ISIL i slično, međutim aktualni Gradonačelnik Tuzle nije pokušao ništa poduzeti po tom pitanju, jer sve to cijelo vrijeme ignorira”, uvjerava nas čitatelj. Parcela na kojoj je postavljena ova zastava se najvjerojatnije vodi na supruzi velikog ISIL-ovog fana, jer smo iz katastra dobili sljedeće informacije o samoj parceli: Jaranović Mustafe Nezira ime je osobe na kojoj se vodi parcela na kojoj se nalazi zastava KČ. 3826/2., a mještani pretpostavljaju da mu je to supruga, jer njegovo ime nitko ne zna!