Policijski službenici Policijskog nacionalnog ureda za suzbijanje korupcije i organiziranog kriminaliteta (SSKOK Zagreb) proveli su akciju kodnog naziva 'RIO' tijekom koje su zaplijenili kokain, stabljike konoplje, marihuanu, hašiš i jointe a pronađena su i dva laboratorija za uzgoj marihuane. Nakon provedenog kriminalističkog istraživanja policija je podnijela kaznene prijave protiv devetorice hrvatskih državljana rođenih 1975., 1981., 1979., 1971., 1974., 1960., 1991., 1973. i 1981. godine.  - Tijekom kriminalističkog istraživanja obavljene su pretrage domova, vozila i dr. kojom prilikom je zaplijenjeno: 602.17 grama kokaina, 411 biljaka konoplje - marihuane, 8703.7 grama marihuane, 1.2 grama hašiša, 28 komada tzv. jointa te su pronađena dva laboratorija za tzv. „indoor“ uzgoj marihuane.  Nakon dovršenog kriminalističkog istraživanja policija je podnijela kaznenu prijavu Općinskom državnom odvjetništvu Novi Zagreb, dok su osumnjičenici predani pritvorskom nadzorniku - objavila je policija. 