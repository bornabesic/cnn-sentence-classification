Studentica uglednog Oxforda ubola je svog dečka kuhinjskim nožem u nogu, a zatvorsku kaznu mogla bi izbjeći. Naime, Lavinia Woodward ima izniman liječnički talent, procijenio je sudac oxfordskog suda. Lavinia je tijekom svađe u afektu ubola svog dečka, a on je srećom prošao bez ozbiljnijih ozljeda. Sudac je procijenio da je Lavinia u trenutku počinjenja kaznenog djela bila neubrojiva i pod utjecajem droga, nakon čega je poslana na odvikavanje. U svom je izlaganju rekao da je imala vrlo problematičan život i bila žrtva zlostavljanja te iz tih razloga postoji mogućnost izdržavanja zatvorske kazne na neki drugi način. - Čini mi se da bi bilo pogrešno spriječiti ovu nevjerojatnu, sposobnu mladu damu da ne slijedi svoje snove i postane kirurginja - rekao je sudac Ian Pringle. Suđenje je zakazano za 25. rujna, a ostaje vidjeti kako će porota glasati. 