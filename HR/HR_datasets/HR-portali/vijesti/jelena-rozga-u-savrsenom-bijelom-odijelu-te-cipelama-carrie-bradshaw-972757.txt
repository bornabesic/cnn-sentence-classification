Foto: Sanjin Strukić/PIXSELL, Instagram I POZNATA pjevačica sinoć je tulumarila u centru grada. Radi se, naravno, o Jeleni Rozgi koja je zasjala u savršenom ženskom odijelu koje je istaknulo njezin dekolte i besprijekornu liniju, a Jelena se odlučila za potpuno bijelu boju.  Radi se o dizajnerskom komadu brenda Arileo, iz Jelenina rodnog Splita, a pjevačica ga je iskombinirala na model cipela koji je bio omiljen slavnom televizijskom liku, Carrie Bradshaw iz serije "Seks i grad".  Još smo vam neki dan pisali o tome kako ove cipele imaju svoj veliki modni povratak, a Jelena se odlučila za par u kraljevskoj plavoj boji koji izgleda identično kao onaj kojim je Faca zaprosio Carrie, kultnog dizajnera Manoloa Blahnika.  I dok su cipelice jednog od najpoznatijih likova malih ekrana bile u satenskoj verziji, Jelena se odlučila za njihovu baršunastu verziju, a cijena im je oko 7000 kuna. Crveni ruž bio je "točka na i" odličnog stylinga, za koji je zaslužan PR stručnjak i Jelenin prijatelj Mate Rončević.