Boris Vujčić, guverner HNB-a, imenovan je članom Upravljačkog odbora Europskog odbora za sistemske rizike (ESRB). Članovi Upravljačkog odbora su predsjedavajući Mario Draghi, šef Europske središnje banke (ESB), i prvi zamjenik predsjedavajućeg ESRB-a Mark Carney, guverner Bank of England, te potpredsjednik ESB-a Vitor Constâncio. Također, u Upravljačkom odboru su i četiri guvernera nacionalnih središnjih banaka (uz guvernera HNB-a su i guverneri Nizozemske, Španjolske i Francuske središnje banke). Upravljački odbor priprema sastanke Općeg odbora ESRB-a te proučava analize koje podnose savjetodavna tijela ESRB-a i raspravlja o pitanjima povezanim s makrobonitetnom politikom koja su na dnevnom redu ESRB-a. Guverner Boris Vujčić imenovan je 7. listopada 2016. godine i predsjedavajućim Upravljačkog odbora Druge bečke inicijative (Vienna 2.0 Initiative). Bečkoj inicijativi, kao koordinaciji međunarodnih financijskih institucija – EK, Međunarodnog monetarnog fonda, Svjetske banke... – cilj je bolja ocjena sistemskih rizika te planiranje supervizorskih mjera koje su u najboljem interesu kako za zemlje domaćine tako i za matične zemlje.      >> Vujčić: BDP raste snažno, ali to neće biti dovoljno ako se ne provedu reforme 