ZAGREB - Srednjoškolci – zastupnici ocijenili su u ponedjeljak, simulirajući pravu saborsku sjednicu, da se Hrvatska previše oslanja na ljetni turizam, da premalo koristi mogućnosti vjerskog i zdravstvenog turizma, slabo povezuje svoj istok i zapad.   Hrvatska se previše oslanjanja na ljeto i more, premalo promiče zimski i kontinentalni turizam, upozorili su zastupnici iz 19 srednih škola i tri učenička doma iz svih dijelova Hrvatske. Pogledajte fotogaleriju: Zatvori Slika 1/9 Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Objavljeno: 16.05.2016. Dragan Matić / CROPIX / CROPIX Turizam, odnosno zakon o turističkim zajednicama i promicanje dobrobiti te gospodarske grane, bile su temom 4. simulirane sjednice koju je organizirala saborska Služba za građane, a na kojoj su srednjoškolci prošli sve faze parlamentarnog rada, od konstituiranja odbora i klubova do izglasavanja akata.     Srednjoškolci su pokazali zavidno znanje o turizmu i njegovim mogućnostima, zatražili da se osnaži potencijal kontinentalne Hrvatske, izgrade smještajni kapaciteti, pogotovo hosteli, a kao dobar primjer ističu Zagreb i njegove hostele te manifestaciju Advent u Zagrebu.   Kontinentalni turizam vide prilikom za ostanak mladih u zemlji, angažiranje malih i srednjih poduzetnika, buđenje ruralnih krajeva. Lika, primjerice, može razvijati seoski turizam, a neiskorištena je i prijeti joj izumiranje stanovništva.   Srednjoškolci zamjeraju što se vjerski turizam ne spominje na stranicama Hrvatske turističke zajednice (HTZ) iako, naglašavaju, postoje svi uvjeti za njegov razvoj.   Samo svetište Mariju Bistricu godišnje posjeti više od sto tisuća stranaca, ističu.   Potencijal vide i u zdravstevnom, odnosno lječilišnom te spa turizmu, a u čemu odličan uzor vide u Sloveniji i Austriji. Stoga pozivaju da se obnove postojeća i izgrade nova domaća lječilišta.     HTZ treba više educirati mlade i nižim cijenama potaknuti ih da na maturalna putovanja, umjesto u inozemstvo idu po Hrvatskoj, poručuju srednjoškolci.   Srednjoškolci-zastupnici pozivaju turističke zajednice da bolje međusobno komuniciraju, te da ih se zakonom obveže da internetske stranice ažuriraju svakog tjedna, umjesto jednom u četiri mjeseca.   Traže i da se uvede registar suvenira kako bi se osigurala njihova kvaliteta i autentičnost.   Simuliranoj sjednici nazočilo je 128 zastupnika, organiziranih u šest zastupničkih klubova i tri odbora. Predsjednikom i tajnikom simuliranog Sabora imenovani su Hrvoje Kožić i Jan Težak iz zagrebačke V. Gimnazije.