Foto: Hina KRIZA u vladi jutros je naglo eskalirala nakon što je Plenković najavio razrješenje troje Mostovih ministara, Slavena Dobrovića, Vlahe Orepića i Ante Šprlje.   Naravno, baš kao i lani u ovo doba, odmah se počelo spekulirati o novim izborima, ali i o novom preslagivanju saborske većine.   HSS-ov Krešo Beljak predložio je da se svi koji su protiv HDZ-a ujedine i sastave novu većinu. Time bi HDZ bio izbačen iz igre, a izbjegli bi se novi izbori.  "Više stranaka je protiv HDZ-a nego za HDZ. Mislim da je Hrvatska sita izbora, to je skupo, gubi se vrijeme i novac. Postoji jasna većina koja je protiv HDZ-a, ima nas dosta. Imamo više od 80 saborskih zastupnika", rekao je Krešo Beljak koji predlaže da se složi nova većina bez HDZ-a.   "Više je stranaka protiv, nego za HDZ i u ovom slučaju pozivam one koji su protiv da sjednu i stvore novu većinu u Saboru", rekao je Beljak.   Naravno, ovako nešto je lakše reći nego izvesti, ali svakako će biti zanimljivo vidjeti kako će se stvari razvijati.