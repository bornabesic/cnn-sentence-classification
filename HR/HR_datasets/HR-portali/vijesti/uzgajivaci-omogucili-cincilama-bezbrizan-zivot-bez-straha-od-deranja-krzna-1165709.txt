Udruga Prijatelji životinja u suradnji s Udrugom Mrvica spasila je 45 činčila.  "Nakon što je 1. siječnja u Hrvatskoj stupila na snagu odredba o zabrani uzgoja životinja u svrhu proizvodnje krzna, bivši uzgajivači činčila odazvali su se apelu Prijatelja životinja, pokazali samilost prema preostalim životinjama i ustupili ih na udomljavanje. Nekada osuđene na smrt radi krzna, spašene činčile provest će ostatak svojih života s brižnim udomiteljima u Zagrebu, Splitu, Rijeci i drugim gradovima", izvijestili su iz Prijatelja životinja.  - Zabrana uzgoja životinja radi krzna izazvala je oduševljenje javnosti koja je čekala na to dugih deset godina prijelaznog razdoblja. Time se spašava golem broj životinja od patnje uzgoja i gušenja plinom, lomljenja vratova ili elektrokucije. Lijepo je što su nekadašnji uzgajivači odlučili omogućiti činčilama bezbrižan život bez straha od deranja krzna - kazao je predsjednik Prijatelja životinja Luka Oman.  >>Sharon Osbourne piše ministru Romiću: Zaštitite činčile od strahovite okrutnosti! >>Ne želimo da činčile uzgajaju zbog krzna i da pse ubijaju u skloništima 