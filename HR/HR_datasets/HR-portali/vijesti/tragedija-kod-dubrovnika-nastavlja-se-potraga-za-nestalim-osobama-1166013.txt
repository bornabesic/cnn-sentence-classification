Helikopter Hrvatskog ratnog zrakoplovstva i protuzračne obrane (HRZ i PZO) od jutarnjih sati su u potrazi za nestalim osobama tragične pomorske nesreće koja se dogodila u utorak navečer u dobrovačkom akvatoriju. Ovo je drugi dan zaredom kako letačka posada sudjeluje u potražnoj akciji, a zahtjev za angažiranjem helikoptera stigao je iz Nacionalne središnjice za usklađivanje traganja i spašavanja na moru, MRCC (Maritime Rescue Coordination Centre), javlja MORH. Kapetan posade i ujedno zapovjednik Eskadrile transportnih helikoptera bojnik Ante Siniša Kozina rekao je kako žele i danas pružiti svoj doprinos u pretraživanju terena.   - Nastavljamo od jutra s intenzivnim pretraživanjem područja pomorske nezgode. Tim smo prostorom puno puna letjeli u misijama hitnih medicinskih letova prevozeći pacijente s juga Hrvatske, a sada smo ponovno u humanoj misiji potrage iz zraka. Učinit ćemo sve što je u našim mogućnostima - poručio je bojnik Kozina. Do sada su pronađena tri tijela, a za četiri osobe se još traga. Dvije osobe završile su s ozljedama nakon što je brod Lučke kapetanije naletio na gliser na kojem se nalazilo devet osoba. Nesreća se dogodila oko 21.20 sati u utorak navečer kada je brod Danče išao na hitan medicinski transport prema otoku Mljetu.