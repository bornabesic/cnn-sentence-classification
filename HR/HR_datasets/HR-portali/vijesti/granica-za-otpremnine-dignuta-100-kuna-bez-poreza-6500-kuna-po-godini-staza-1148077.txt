Neoporezivi iznos otpremnine povećao se za 100 kuna pa otpušteni radnici neće plaćati porez na otpremninu do 6500 kuna za svaku navršenu godinu staža. Tako je na primjer radniku s 20 godina staža neoporezivi iznos otpremnine skočio za 2400 kuna, na 130.000 kuna. Hoće li radnici i dobiti toliku otpremninu ovisi o financijskim mogućnostima tvrtke te ugovorenome u kolektivnom ugovoru tvrtke, ugovoru o radu ili drugim aktima. Po zakonu, otpremnina ne može biti niža od trećine plaće po godini staža. Neoporezivi iznos otpremnine pri odlasku u mirovinu ostaje 8000 kuna. Prema završnim izvještajima poduzetnika, tvrtke su 2015. godine otpuštenim radnicima isplatile 884 milijuna kuna otpremnina, dok je godinu dana prije taj iznos bio za petinu veći i premašio je 1,1 milijardu kuna! Podaci s burze također sugeriraju da se smanjuje broj otpuštenih radnika. Dok je 2014. na Zavod za zapošljavanje prijavljeno 55 tisuća radnika nakon što su dobili otkaz kao tehnološki višak, 2015. broj tako otpuštenih smanjio se na 45 tisuća, a prošle godine na 36 tisuća. Neoporeziva svota otpremnine dosad se priznavala samo radnicima kojima poslodavac otkaže ugovor o radu, a po novome pravo na isplatu prošireno je i na radnika “kojemu je radni odnos prestao sporazumom na prijedlog poslodavca pod uvjetom da je radnik obuhvaćen u višak radnika sukladno odredbi članka 127. Zakona o radu”. Uz 100 kuna veću otpremninu, novi pravilnik donosi povećanje neoporezivog iznosa stipendija i učeničkih naknada s 1600 na 1750 kuna. Studentske i učeničke zarade neoporezive su do 60.600 kuna! Izjednačava se neoporezivi iznos terenskog dodatka za rad u inozemstvu s inozemnom dnevnicom, koja je za područje EU 70 eura dnevno. Također, pravilnik propisuje da radnik koji ostvaruje dohodak od nesamostalnog rada kod dva ili više poslodavaca u nepunom radnom vremenu ili koji uz rad u punom radnom vremenu ima sklopljen ugovor o radu za nepuno radno vrijeme može osobni odbitak koristiti kod više isplatitelja uz uvjet da od Porezne uprave zatraži raspodjelu osobnog odbitka. Počev od siječnja 2018. godine, podaci u PK poreznoj kartici moći će se mijenjati i elektronički. Novi pravilnik objavljen je u službenom glasilu 10/2017. 2015. godine - 884  milijuna kuna isplaćeno je 2015. godine. Burza također potvrđuje manje otkaza 2014. godine - 11,1 milijardi kuna isplatile su tvrtke za otpremnine otpuštenih radnika u 2014.         >> U proračunu za 2018. planirat će se sredstva za otpremnine policajcima >> Je li vam i za koliko porasla plaća u siječnju? 