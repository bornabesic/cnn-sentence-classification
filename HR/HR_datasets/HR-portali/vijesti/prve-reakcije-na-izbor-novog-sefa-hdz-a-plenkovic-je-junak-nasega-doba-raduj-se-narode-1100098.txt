HNS-ov Goran Beus Richembergh na svom Facebook profilu komentirao je izbor Andreja Plenkovića za šefa HDZ-a. Između ostalog, Beus je napisao da je Plenković junak našeg doba i da sada imamo najnoviji HDZ te da će sve biti drugačije. Status Gorana Beusu Richembergha prenosimo u cijelosti. "Imamo najnoviji novi HDZ. Sve će biti drugačije. Raduj se, hrvatski politički narode jer je svanuo novi dan.  Od danas više nema korupcije, pronevjera, prodaje nacionalnih interesa, siledžijstva, zaštite nogometne i ine mafije, ekstremizma, nepotizma, klijentelizma, netolerancije, govora mržnje, eliminacije nepoćudnih kadrova, nasrtaja na medije, kontrole pravosuđa, opstrukcije reformi, namještene javne nabave, pranja novca, zlouporabe tajnih službi, stranačkoga prozelitizma, povijesnog revizionizma, relativizacije zločina NDH, prijetnji lustracijom, prebrojavanja krvnih zrnaca, trgovine političkim utjecajem, gušenja neprofitnih medija, nacionalističke kulturne politike, sastavljanja popisa nepoćudnih pisaca, klerikalizma, političke korupcije, ucjena, prijetnji i sukoba interesa. Andrej Plenković je junak našega doba, a njegov izbor u času će i za vazda Hrvatsku demokratsku zajednicu pretvoriti u normalnu i demokratsku stranku, a Hrvatsku, kao što reče naša uvažena predsjednica Kolinda Grabar Kitarović, u jednu od najbogatijih zemalja u svijetu. Kako nam je zapravo malo trebalo da dosegnemo blistavu budućnost. Ona je, na sreću, sada tu i više nam je nitko ne može ugroziti. Osim ako nas netko ne probudi", napisao je Beus u svom statusu. > > Plenković osvojio 5.000 više glasova nego Karamarko: 'Politikom podjela ne mogu se ostvariti nacionalni interesi' 