- Savjetodavno vijeće HDZ-a je bilo ustrojeno 2000. godine, ali je održalo samo jednu sesiju. Sastoji se od uglednih članova HDZ-a koji nemaju nikakve operativne funkcije. To je savjetodavno tijelo HDZ-a. Neki dan je Predsjedništvo utvrdilo prijedlog članova i to treba imenovati Središnji odbor ovih dana. Ima dvadesetak članova, a ja sam pročelnik koordinator toga Vijeća - objasnio je veteran HDZ, Vladimir Šeks za N1. Kazao je kako će se Vijeće baviti strateškim pitanjima hrvatske politike, ali i stanjem u stranci, a svoje će savjetodavno mišljenje i prijedloge slati Predsjedništvu stranke. - Ja ću vjerojatno sudjelovati na sjednicama Predsjedništva, Nacionalnog vijeća i Središnjeg odbora, to sam mogao i prije. Koga predsjednik stranke pozove taj sudjeluje - poručio je Šeks. Nije htio govoriti o pet prijedloga Mosta za koje se očekuje da budu izglasani čim se Sabor konstituira. Na pitanje mogu li se zakoni donositi bez javne rasprave Šeks je odgovorio kako su sada u pitanju drugi igrači koji vole tu igru, pa će oni komentirati i davati ocjene. >> Lovre Crvelin: Ja sam predsjednik novog Živog zida 