Objavljena je nadzorna snimka koja prikazuje protagoniste velike pljačke izvedene uoči i tijekom Uskrsa u Londonu. Skupina muškaraca, kojima se na snimci ne vide lica, iz trezora Hatton Garden ukrala je dijamante i ostale dragulje ukupne vrijednosti 60 milijuna funti. Pljačka je izvedena u nekoliko faza. Lopovi su prvo ušli u četvrtak navečer i izašli idućeg jutra, a ponovno su ušli u subotu navečer te konačno pobjegli u nedjelju ujutro. Svjedok je za Sunday Express izjavio kako je u četvrtak, nekoliko sati prije prve faze pljačke, u četvrti vidio skupinu sumnjivih muškaraca istočnoeuropskog podrijetla. - Pozorno su promatrali zgradu trezora nekoliko minuta - rekao je svjedok.   S obzirom na podrijetlo ovih muškaraca moguće je da je pljačku izvela poznata lopovska skupina Pink Panther, koja se "proslavila" 1993. godine krađom dijamanta vrijednog 575.000 funti u Londonu. Ime im je dao Interpol po uzoru na poznati film o krađi dragulja "The Return of the Pink Panther" iz 1975. godine. Kako piše Sunday Express, mnogi članovi ove skupine su Srbi, sa snažnim vezama s kriminalcima u Hrvatskoj i Crnoj Gori, a stoje iza više od 100 pljački izvedenih diljem Europe, ali i u Dubaiju i Japanu. >> Uhićen još jedan član 'Pink Panther' bande >> Filmski bijeg: Član bande Pink Panther pobjegao iz zatvora 