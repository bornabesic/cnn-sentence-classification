Gost Pressinga na N1 bio je predsjednik Hrvatskog novinarskog društva (HND) Saša Leković. "Kada je SDP došao na vlast bilo je 40 smjena u prvih par dana, sad je gotovo dvostruko više. No nisu samo brojke u pitanju, one mogu zavaravati. Ne želim reći ni da je ono prije bilo opravdano. I tada je HND imao primjedbe, pogotovo na ponašanje glavnog ravnatelja HRT-a Gorana Radmana. No mogli ste vidjeti kako je izgledao program potekle četiri godine. Ideja gospodina Karamarka da će od hrvatske televizije konačno napraviti hrvatsku televiziju, koja ona navodno nije bila, jer je bila potpuno pod kontrolom SDP-a je netočna. Ja ne branim nikoga, ni lijeve ni desne, ali hoću reći da je iz programa bilo vidljivo da nije baš SDP imao toliki utjecaj na program. Sadašnji je program potpuno u skladu s klerikalizacijom i konzervativnim pokušajem da se te struje potpuno nametnu i da državu vrate daleko unazad. Stvari se rade sirovo, bahato, krše se čak i zakoni i nacionalni interesi. Nitko nije toliko glup da to sve proguta. Mislim da je prethodna vlast bila loša i da je na području medija napravila puno toga katastrofalnoga između ostalog i zakon o HRT-u', rekao je Leković.  Leković kaže da Tomislav Karamarko sad kontrolira HRT na način da je novinare koji su mu išli niz dlaku, koji pišu pamflete, instalirao na HRT. Predsjednik HND-a je bio upitan da komentira svoj stav oko Indexovog teksta jer je najprije rekao da je govor mržnje, a zatim da nije. 'Taj tekst je bio netolerantan, nije dobar za odnose u društvu. Mi smo se prvo referirali na konkretan tekst, a u nastavku rekli da je HND uvijek protiv netolerantnog govora. Mi uopće nismo rekli da je to govor mržnje. Index je napisao da smo mi rekli da je to govor mržnje, tako je to bilo opće prhivaćeno. Kad im se prijetilo mi smo rekli da se tome protivimo, a oni nisu ništa objavili. Ako pronađete rečenicu gdje kažemo da je to govor mržnje ja odmah dajem ostavku. Mi smo rekli isto što i Vijeće za elektroničke medije - da je netolerantno, neprofesionalno, vulgarno, bezobrazno, ali da nije govor mržnje. Ni takva njihova reakcija ne doprinosi situaciji u društvu. To nije bila satira, već uvredljiv tekst', kazao je Leković.  Predsjednik HND-a je rekao da Velimira Bujanca ne smatra novinarom. Voditelj je Lekovića podsjetio na slučaj koji je ponovljen na jednom protalu gdje se praktički pozvalo na linč jednog našeg glumca koji je objavio satiričnu pjesmu. Objavila se i njegova kućna adresa i privatni podaci. Za Bujanca ste data napisali novinar pod navodnicima. Smatrate li njega novinarom? 'Ne. Ako je novinar netko tko objavljuje uratke u medijima onda morate svakog tko to radi zvati novinarom. Ali mi ne smatramo da je Bujanec novinar jer sve što radi je propaganda i nema veze s novinarstvom. Mi smo reagirali jer je to bio poziv na linč. Ne može se na taj način reagirati i ne možete objaviti listu za odstrel. To se ne radi nikome', zaključio je Leković.  