Foto: FaH/Twitter  ANKA MRAK Taritaš, kanditatkinja HNS-a za zagrebačku gradonačelnicu, objavila je znakovitu poruku na Twitteru.  Podsjetimo, sinoć je u tri ujutro šef HNS-a Ivan Vrdoljak na objavio tvit u kojem stoji: "Danas sigurniji nego ikad, na reformi obrazovanja se lomi budućnost RH. Bit će je, makar mi to bilo zadnje što ću učiniti u politici". Neki mediji su takvu Vrdoljakovu poruku protumačili kao približavanje HDZ-u, te su odmah krenuli s tvrdnjama anonimnih izvora prema kojima će HDZ ponuditi HNS-u Ministarstvo obrazovanja, a zauzvrat će dobiti HNS-ovu podršku u slaganju parlamentarne većine. Da priča bude još zanimljivija, Vrdoljak se opet oglasio ujutro, pa napisao: "Bolje tableta za spavanje, nego tvit u 3 ujutro! HNS ostaje odan svojim vrijednostima, kako danas, tako i sutra. Fokus mora biti na Bandiću!" Nedugo zatim na Twitteru se oglasila i Anka Mrak Taritaš, te spustila svom stranačkom šefu kojeg nije imenovala iako je savršeno jasno da misli upravo na njega: "U 3 ujutro twitta samo Donald Trump #samokazem".