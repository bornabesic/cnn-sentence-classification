Svjedodžba u ruci nije samo komad papira, ona je rezultat našeg rada tijekom godina i odskočna daska za budućnost. Zato se svi mi veselimo podjeli svjedodžbi i s nestrpljenjem dočekujemo taj svečani trenutak. Ipak, nekima je mogućnost dolaska na podjelu uskraćena. Kako piše Viral Thread, Maddie Runkles, 18-godišnjakinja iz katoličke srednje škole u američkoj saveznoj državi Maryland, zbog trudnoće ne smije prisustvovati svečanosti. Iako se Maddie može pohvaliti izvrsnim ocjenama, kao i činjenicom da je upravo ona zvijezda školske nogometne ekipe i školskog učeničkog zbora, pravila škole su jasna - seksualni odnosi između muškarca i žene prije braka nisu dozvoljeni. No za Maddie pobačaj ne dolazi u obzir. Iako se okolina kojoj je vjerovala okrenula protiv nje, odlučila je inspirirati druge djevojke da ne pobace i da trudnoću iznesu do kraja.  - Napravila je hrabru odluku i izabrala život, to nikako nije sramotno. Mora postojati bolji način odnosa prema mladim ženama koje zatrudne - kazala je Kristan Hawkins, predsjednica udruge 'Studenti biraju život'. Uz Maddie stao je i upravitelj svih kršćanskih škola u SAD-u, rekavši: - Postoji jedna biblijska maksima koju toliko kršćana upotrebljava, a to je ideja milosti: Što bi Isus napravio?