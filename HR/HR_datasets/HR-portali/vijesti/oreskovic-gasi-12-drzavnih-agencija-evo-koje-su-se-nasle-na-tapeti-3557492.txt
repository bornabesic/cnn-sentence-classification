Prema Nacionalnom programu reformi 2016., dokumentu od 126 stranica koji je premijer Tihomir Orešković predstavio prošlog tjedna, do kraja godine trebalo bi prestajati postojati 12 državnih agencija. One će do kraja godine biti ukinute ili će pripojene postojećim tijelima. No da bi se to dogodilo trebat će promijeniti 30-ak postojećih propisa, odluka i Zakona. Prema Vladinom programu reformi, Hrvatski zavod za toksikologiju i antidoping (HZTA) te Hrvatski zavod za zaštitu zdravlja i sigurnost na radu pripojit će se Hrvatskom zavodu za javno zdravstvo. Hrvatski zavod za telemedicinu spojit će se s Hrvatskim zavodom za hitnu medicinu, a Nacionalni centar za vanjsko vrednovanje obrazovanja sa Agencijom za znanost i visoko obrazovanje. Agencija za strukovno obrazovanje i obrazovanje odraslih pripaja se Agenciji za odgoj i obrazovanje, dok Zaklada Hrvatska kuća pri ministarstvu kulture prestaje s radom. Hrvatski zavod za norme spojit će se s Državnim uredom za mjeriteljstvo, Agencije za opremu pod tlakom pretvorit će se u trgovačko društvo, a Centar za praćenje poslovanja energetskog sektora i investicija pripojit će se Agenciji za investicije i konkurentnost, koja će se pak pripojiti Službi za privlačenje i podršku investicijama i HROTE d.o.o. Hrvatski operator tržišta energije d.o.o. (HROTE), Fond za razgradnju NEK i Agencija za ugljikovodike spojit će se s Hrvatskom energetskom agencijom, a Fond za naknadu oduzete imovine pripojit će se Ministarstvu financija. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!