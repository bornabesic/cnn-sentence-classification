Policija traga za nestalom 49-godišnjom Suzanom Vugrinec iz Varaždina, policijskom službenicom za mladež u službi krim policije PU varaždinske, koja vodi i županijski tim za suzbijanje i prevenciju nasilja u obitelji i nad ženama, potvrdili su nam u varažindskoj policiji. Vugrinec je u nedjelju oko 19.30 sati otišla je od kuće u Trakošćanskoj ulici u u nepoznatom smjeru u osobnom automobilu Renault Clio zelene boje registarske oznake VŽ-198 HN. U trenutku nestanka na sebi je imala zelenu vestu, plave traperice, crne kožne cipele, a oko vrata je imala zavezanu šarenu maramu, objavljeno je u Nacionalnoj evidenciji nestalih osoba. Visoka je oko 160 centimetara, ima zelene oči i kestenjastu kosu. Policija moli da se informacije koje bi mogle pomoći u njezinu pronalasku dojave na 192 ili u najbližu policijsku postaju, a moguće ih je poslati i na mail nestali@nestali.hr.