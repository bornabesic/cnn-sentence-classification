Foto: 123rf KADA otkrijete da ste neplanirano trudni mnogo će se pitanja vrzmati po glavi. Ono najvažnije je da ostane pribrani i, ako niste do sada, počnete više brinuti o svom zdravlju. Ipak sada o vama ovisi još jedan mali život.  Jesam li premlada? Hoću li znati biti majka? Jesam li spremna? Može li se čovjek uopće pripremiti na roditeljstvo? Bezbroj pitanja, a odgovora niotkuda. No,  koliko god vas trudnoća iznenadila, ipak će vas mnogo toga i naučiti. 1. Ne postoji "pravi" i "krivi" put u životu, samo različite lekcije naučene u različitim periodima života. Kada unaprijed isplanirate cijeli život, budite sigurni da će se sudbina samo slatko nasmijati i pomrsiti vam planove. 2. Ponekad vi uspijevate promijeniti život, no u većini slučajeva život je taj koji mijenja vas. Najzanimljivije stvari dolaze kada im se najmanje nadate bez nekog razloga i opravdanja. 3. Sve će biti u redu. Čak i kada to ne osjećate, budite sigurni da hoće.  4. Nikad ne reci nikad. Sve one stvari koje mislite da se vama ne mogu dogoditi iz jednostavnog razloga, jer se one događaju drugima mogle bi vas iznenaditi. Upravo u takvim situacijama ćete spoznati svoju snagu i snalažljivost. 5. Strah treba naučiti pobijediti. Upravo neplanirane trudnoće prepune su različitih strahova i sumnji koje će ojačati vaš karakter. 6. Ako je nešto bolno ili teško, ne znači da je loše. Svaka majka prošla je kroz vrlo bolan porod, no opet, svaka će reći da je vrijedilo i da se ti  bolovi vrlo brzo zaborave. Čovjek je mnogo snažniji nego što misli. 7. Naše tijelo je zapravo veličanstven stroj. Rađanje novog djeteta, proizvodnja mlijeka i povezanost s djetetom zapravo su vrlo fascinantne stvari, zar ne? 8. Pobijedit ćete neke stereotipe. Većina njih će biti o majkama i dobrom ili lošem odgoju. Kada dobijete svoje dijete shvatit ćete da ništa nije tako crno-bijelo kao što ste mislili.  9. Naučit ćete brinuti o svom tijelu. Umjesto da mrzite sitnice na svome tijelu, u trudnoći ćete naučiti osluškivati svoje potrebe. 10. Ne znamo svoje granice dok nam život ne servira izazove. Bez obzira radilo se o fizičkom, emocionalnom ili psihičkom teretu, tek u teškim situacijama shvatit ćete da nema isprika, da se ciljevi moraju ostvariti. 11. Neke od najbolji odluka su one koje nikada ne budu donesene iz straha. Prestanite brinuti o svakoj sitnici i prepustite se avanturi koju vam život donosi. Kada prvi puta primite bebu u ruke i zapitate se kada bi to doživjeli da ste čekali zbog nekih drugih obaveza s planiranjem djeteta, sve će vam biti jasno...