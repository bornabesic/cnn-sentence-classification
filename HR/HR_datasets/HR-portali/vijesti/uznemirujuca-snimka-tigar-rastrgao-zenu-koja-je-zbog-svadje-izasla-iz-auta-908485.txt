Screenshot: Giphy  JEDNA je žena poginula, a druga je teško ozlijeđena u safari parku u Pekingu kada su izašle iz automobila u prostoru za tigrove, objavili su u nedjelju mediji.  Radnici u parku za divlje životinje spasili su mlađu ženu, ali je stariju, koja joj je pritekla u pomoć, ubio drugi tigar, piše list Legal Evening News. Mlađa žena izašla je iz automobila nakon što je u njemu izbila svađa.   Incident se dogodio u subotu popodne, a ozlijeđena žena je prebačena u bolnicu, rekle su vlasti okruga Yanqing. Na internetu se pojavila snimka koja prikazuje trenutak kada mlađa žena izlazi iz automobila. Tigar joj prilazi i odvlači je iz kadra, a starija žena odmah izlazi iz automobila i trči za njom kako bi joj pomogla. via GIPHY