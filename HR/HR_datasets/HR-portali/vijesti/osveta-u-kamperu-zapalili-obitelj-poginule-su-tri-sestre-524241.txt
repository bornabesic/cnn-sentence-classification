Dvije djevojčice i djevojka porijeklom iz BIH poginule su u noći s utorka na srijedu u požaru kampera u kojem su živjele. Riječ je o tri sestre, Elizabeti (4), Angeliki (8) i Frančeski (20). Žrtve su kćeri Romana Halilovića, koji je sa suprugom uspio spasiti osmoro djece, ali nažalost ne i njih tri.  Kamper je bio parkiran na parkiralištu u predgrađu Rima. Netko je bacio molotovljev koktel na kamper . Obitelj Halilović je imala 13 članova. Oni su navodno bili u sukobu s drugom obitelji pa je netko izazvao požar iz osvete. Policija trenutno utvrđuje motiv i istražuje prijetnje koje su nedavno dobili članovi obitelji Halilović. Napad su osudili brojni talijanski političari kao i sam papa Franjo.  