Uz Marcona se vezuju brojne kontroverze, on je bivši investicijski bankar Rothschild & Cie Banke koji promovira socijalizam, čovjek koji zagovara masovnu imigraciju i tvrdi da je terorizam nešto na što se treba priviknuti, ali možda najzanimljivija pikanterija je da je oženio 25 godina stariju ženu koja mu je bila učiteljica u školi Macronu je 39 godina, njegovoj supruzi Brigitte Trogneux 64. Iduća prva dama Francuske mogla bi biti baka sedmero unuka čiji je najstariji sin, Sebastien, rođen 1975.,dvije godine stariji od svog očuha! Svo troje djece gospođe Macron su u tridesetim godinama, baš kao i njen gospodin Macron! Njena srednja kćer, Laurence, je rođena iste godine kad i Macron i išla je u jezuitsku školu u kojoj je njena mama poučavala latinski i francuski, zajedno s Emmanuelom Macronom. Njemu je bilo 15 kad su se upoznali, njoj dobrih 40. U stvari, kad je Macron roditeljima rekao da je u vezi s jednom iz obitelji Auziere – koji su inače bogati tvorničari čokolade, poznati diljem Francuske, najviše po proizvodu koji se ironijom sudbine zove macarons (ili macrons) d’Amiens, mislili su da se radi o kćerki Laurence, njegovoj školskoj kolegici! Naravno, nisu bili ni najmanje odušeljeni kad su shvatili da se radi o – njezinoj mami, tada gospođi Auziere. Koja mu je ujedno bila i učiteljica. Najmlađa kćer Brigitte Trogneaux, pravnica Tiphaine kojoj je trideset godina, u stvari i radi za devet godina starijeg očuha – zaposlena je u njegovoj kampanji. Drugo dvoje djece su kardiologinja i inženjer. Mediji ovih dana tu priču pokušavaju prodati kao toplu priču o “ljubavi koja ne poznaje granice / godine”, no da je Marine Le Pen oženila dječaka kojeg je upoznala kad mu je bilo 15 godina i koji je 25 godina mlađi od nje, vjerojatno bi naslovi vrištali “PEDOFILKA”. A da se radi o Americi, vjerojatno bi zbog “kulturoloških razlika” bila u zatvoru. Oni tvrde da su vezu započeli tek kasnije, kad je on bio punoljetan, i kako se zaljubila u njega zbog njegovog literarnog talenta i inteligencije. Dvije godine nakon što su se upoznali, kad je Macronu bilo 17, navodno joj je rekao, “što god uradila ja ću te oženiti”. No prema knjizi Anne Fulda, “Emmanuel Macron: Savršeni mladić” Macronovi roditelji su rekli Trogneux da se kloni njezinog sina – bar dok ne navrši 18 godina. Kako je Vogue zabilježio, Macronovi roditelji su pokušali uraditi sve da ih razdvoje, pa su i poslali Emmanulea iz Aminsa u Pariz kako bi završio školovanje, no to očito nije upalilo. “Ne mogu vam ništa obećati”, navodno je na to Brigitte rekla njegovim roditeljima, prema Fuldi, kako prenosi Reuters. Napustila je supruga i djecu i otišla za njim u Pariz, gdje je uspjela pronaći posao kao učiteljica. Njihova idila se nastavila, a oženili su se tek 2007., kad je njemu bilo 29 a njoj 54, i nakon što se konačno uspjela rastati od supruga André Louis Auzièrea, oca njeno  troje djece, bankara i nasljednika obiteljskog biznisa s čokoladom, koji je samo u 2013. donio 4 milijuna eura obitelji. “Nitko nikad neće saznati u kom je trenutku naša ljubavna priča započela, to je naša stvar. To je naša tajna”, citira Fulda Brigitte Trogneux u knjizi, ostavljajući prostora pričama o pedofilskoj aferi udane učiteljice i učenika. Izgleda da se radilo o ljubavi na prvi pogled – prema navodima učenika iz škole, njih dvoje su se često družili, a ona je često čitala njegove uratke u razredu i navodno je bila “potpuno oduševljena njegovim literaralnim talentom. “Stalno je čitala njegove radove. Bila je potpuno opčinjena njime”, rekao je za Le Parisien bivši razredni kolega. Posve nova razina onog što se inače zove “profesoričin ljubimac”. “Nismo mogli u to povjerovati. Jasno je da kad se Emmanuel zaljubio u Brigitte nismo mogli jednostavno reći: To je sjajno!, rekla je Macronova majka Fuldi. Ona je Brigitti rekla, prema vlastitim navodima, “Zar ne vidiš? Ti si imala svoj život. Ali on s tobom neće moći imati djece”. Kasnije su Emmanuel i Brigitte rekli kako je njihova odluka bila da nemaju djece: “Mi smo odabrali da nemamo djece. Izbor koji ne smatram sebičnim”,  rekao je Macron za BMFTV. “To je logičan izbor, koji sam morao napraviti dok sam bio vrlo mlad, obzirom na razliku u godinama. Nisu mi potrebna vlastita biološka djeca da bih im dao onoliko ljubavi koliko sam dao njima”, rekao je, misleći na svojih sedmero po-unuka. Iako je Fulda intervjuirala i Macrona i Trogneux, Macronov glasnogovornik rekao je kako je razočaran razgovorom s njegovom roditeljima: “Emmanuelovi roditelji su željeli naglasiti kako oni nisu podnijeli tužbu za zlostavljanje maloljetnika protiv Brigitte Auziere (sada Trogneux, što joj je djevojačko ime, odnosno Macron), prenosi Reuters. Marconov nekonvencionalni brak je bio uzrokom nekih špekulacija da je zapravo homoseksualaca i da je brak samo paravan. U veljači, on je odbacio govorkanja da je ljubavnik direktora Radio Francea Mathieu Galleta. “Ako su vam rekli da vodim dvostruki život s gospodinom Galletom to je jer je moj hologram pobjegao”, rekao je na jednom skupu. U Francuskoj javnost inače tradicionalno, za razliku od SAD, dosta liberalno gleda na živopisne seksualne živote političara, pa je tako poznato da je Hollande uz nevjenčanu suprugu Valerie Trierweiler imao ljubavnicu, glumicu, a njoj je pak Hollande bio jedan od dvojice ljubavnika dok je bila udana za prethodnog supruga. 