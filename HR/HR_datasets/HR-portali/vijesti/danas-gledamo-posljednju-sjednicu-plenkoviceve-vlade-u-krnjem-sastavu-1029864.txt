'Dobit ćemo 357 milijuna eura bespovratnih sredstava, a realizirat će se u tri faze, od 2017. do 2021.', kazao je premijer Nacrt konačnog prijedloga zakona o osiguranju radničkih tražbina, Izvješće o provedbi Zakona o pravu na pristup informacijama za 2016. te donošenje odluke o obvezi rada ureda državne uprave radi provedbe drugog kruga lokalnih izbora koji se u nedjelju, 4. lipnja, održavaju u 83 grada i 249 općina neke su od točaka na dnevnom redu sjednice Vlade koja počinje u 10 sati u Banskim dvorima. Mogla bi ovo biti i posljednja ili barem jedna od posljednjih sjednica Vlade u krnjem sastavu, bez četiri važna ministra – ministra unutarnjih poslova, pravosuđa, uprave te zaštite okoliša. “Još jednom čestitam svim pripadnicima Oružanih snaga RH, potpredsjedniku Krstičeviću i ministru Medvedu, prošlo je sve dostajanstveno i na najbolji mogući način, naglasio je premijer Andrej Plenković u svojem uobičajenom uvodnom obraćanju na početku sjednice. Imali smo jučerašnji veliki Dan poduzetnika, a vidjeli smo i Izvješće o BDP-u koje je potvrdilo kontinuirani i održivi rast BDP-a pogovoto kad se to sezonski prilagodi i možemo biti zadovljni i kada je riječ o rastu zaposlenosti, investicijama, a vidimo i učinke porezne reforme i očekujem da nastavimo pozitivne trendove, istaknuo je premijer. U tom kontekstu se želim osvrnuti na vijest ministrice Žalac koja je dobila poziv povjerenice za regionalnu politiku EK za idući tjedan kada će EK dovršiti interne procedure za financiranje projekta Cestovna povezanost s južnom Dalmacijom, koja uključuje i dio oko Pelješkog mosta, a dobit ćemo 357 milijuna eura bespovratnih sredstava, a realizirat će se u tri faze, od 2017. do 2021. Riječ je o strateškom projektu za Hravtsku, vezano je i za ispunjavanje schengenskih kriterija te za povezivanje Hrvatske i zahvaljujem svima koji ste na tome radili, poručio je Plenković. Dnevni red otvorenog dijela sjednice Vlade 1. lipnja 2017. 1. Nacrt konačnog prijedloga zakona o osiguranju radničkih tražbina (EU) 2. Prijedlog akcijskog plana za unaprjeđenje financijske pismenosti potrošača za 2017. godinu 3. Prijedlog zaključka o prihvaćanju strategije Europske banke za obnovu i razvoj za Republiku Hrvatsku 4. Prijedlog uredbe o provedbi postupka procjene učinaka propisa 5. Prijedlog uredbe o unutarnjem ustrojstvu Ministarstva financija 6. Prijedlog odluke o obvezi rada ureda državne uprave radi provedbe drugog kruga glasovanja za izbore za općinske načelnike, gradonačelnike i župane te njihove zamjenike te za zamjenike općinskih načelnika, gradonačelnika i župana iz reda pripadnika nacionalnih manjina, odnosno iz reda pripadnika hrvatskog naroda 7. Prijedlog odluke o darovanju nekretnina u vlasništvu Republike Hrvatske u k.o. Split Sveučilištu u Splitu 8. Prijedlog odluke o davanju suglasnosti na Odluku Županijske skupštine Primorsko-goranske županije o izmjenama i dopunama Odluke o utvrđivanju lučkog područja u lukama otvorenim za javni promet županijskog i lokalnog značaja na području Primorsko-goranske županije 9. Prijedlozi odluka o davanju suglasnosti: a) Gradu Poreču za zaduženje kod Hrvatske banke za obnovu i razvitak i Privredne banke Zagreb d.d. b) Gradu Bjelovaru za zaduženje kod Erste&Steiermarkische Bank d.d. c) Općini Tinjan za zaduženje kod Zagrebačke banke d.d., Zagreb d) Općini Đurđenovac za zaduženje kod Zagrebačke banke d.d., Zagreb 10. Izvješće o provedbi Zakona o pravu na pristup informacijama za 2016. godinu – davanje mišljenja Hrvatskome saboru 11. Odluka o davanju prethodne suglasnosti na Prijedlog dopuna Statuta Središnjeg registra osiguranika 12. Prijedlog odluke o pokretanju postupka za sklapanje Mnogostrane konvencije o provedbi mjera povezanih s ugovorima o izbjegavanju dvostrukog oporezivanja u svrhu sprječavanja smanjenja porezne osnovice i preusmjeravanja dobiti 13. a) Prijedlog odluke o izmjenama Odluke o pokretanju postupka za sklapanje Sporazuma između Vlade Republike Hrvatske i Vlade Mađarske o korištenju, održavanju i rekonstrukciji cestovnih mostova na zajedničkoj državnoj granici b) Prijedlog zaključka o prihvaćanju Izvješća o vođenim pregovorima za sklapanje Sporazuma između Vlade Republike Hrvatske i Vlade Mađarske o korištenju, održavanju i rekonstrukciji cestovnih mostova na zajedničkoj državnoj granici 14. Prijedlog odluke o pokretanju postupka za sklapanje Ugovora između Republike Hrvatske i Republike Koreje o socijalnoj sigurnosti 15. Prijedlog zaključka u vezi s Akcijskim planom između Ministarstva poljoprivrede Republike Hrvatske i Ministarstva poljoprivrede Narodne Republike Kine o suradnji na području poljoprivrede za 2017. – 2018. 16. Verifikacija odgovora na zastupnička pitanja postavljena Vladi Republike Hrvatske: 16.1. Gorana Beusa Richembergha, u vezi s jezerom Čiče i Vukovinskim jezerom u Velikoj Gorici 16.2. Peđe Grbina, Joška Klisovića i mr. sc. Orsata Miljenića, u vezi s provođenjem postupka o prestanku Sporazuma o arbitraži između Vlade Republike Hrvatske i Vlade Republike Slovenije.