70-godišnja umirovljenica iz švedskog grada Dalarne se našla pred sudom po optužnici za 'govor mržnje' što u Švedskoj može rezultirati i dugogodišnjom kaznom zatvora. Ona je na Facebooku napisala kako je vidjela imigrante kako 'seru na ulici' i pale automobile. Prema slovu optužnice, žena je time “izrazila ponižavajuće stavove prema izbjeglicama”, iako zapravo nije izrazila nikakav stav, samo je napisala ono što je vidjela, činjenice. Uostalom, da imigranti pale automobile po švedskim gradovima nije nikakva tajna, to je takoreći narodni običaj: internet je prepun fotografija zapaljenih automobila po Stockholmu i naročito po Malmöu, koji je danas grad s više kriminala od Kinshase, a prije par godina su učenici – imigranti zapalili jednu školu u Rinkebyju, četvrti Stockholma naseljenoj praktički isključivo imigrantima poznatoj i kao “Mali Mogadish”. Potom su kamenovali vatrogasce i policiju kad su došli gasiti. Usput, gornja fotografija je snimljena u Rinkebyju u veljači ove godine, a tamo je tako manje više svaku noć. Njoj se sudi jer je spomenuti “ponižavajući” status, u kom piše kako je vidjela kako imigranti “mokre i seru po ulicama i pale automobile”, napisala u srpnju 2015. Tužitelji kažu kako taj post krši nacionalni zakon o rasnoj mržnji (Hets mot folkgrupp, HMF), za što je zapriječena kazna od 4 godine zatvora. Optužena priznaje da je napisala sporni status ali poriče da je time počinila ikakvo krivično djelo. Dokazni materijal je snimka zaslona. Šveđani se ne usuđuju javno osuditi ovakvu praksu zakonodavaca, ali je zato kritiziraju u anonimnosti internetskih foruma, nadajući se da i njih neće stići “ruka pravde” koja kaže da je iskazivanje činjenica i govorenje istine rasizam. Naročito je rasizam reći da ste vidjeli nešto što niste trebali vidjeti, što podsjeća na neka vrlo mračna vremena. Na Flashbacku najvećem forumu na švedskom, korisnik ‘Nospheratu’ ukazuje da je izvorna nakana HMF-a bila spriječiti masovnu propagandu političkih stranaka” usmjerenu protiv neke nacionalne grupe, imajući u vidu Njemačku 1930-ih”, a sad se koristi za osudu starijih gospođa koje kritiziraju ponašanje imigranata – što upravo liči na ponašanje njemačkih vlasti tridesetih, odnosno cenzuru i gušenje svake kritike propagande vladajućih. Drugi kritiziraju Švedsku zbog licemjerja, optužujući nacionalne medije i političare zbog toga što osuđuju restrikcija slobode govora i ljudskih prava u drugim zemljama, dok “su oni sami uključeni u najgoru vrstu lova na vještice u vidu disidenata”. Švedska ministrica pravde Morgan Johansson se pozvala na slobodu govora kad je odbacila tvrdnje šefa policije Gothenburg Erika Norda koji je sugerirao da Švedska protjera imigrante na socijali, nakon posljednjeg terorističkog napada u Stockholmu prošlog mjeseca. Ona je rekla, “Mi imamo slobodu govora u Švedskoj. To znači da ljudi imaju pravo na odvratna mišljenja”, rekla je, “ali uvijek postoje granice… na primjer kad se radi o govoru mržnje”, koja je Nordov prijedlog nazvala “problematičnim” i postavila zahtjev da šef policije “objasni što je mislio”. U međuvremenu, brojni komentatori upozoravaju kako se ovim suđenjem postavlja opasan presedan koji nas vraća u srednji vijek – a to je da je iskazivanje gole činjenice, ili čak i postavljanje recimo videa na kom se vidi kako imigranti pale automobile ili siluju nekog, ili vrše neko drugo krivično djelo, “govor mržnje”.