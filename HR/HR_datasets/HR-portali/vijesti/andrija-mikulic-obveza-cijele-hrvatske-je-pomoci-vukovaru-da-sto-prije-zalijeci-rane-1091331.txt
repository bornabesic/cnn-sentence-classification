- Obveza cijele Hrvatske je pomoći Vukovaru da se razvije i što prije zaliječi rane iz Domovinskoga rata. S tim ciljem Skupština Zagreba učiniti će sve što je moguće kako bi pomogli Vukovaru, rekao je danas u Vukovaru predsjednik Gradske skupštine Grada Zagreba Andrija Mikulić. Istakao je kako je uvijek za jačanje osovine Zagreb – Vukovar te da će u Skupštini Zagreba učiniti sve da se gradu heroju barem dijelom vrati ono što mu je Hrvatska ostala dužna. Najavio je kako će se Grad Zagreb u pomoći Vukovaru uključiti svim mogućim sredstvima. Mikulić je tijekom današnjeg dana položio vijenac na Memorijalnom groblju žrtava iz Domovinskoga rata, a potom je obišao vukovarski Vodotoranj i plivalište u gradskoj četvrti Borovo naselje koje će uskoro biti otvoreno. Prethodno je gostovao u Školi mira Memorijalnog centra iz Domovinskoga rata Vukovar gdje je održao predavanje osmašima iz zagrebačkih škola Sesvetska sela i Kajzerica. Mikuliću je domaćin bio vukovarski gradonačelnik Ivan Penava koji je istakao kako jačanje veza između Zagreba i Vukovara snaži cijelu Hrvatsku te da je na svima nama da život u Hrvatskoj učinimo što boljim za sve građane, a prije svega za djecu i njihovu budućnost. Govoreći o projektu obnove i rekonstrukcije Vodotornja Penava je rekao kako je do sada za tu akciju prikupljeno oko 4 milijuna kuna kao i da akcija ide i dalje. Za realizaciju ovoga projekta potrebno je osigurati oko 20 milijuna kuna. >> U školama će nositi – startasice kako bi pomogli Vukovaru >> Vukovar uskoro dobiva najmodernije plivalište u Hrvatskoj 