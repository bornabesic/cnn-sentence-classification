Ministarstvo vanjskih poslova Republike Srbije uručilo je hrvatskom veleposlaniku u Beogradu Gordanu Markotiću prosvjednu notu zbog izjava ministra vanjskih poslova RH Mire Kovača i predavanja Thompsona u školi u Šibeniku. Ministarstvo vanjskih poslova Republike Srbije smatra neadekvatnim da se u javnim izjavama dužnosnika Republike Hrvatske primjena Zakona Republike Srbije opisuje riječima ''povijesna perverzija'', a Republici Srbiji implicira da je ''država iz koje su potekli planovi za ratove devedesetih'', stoji u priopćenju srbijanskog ministarstva. Dalje se navodi kako smatraju da bi uzdržavanje od ovakvih ocjena s hrvatske strane ubuduće pridonijelo unaprjeđenju bilateralnih odnosa i dobrosusjedske suradnje.   “Koristimo se ovom prilikom da upozorimo da se u Republici Hrvatskoj gotovo svakodnevno događaju nacionalistički ispadi i koristi govor mržnje, čime se među pripadnicima srpske nacionalne manjine stvara osjećaj ugroženosti, što je direktna posljedica izbjegavanja nadležnih tijela Republike Hrvatske da ovakve pojave adekvatno sankcioniraju i javno osude, navodi se u priopćenju.   Posebnu zabrinutost iskazali su zbog „sudjelovanja Marka Perkovića Thompsona na vjerskoj tribini za mlade u katoličkoj školi u Šibeniku i predavanja koje je održao učenicima osnovne i srednje škole uz pjesme 'Čavoglave' i 'Jasenovac i Gradiška Stara', u kojima se veliča ustaštvo i upućuju prijetnje Srbima“.   Kažu kako se "u Hrvatskoj gotovo svakodnevno događaju nacionalistički ispadi i koristi govor mržnje, čime se među pripadnicima srpske nacionalne manjine stvara osjećaj ugroženosti, što je izravna posljedica izbjegavanja nadležnih tijela da ovakve pojave sankcioniraju i osude. Iz hrvatskog Ministarstvo vanjskih i europskih poslova samo su poručili kako su sa zanimanjem pratili dosadašnju izbornu promidžbu u Republici Srbiji, s kojom Republika Hrvatska želi imati dobrosusjedske i partnerske odnose, utemeljene na vrijednostima poštovanja ljudskog dostojanstva, slobode, demokracije, jednakosti, vladavine prava i poštovanja ljudskih prava, uključujući i prava pripadnika manjina. "Veleposlanik Markotić i predstavnici Ministarstva vanjskih poslova suglasili su se da, nakon formiranja nove vlade u Srbiji, treba češće održavati sastanke predstavnika dviju zemalja na kojima bi se razmatrala otvorena pitanja", navodi se u priopćenju srbijanskog ministarstva.  