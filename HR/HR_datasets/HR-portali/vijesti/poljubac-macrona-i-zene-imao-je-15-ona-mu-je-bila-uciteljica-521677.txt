Veza francuskog predsjedničkog kandidata Emmanuela Macrona (39) i njegove učiteljice, a kasnije i supruge počela je kad je njemu bilo 18.  Nakon što je u nedjelju osvojio najviše glasova u prvom krugu izbora, mediji su objavili Marcona koji kao tinejdžer od 15 godina daje poljubac svojoj nastavnici, ženi od 40 godina. Macron je tada glumio u školskoj predstavi koju je postavljala njegova Brigitte, tada udana majka troje djece. Bilo je to u Auziereu, gradu na sjeveru Francuske. Objavljeni video snimljen je u svibnju 1993. godine. Macron je glumio u školskoj predstavi i pri silasku pozornice nastavnica mu je čestitala kao i ostalim učenicima i sudionicima. Nakon stiska ruke i poljupca s nastavnicom koja se tada prezivala Trogneux današnji kandidat za predsjednika odlazi za mikrofon i čini se kao da se nasmije dok gleda u njezinom smjeru, no ne čuje se razgovor. Usprkos razlici u godinama, Macron je već s 16 godina rekao Brigitte da će ju oženiti. Kad je imao 18, počeli su vezu. Brigitte se u međuvremenu rastavila i par se vjenčao 2007. godine. Žive s troje djece koje Brigitte ima iz bivšeg braka.  