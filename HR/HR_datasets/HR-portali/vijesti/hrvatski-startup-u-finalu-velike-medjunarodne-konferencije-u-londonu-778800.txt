Foto: Facebook NA ovotjednoj programersko-tehnološkoj konvenciji TechCrunch Disrupt Europe 2014: London, stotine programera i developera okupilo se u Londonu kako bi sudjelovalo u bogatom programu ovogodišnje konvencije.   Radionice, hakerski izazovi, natjecanja startupova i razne prezentacije samo su dio onoga što se ovih dana događalo u Old Billingsgateu. Hrvati među finalistima Među različitim timovima i firmama koji su predstavljali svoje aplikacije i programe na Startup Battlefield dijelu konvencije, među 14 finalista našla se i firma iz Hrvatske.  Hrvatski tim stoji iza PhotoMatha, prve kamera-kalkulator aplikacije na svijetu.   Kako Photomath funkcionira?  Nakon što uperite kameru telefona spram matematičkog problema, PhotoMath nudi trenutačno rješenje koje uključuje detaljni postupak riješavanja. Iza aplikacije stoji hrvatska firma MicroBlink, nastala iz pilot-projekta pokrenutog još 2012. godine.   MicroBlink se bavi razvojem softwarea za mobilne uređaje, s osobitim naglaskom na ono što nazivaju "machine vision" tehnologijom, a što se odnosi na široku paletu "čitača", poput aplikacija koje skeniraju račune, barkodove ili matematičke probleme. Damir Sabol, izvršni direktor MicroBlinka i osnivač Iskona, predstavio je firmu u Londonu.  "Mi nismo obrazovna tvrtka, mi ovdje promoviramo našu strojno-vizualnu tehnologiju putem PhotoMatha. Počeli smo razvijati našu tehnologiju prije tri godine. Ona je sada dovoljno razvijena, tako da joj tražimo širu primjenu", rekao je Sabol u intervjuu prije Disrupta. MicroBlink nadomak prvoga mjesta i nagrade od 50.000 dolara MicroBlink trenutačno ima sjedišta u Hrvatskoj i u Londonu, a do sada nije privukao novčana sredstva. Ipak, uzmijaući u obzir kako se software na kojemu MicroBlink radi nalazi u fazi kada čelnici firme već ozbiljno razmišljaju o budućim primjenama, mogućnosti i horizonti koji se nalaze pred ovom tehnologijom izgledaju ružičasto, piše Romain Dillet za Tech Crunch.  Sabol je u utorak na Facebooku objavio kako se PhotoMath nalazi u samome finalu, gdje će se uz još tri startupa boriti za prvo mjesto, koje donosi 50.000 dolara.