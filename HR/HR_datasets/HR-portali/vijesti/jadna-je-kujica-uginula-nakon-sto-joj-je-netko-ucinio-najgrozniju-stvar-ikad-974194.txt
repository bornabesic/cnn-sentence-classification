Foto: CEN NIJE nam jasno kakva je to osoba mogla uraditi ovako groznu stvar bespomoćnoj životinji. Tom bolesnom umu je ovo možda bilo zanimljivo ili smiješno, no za kujicu Pamuk iz Turske je nažalost bilo fatalno. Pamuk je dobila teške unutarnje ozljede nakon što joj je netko ugurao mrkvu u vaginu. Nepoznata osoba je koristila silu kako bi mrkvu ugurala što dublje. Njen vlasnik Cetin Duyar pronašao ju je vani kako leži i krvari te ju je odmah odvezao veterinaru. Pamuk je bila skotna i u teškoj operaciji su joj osim mrkve morali izvaditi i nerođene štence. Vlasnik ju je nakon operacija odvezao kući gdje je gotovo dva mjeseca intenzivno brinuo o njoj. Nažalost, kujica se nije potpuno oporavila od teških unutarnjih ozljeda te je uginula. Veterinar i vlasnik su objasnili kako je nakon tog strašnog događaja jako slabo jela, što je dovelo i do drugih zdravstvenih problema. Na kraju su joj organi otkazali i nije više bilo spasa. "Pamuk je bila slatka i umiljata. Stvarno volim životinje i ne znam što reći za osobu koja je ovo učinila. Zbog njega me sram što sam muško.", rekao je vlasnik, a njegova žena je bila pretužna da bi bilo što komentirala.