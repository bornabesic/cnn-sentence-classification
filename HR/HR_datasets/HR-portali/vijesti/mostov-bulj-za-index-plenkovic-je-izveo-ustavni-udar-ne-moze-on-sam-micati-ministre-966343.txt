Foto: FAH NAJNOVIJI sukob MOST-a i HDZ-a potresao je hrvatsku političku scenu. Nakon što je Andrej Plenković zatražio razrješenje trojice MOST-ovih ministara na današnjoj sjednici Vlade - i to zato što nisu podržali ministra financija Zdravka Marića - Index je uspio dobiti reakciju iz MOST-a. > Idući potez Plenkovića je smjena Petrova? MOST-ov Miro Bulj za Index je kazao kako je pozicija MOST-a tu sasvim jasna i kako Marić nema njihovu potporu.  "Šta kazati, MOST je tu sasvim jasan, govorim već 10-ak dana o Mariću i da ministar nema našu potporu, jer se u najtežim trenucima krize izuzeo - kao general kojeg nema u ključnoj bitci, a kasnije bi opet htio biti general. Taj čovjek je morao znati, kazati i upozoriti na krizu u Agrokoru, kao i prethodnici njegovi. Plenkovićeva odluka je protuustavna, predsjednika Vlade i Vladu bira Sabor, postoji procedura, ovo je udar na ustavni poredak i ustavna kriza. Plenković samoinicijativno ne može donijeti tu odluku, može je uputi u proceduru. Bulj: Kriminalci moraju u zatvor  Nek HDZ radi što želi raditi, mi smo tu sasvim jasni, MOST je jasan, ministri su pokazali poziciju. Marić ne uživa naše povjerenje. U Agrokor su službe trebale otići pred 20 godina, da istina izađe na vidjelo, da se kazne kriminalci koji su opljačkali državu. Očito to nekima ne paše, zbog toga je to krenulo. MOST nastavlja svoj put, nije nam interes rušiti vladu, ne možemo podržavati ministra koji se izuzeo kad je bila kriza gospodarskog sustava. Oni koji su opljačkali Hrvatsku moraju u zatvor i imovina im se mora oduzeti. Ovo je bilo protuustavno. MOST će se obračunati s kriminalcima po svaku cijenu", kazao je Bulj za Index.