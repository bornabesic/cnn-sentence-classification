Ozren Matijašević, predsjednik Hrvatske Udruge radničkih sindikata, bio je gost Teme dana, emisije N1 televizije. Razgovarali su o kupnji vlasničkog udjela MOL-a u Ini, o čemu će danas svoj stav iznijeti i sindikati.  Novinare je zanimao i Matijaševiće stav o potencijalnom sukobu interesa potpredsjednice Vlade i ministrice gospodarstva Martine Dalić, čiji suprug je u Upravi Ine. - Činjenica je da je Dalić u proteklih nekoliko godina, s ostalom dvojicom hrvatskih članova u Upravi Ine, u mnogim postupcima činio potrebna i hrabra djela, nastojeći da se ne donose štetne odluke, to ne može nitko poreći. Da se ukinu ovlasti Vijeća direktora je upravo bio prijedlog te trojice članova Uprave. Cijelo ovo vrijeme u ime Vlade je istupla Martina Dalić, ministrica gospodarstva u čijem portfelju nije ni Ina ni HEP,  a ministar Dobrović u čijem su portfelju, šuti. Od Dobrovića smo zatražili sastanak na kojem bi se raspravljalo o tome. Dalić je postupao u skladu s interesima Hrvatske, imamo više dokaza za to, a i ne mislim ništa loše o njegovom radu i djelovanju. Ministrica Dalić radi nešto što joj nije u resoru, to su nelogičinosti. Vjerujem dosadašnjem radu povjerenstava pa i ovom da će posao obaviti u svojim ovlastima i donijeti rješenje, rekao je Matijašević. >> Vlada osnovala Savjet za otkup dionica Ine! U njemu nema Martine Dalić, a ovo su članovi >> Dalić: Otkup MOL-ova udjela u Ini je dvostrani proces, nužan je dogovor obiju strana   