Tomislav Jelić, dragovoljac i ratni invalid, pa gradski zastupnik HDZ-a i Hrvatskog bloka u Gradskoj skupštini, a danas član tima Mostovog kandidata za zagrebačkoga gradonačelnika Marka Sladoljeva, gostuje u studiju 24sata. "Otišao sam od Brune Esih jer nisam mogao govoriti protiv Karamarka i Bandića." Gost: Tomislav Jelić, dugogodišnji zagrebački zastupnik Voditelj: Ivan Pandžić Prije nešto više od dva mjeseca Jelić je postao član stožera nezavisne kandidatkinje Brune Esih, a mjesec dana poslije ga napustio. Jelić tvrdi da iza Brune Esih i njezine gradonačelničke kandidature zapravo stoji bivši šef HDZ-a Tomislav Karamarko. 2005. ste se maknuli iz politike, zašto ste se opet aktivirali? "Ja sam homo politicus, politikom se bavim na ovaj ili onaj način. Otišao sam 2005. jer nisam uspio na izborima, onda sam bio u Hrvatskom bloku. Ja sam pratio što se događa sa Zagrebom svih ovih godina, puno detaljnije nego zastupnici. Hrvatska se danas nalazi u jako teškom položaju, svatko tko želi doprinijeti napretku i razvoju društva mora se aktivirati. Ovaj treći egzodus je najpogubniji jer odlaze oni najborazovaniji, u koje smo ulagali. Već sada se upozorava, da ako se egzodus nastavi, da ćemo za 10-15 godina morati uvoziti radnu snagu. No politika to ne prepoznaje, a ona je sve uskuhala". Prva opcija vam je bila Bruna Esih, gdje je puklo? "Ja nema loših iskustava s njom, ne želim ništa loše govoriti, došao sam iz čistih pobuda. Uspravo sam došao i uspravno otišao. Tamo se nije dopustilo govoriti. Vi u Zagrebu ako ne koristite medije, ne možete dobiti izbore. Ja sam medije odbijao nekoliko puta jer sam poštovao pravila i hijerarhiju, ali jednom kad sam otišao u jednu emisiju, da vidim zašto se ne smije govoriti i nakon toga sam ustavnio. Kada sam ja rekao da Karamarko nije u stanju čuvati tri patke, ja sam od dijela ljudi bio šikaniran, to mi je bio jasan znak da ja tamo ne pripadam. Kolege iz Jutarnjeg lista koji su selektivno jučer pustili moj intervju, gdje su pustili samo ono što odgovara HDZ-u, a nisu pustili  sve moje kritike prema HDZ-u i njihovog prostituiranja s gradonačelnikom Bandićem, to je dno dna novinarstva". "Ja o Bandiću nikad ništa privatno ne govorim, kritiziram Bandićev rad kao gradonačelnika, o tome svjedoči i niz optužnica protiv njega, ali i njegovo ismijavanje i poigravanje s pravosuđem. Doživio sam tamo da mi se nije dopustilo javno istupati". Ima pozadinskih igara tu, koliko ona može odnijeti? "Vjerujem da će polučiti odličan rezultat. Kad se netko prvi put natječe i pređe prag, to je mamutski uspjeh. Mene se žele uvući u to da ja špekuliram pozadinu iz Brune Esih. HDZ neka to unutar sebe riješi. Ne želim sudjelovati u njihovim podjelama, ja u HDZ-u nisam 15 godina". "Vjerujem da će joj Glasnović i Hasanbegović izuzetno pomoći. Zašto u HDZ-u nisu imali razumijevanja, to njih treba pitati". "Švaljek je prva krenula u kampanju kao neovisna. Bilo bi ružno da sam išao ne njenu listu i micao kandidate s obzirom da je to prije par mjeseci definirano. I njoj i Esih želim svu sreću". Zašto ste se priključili Mostu? "Držim da je Hrvatskoj potreban politički subjekt koji će vratiti moral u politiku.  Sada u politici gotovo da nema promil morala. U Mostu sam prepoznao tu vrijednost. Bandić je faktički darovao skupocjeno zemljište tvrtki u sustavu Agrokora. Očito je da ga Gazda štiti. Držim da su u Zagrebu nužne pozitivne promjene. Most se kao korektiv vlasti pokazao izvrsnim, oni i kad su u koaliciji i kad nisu žele nadzirati racionalno korištenje proračuna". "Sad kad Gazda slabi vidjet ćete kakvi će kosturi izaći iz Grada i gradskih institucija". "Idemo se vratiti u 2000. godinu kad je Bandić došao na čelo Zagreba. Prvo ga je štitio SDP, onda je sklopio pakt sa Sanaderom o nenapadanju. Postali su nerazdvojni suradnici. 2009. dolazi Jadranka Kosor, sjećate se njene kampanje za Zagreb koja je bila smiješna, isto kao i današnja kampanja HDZ-a za Zagreb. Gradonačelnika se dva puta pritvara, Darinko Kosor, koalicijski partner ga ostavlja, a tko mu previja rane - HDZ. Kako je s time gotovo, ako su ti ljudi opet na gradskim listama". Jesu li Prgometu zavezane ruke? "Sudeći po sinoćnjem nastupu Prgometa koji je rekao da ne isključuje mogućnost suradnje s HNS-om, dok je Jandroković rekao da ne isključuje suradnju s Bandićem, to je razlog zašto je HDZ izgubio povjerenje u Zagrebu. Bandić je sinonim korupcije, a tu korupciju HDZ zalijeva". "Što se tiče Bandićevih protukandidata mislim da nitko od njih ne koristi ozbiljno ovo što je on radio zadnjih godina. Izbore u Zagrebu će obilježiti pravosuđe. Vraćamo se na prošlogodišnje izbore. Vodila se polemika o tome kako se za izbore na mogu natjecati ljudi koji imaju optužnice za vratom. U Zagrebu to pitanje nitko ne postavlja, a Bandić ima nekoliko optužnica. Da njegovi protukandidati o tome ne govore, meni to nije objašnjivo". "Ne govorim da njemu treba zabraniti formalnu kandidaturu, ali zanimljivo nitko od medija i protukandidata to ne aktualizira, valjda bi u kampanji trebalo upozoriti što je on radio dosad. Grad je svoja zemljišta prodavao Holdingu da bi Grad bio likvidan, a onda je par godina kasnije Grad kupovao ta zemljišta da bi Holding bio likvidan. Siguran sam da tu ima elemenata kaznenog djela. Ostavljeni su dugovi nekim budućim generacijama. Vratimo se u jedan začarani krug. Bandić je stavio Grad u jedno dužničko ropstvo. Nitko ne zna koliko je Grad dužan. Ni Gradski parlament to ne zna jer nije vodio o tome računa". Kako da se snađe prosječni birač HDZ-a? "Oni koji će se voditi svjetonazorom će imat najtežu odluku, s jedne strane vući će ih Esih, s druge strane odanost HDZ-u. Oni koji žele promjene sigurno neće glasati za HDZ. Važno je ukloniti dosadašnji način upravljanja Zagrebom". Tema: Lokalni izbori 2017. 