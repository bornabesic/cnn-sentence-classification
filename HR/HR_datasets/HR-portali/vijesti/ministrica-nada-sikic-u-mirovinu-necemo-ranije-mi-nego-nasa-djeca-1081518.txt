Dok većina medija pod upitnik stavlja tempo provedbe mirovinske reforme, resorna ministrica Nada Šikić komentirala je samo da ne vidi razlog zašto bi se reforma usporila. Naime novim prijedlogom Vlade produljenje dobne granice za odlazak u mirovinu na 67 godina je ubrzan za deset godina i trebao bi stupiti na snagu već 2028. umjesto 2038. kako je prethodno zamišljeno. Upitana je li svjesna tereta koji će to staviti na današnje zaposlenike, ministrica je odgovorila: To znači da nećemo ranije u mirovinu mi nego naša djeca! Otvarajući sjednicu Vlade premijer Tihomir Orešković najavio je rast BDP-a veći od 1,8 posto, a da će biti bolji prognozer od Europske komisije, uvjeravaju ga gospodarski indikatori. >>Nada Šikić: Postojeći sustav umirovljenja je neodrživ, u mirovinu sa 67 od 2028. 