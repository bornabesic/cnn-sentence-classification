Nakon što je rasvijetlila sve okolnosti ubojstva u Čistoj Velikoj prošle subote, policija sada istražuje narkomilje na području Šibenika i šire kako bi se ustanovilo tko je sve dilao drogu 19-godišnjem Tinu Šunjergi, koji je prema nekim informacijama na drogu trošio i do 1000 kuna na dan. Njegov ujak policajac njegovim je roditeljima “signalizirao” da se Tin kreće u sumnjivom društvu i da ima problema s drogom, čega su bili svjesni i roditelji i pokušavali ga od droge i odvratiti. Kako smo neslužbeno doznali, Tin Šunjerga viđan je i na zadarskom području gdje se drogom opskrbljivao od jednog poznatog dilerskog para. Policija će analizirati sve njegove kontakte iz izuzetog mobitela, ali i analizirati sve njegove kontakte na društvenim mrežama, prijetnje ujaku i sestrični nakon što je ujak roditeljima rekao svoja saznanja o Tinovu konzumiranju droge. Svi pozivi, poruke i mailovi iz mobitela i računala okrivljenog bit će analizirani radi informacija koje bi mogle dovesti do osoba koje su osumnjičenom prodavali drogu. Dođe li do korisnih saznanja, može se očekivati da će policija od suca istrage tražiti dozvolu da na tu temu razgovara s okrivljenim. S obzirom na to da je na prvom ispitivanju shvatio što je učinio i da se pokajao zbog ubojstva roditelja, moguće je da shvati i da je droga bila okidač za zločin pa u dogovoru s odvjetnikom pristane ispričati tko mu je prodavao drogu, na koje ju je sve načine nabavljao i sve što zna o dilerskoj mreži. Očekuje se i da će policija od teleoperatera tražiti i podatke iz kojih bi se moglo analizirati njegovo kretanje, a sve kako bi se rasvijetlile sve okolnosti koje su prethodile stravičnom zločinu koji je potresao cijelu Hrvatsku. S obzirom na to da je ubijen njihov kolega, vrsni specijalac, ako zločin ima i neku još dimenziju, policiji je sigurno u interesu da to istraži, kao i osobe koje su Tinu Šunjergi prodavali drogu. Zatvori Slika 1/39 Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX Objavljeno: 29.03.2017. CROPIX