Pojavile su se prve fotografije napadača koji je u srijedu u poslijepodnevnim satima prvo autom pokosio ljude na Westminsterskom mostu, a zatim se njime zaletio u ogradu britanskog parlamenta ispred kojega je nožem napao jednog policajca, čiji su ga kolege zatim ustrijelili. Na fotografijama se vidi veći broj ljudi kako muškarcu ukazuju prvu pomoć, a zatim ga ozlijeđenog odnose na nosilima u ambulantno vozilo. Bradati muškarac tamnije puti na lijevoj strani trbuha ima veliki zavoj, na jednoj nozi fali mu čarapa, a smeđe cipele položene su kraj njegovih nogu. Oko napadača stoji nekoliko naoružanih policajaca, a na podu se vidi veliki kuhinjski nož kojim je osumnjičeni izbo policajca. Profimedia, Press Association Prema posljednjim informacijama, napadač je podlegao ozljedama, a u londonskoj policiji vjeruju da je djelovao sam. Ozljedama je navodno podlegao i jedan policajac, a život je izgubilo i dvoje civila na koje je naletio automobilom, Hyundaijevim terencom. Ukupno je u bolnice zaprimljeno 20-ak ozlijeđenih, nekoliko njih je u teškom stanju. Kao što smo izvijestili, jedna od najčuvanijih lokacija na svijetu postala je mjesto terora kada se u poslijepodnevnim satima osoba za koju se kasnije utvrdilo da je azijatskog podrijetla, u 40-im godinama života, vozilom zaletjela u skupinu prolaznika na mostu Westminster u samom centru Londona, tik uz najpoznatiji simbol glavnog grada Velike Britanije, toranj Big Ben. Most vodi prema zgradi parlamenta koja je, sad je to jasno, bila glavni cilj napadača. On je autom udario u metalnu ogradu koja štiti parlament, ondje je njegovo vozilo konačno zaustavljeno, a on je izletio iz njega s mačetom u rukama i potrčao prema ulazu u zakondavno tijelo Ujedinjenog Kraljevstva. Profimedia, Press Association   Na putu mu se našao policajac na kojeg je nasrnuo, ozlijedio ga, a onda su na njega otvorili vatru ostali pripadnici snaga sigurnosti te ga usmrtili. U ovom incidentu, koji policija tretira kao teroristički napad dok se ne se ne utvrdi da je eventualni razlog napada drugačije prirode, ostavio je za sobom brojne žrtve. Jedna je žena s mosta pala u rijeku Temzu, ali su je pripadnici spasilačkih službi uspjeli izvući i, kako govore posljednji podaci, pokazivala je znakove života. Temza je također bila zatvorena i to između mosta Vauxhall i Embankment. Kasnije je javljeno i da je policajac koji je izboden podlegao ranama u bolnici. Profimedia, Press Association   U satima koji su uslijedili, čitavo područje oko parlamenta bilo je zatvoreno i ispunjeno vozilima policije i hitne pomoći. Zatvorena je bila i obližnja postaja podzemne željeznice. Zatvori Slika 1/34 Objavljeno: 22.03.2017. Profimedia, SWNS Objavljeno: 22.03.2017. Profimedia, Press Association Objavljeno: 22.03.2017. The credit GRAPHIC NEWS mu Objavljeno: 22.03.2017. REUTERS Objavljeno: 22.03.2017. Profimedia, Matrix Objavljeno: 22.03.2017. Profimedia, Press Association Objavljeno: 22.03.2017. Profimedia, Press Association Objavljeno: 22.03.2017. Profimedia, Press Association Objavljeno: 22.03.2017. REUTERS Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. Getty Images Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Objavljeno: 22.03.2017. REUTERS Zastupnici u parlamentu i njegovi ostali djelatnici zadržani su unutar zgrade koja je bila zapečaćena. Jedan od njih, torijevac Nigel Adams javlja mi da se sa skupinom od šestero kolega nalazi u svome uredu, gdje čekaju daljnje upute policije. No, u parlamentu je bila i premijerka Theresa May. O njoj se isprva ništa nije javljalo da bi kasnije, kad je operacija bila izvedena, policija objavila da je odvedena iz zgrade parlamenta na sigurno. Saznalo se da je odvezena u neoznačenom policijskom vozilu. Informacije o napadu su vrlo nepotpune i šture, a neizvjesnost je dodatno unijela atmosferu nemira. Internat Westminster u neposrednoj blizini parlamenta zadržao je svoje učenike u zgradi škole i do daljnjega otkazao nastavu. Policija je zamolila građane da se drže podalje od središnjeg Londona kako bi osposobili nesmetan rad hitnih i sigurnosnih službi. Profimedia, Matrix   U obraćanju javnosti ispred Metropolitan policije BJ Harrington rekao je da istragu vodi divizija za terorizam. Rekao je da su među žrtvama i policijski službenici iako o broju žrtava nije htio govoriti dok informacije ne budu potpune. Zanimljivo je da se u trenutku napada na mjestu događaja nalazio i šef londonske policije Craig McKie. Ovaj napad dolazi samo nekoliko tjedana nakon što je objavljeno da su posljednjih godina sigurnosne službe spriječile nekolicinu planiranih terorističkih napada na britansku prijestolnicu. O napadaču se nije znalo ništa više od onoga što je objavljeno na početku teksta, a to su britanskim medijima prenijeli očevici događaja koji su prvi priskočili u pomoć žrtvama na mostu. Britanska premijerka je ubrzo javila da će se održati izvanredni sastanak posebnog tijela za borbu protiv terorizma poznatog pod imenom Cobra koje koordinirala reakcije na ozbiljne incidente. Francuski premijer Bernard Cazeneuve objavio je kasno poslijepodne da su učenici srednje škole iz njegove zemlje ranjeni u napadu u Londonu. Ondje su bili na školskom izletu. Francuska vlada je izrazila sućut obiteljima žrtava. Škotski parlament, koji je raspravljao o svom pravu da raspiše novi referendum o mogućem odvajanju od Ujedinjenog Kraljevstva, u srijedu je nakon vijesti o napadu u Londonu prekinuo raspravu kako bi se pokazao respekt za policajca koji je izboden. Prva ministrica Nicola Sturgeon je objavila da su njezine misli sa svima u Westimnsteru koji su pogođeni ovim strašnim incidentom. Zbog manjka informacija javljale su se vijesti o moguća dva napadača, o više mrtvih na mostu. Ostao je nejasan i povod za napad, je li to zbog zabrane unošenja elektronskih uređaja iz nekih arapskih zemalja u zrakoplove koji lete prema Britaniji, kako je za AP rekao jedan europski sigurnosni stručnjak ili je možda pokušaj da se krvavo obilježi godišnjica terorističkog napada na Bruxelles. Ili je neki unutarnji, britanski razlog. Britanski mediji izvijestili su kako iza napada u Londonu stoji Abu Izzadeen, radikalizirani Britanac rođen kao Trevor Brooks u istočnom djelu Londona, otprije poznat policiji zbog veza s terorizmom. Njegovi radikalni pogledi nisu tajna: na YouTubeu se nalaze video snimke u kojima poziva na ubojstvo policajaca i govori kako su svi zastupnici u Parlamentu nevjernici i kako ih treba kazniti.   Trevor Brooks obratio se na islam prije nego li je navršio 18 godina, 1993., kada je svoje ime promijenio u 'Omar', no otada je poznat kao Abu Izzadeen. Vjeruje se kako se radikalizirao nakon što je upoznao poznate islamiste Omara Bakri Muhammeda i Abu Hamzu al-Misrija u džamiji u Finsbury parku 1990-ih godina. Od tada je njegov angažman u terorizmu rastao, a on je hvalio bombaše samoubojice te je izrazio nadu kako će i on na taj način umrijeti.   Postao je poznat kada je prekinuo govor bivšeg ministra unutarnjih poslova Johna Reida, koji se po prvi put sastao s muslimanima, uzvikujući kako je on neprijatelj islama. No njegov odvjetnik neposredno nakon današnjeg napada kazao je kako je Izzadeen još uvijek u zatvoru gdje je završio zbog prikupljanja novca, poticanja i slavljenja terorističkih napada, te kako ne može biti napadač. Independent, koji je objavio da iza napada stoji Izzadeen, izbrisao je članak, te time sugerirao da Izzadeen možda i nije napadač, iako mu na objavljenoj fotografiji jako nalikuje.