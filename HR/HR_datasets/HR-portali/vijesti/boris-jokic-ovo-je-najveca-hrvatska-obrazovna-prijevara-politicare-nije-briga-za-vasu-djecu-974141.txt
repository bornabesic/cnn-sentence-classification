Foto: FAH  U ORGANIZACIJI GOOD inicijative danas je održan okrugli stol "Hrvatska može bolje? - godinu dana poslije".  Bivši voditelj kurikularne reforme Boris Jokić komentirao je na okruglom stolu proces izbora nove Ekspertne radne skupine za provedbu kurikularne reforme.  "U laži su kratke noge. Sve ovo je najveća hrvatska obrazovna prevara. Hrvatska će dugoročno biti znanjem siromašna zemlja. Politiku nije briga za obrazovanje, nije ih briga za vašu djecu", kazao je Jokić te apelirao na Plenkovića i Kolindu da istraže javni natječaj Ministarstva za izbor članova ekspertne skupine.  Osvrnuo se i na današnji prosvjed koji će se u 18 sati održati u šest hrvatskih gradova.  "Nije važno koliko će ljudi doći na prosvjed za kurikularnu reformu. Da nas dođe dvadeset, u redu, jer ono za što se ljudi okupljaju je dobro", kazao je Jokić.