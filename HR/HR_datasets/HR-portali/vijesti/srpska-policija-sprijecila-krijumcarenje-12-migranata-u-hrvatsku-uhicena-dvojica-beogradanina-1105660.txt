Srbijanska granična policija objavila je u četvrtak da je spriječila pokušaj ilegalnog prebacivanja u Hrvatsku dvanaest migranata iz Turske, Somalije i Afganistana i zbog toga uhitila dvojicu Beograđana. Dvije osobe uhićene su nedaleko od granice s Hrvatskom, a u njihovim je vozilima otkriveno dvanaest državljana Turske, Afganistana i Somalije, navodi se u policijskom priopćenju. Određen im je pritvor do 30 dana Beograđani od 35 i 48 godina migrante su pokušali prešvercati u automobilima golf i renault. Određen im je pritvor do 30 dana, a otkriveni strani državljani procesuirani su zbog ilegalnog prelaska granice. Sredinom srpnja Srbija je formirala zajedničke timove vojske i policije za zaštitu svojih granica. Premijer Aleksandar Vučić tada je rekao da "Srbija neće biti parking za Pakistance i Afganistance koje nitko u Europi ne želi" i najavio stroge kazne za krijumčare ljudi.