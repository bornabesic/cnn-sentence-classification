Dubrovačkoj policiji prijavljen je krajem prošlog tjedna pronalazak drvenog vojnog sanduka sa šest raketa za ručni bacač i šest komada dodatnih punjenja, priopćila je u ponedjeljak policija, a prema neslužbenim informacijama, oružje je pronađeno na ušću Neretve. Nalazak sanduka je policiji prijavio jedan građanin u petak te su policijski službenici za protueksplozijsku zaštitu pronađena minsko-eksplozivna sredstva zbrinuli prema pravilima struke. To je drugi takav slučaj na jugu Hrvatske u tjedan dana. Prošli ponedjeljak na autobusnom stajalištu kraj kontejnera za otpad u Orašcu pokraj Dubrovnika policija je pronašla drveni sanduk s manjom količinom streljiva i minsko eksplozivnih sredstava. Na sanduku je bio ostavljen natpis s upozorenjem da se radi o eksplozivu, no policija je zamolila građane da ne ostavljaju minsko eksplozivna sredstva na javnim prostorima zbog sigurnosti ostalih građana, posebice djece. Pozvali su građane koji još u svojim domovima imaju oružje, streljivo ili minsko-eksplozivna sredstva da ih bez straha predaju policiji koja protiv takvih osoba ne poduzima nikakve sankcije. >> U stanu držao mine, streljivo i eksploziv TNT >> U vatrogasnom domu pronađen arsenal srpske paravojske