Ljubljančanin Martin Gruden koji se u Siriji borio kao dobrovoljac na strani kurdskih snaga poginuo je 27. prošlog mjeseca u sukobima s ISIS-om u okolici Manjiba, objavili su u utorak kurdski izvori, a prenose slovenski mediji. Kurdska milicija YPG je preko društvenih mreža objavila da su u ofenzivi na sirijski grad Manbij, koji  je trenutno u rukama Islamske države, poginula dva zapadna dobrovoljca, Slovenac Martin Gruden, poznat pod ratnim imenom Rodî Çekdar, i Britanac Dean Carl Evans, te objavila njihove fotografije u uniformama. Slovenska policija navela je da o Grudenovoj smrti nema obavijesti, ali da to provjerava. Isto stajalište ponovilo je i slovensko ministarstvo vanjskih poslova, ne želeći komentirati vijest. Nekoliko je mlađih slovenskih državljana, uglavnom preobraćenika na islam, sudjelovalo u ratu u Siriji, uglavnom na strani islamista, a jedan od njih je nedavno nakon povratka u domovinu izručen Italiji zbog istrage u kojoj se sumnjiči da je u toj zemlji novačio borce za IS. >> Vratio se iz Sirije: U Sarajevu uhićen džihadist (19) koji se borio za Islamsku državu 