Kina je u nedjelju ugradila posljednji dio u svoj znanstveni projekt koji će biti najveći radioteleskop na svijetu za istraživanje svemira i potragu za izvanzemaljskim životom, izvijestili su državni mediji. Kineski znanstvenici započeli su gradnju sfernog teleskopa promjera leće od 500 metara (FAST) prije pet godina. Veličine je 30 nogometnih igrališta i uklesan je u planine u siromašnoj jugozapadnoj pokrajini Guizhou. Budući da će biti najveći teleskop, bit će i najučinkovitiji u hvatanju slabašnih signala iz svemira koje je moguće povezati s inteligentnim životom. Tri je puta osjetljiviji od do sada najvećeg Arecibo opservatorija u Portoriku. “FAST će se koristiti za potragu za neobičnim objektima kako bismo bolje shvatili podrijetlo svemira, a tragat ćemo i za signalima izvanzemaljaca”, kazao je dužnosnik Kineske akademije znanosti Zheng Xiaonian. >>Izvanzemaljci nas proučavaju na isti način na koji se mi bavimo mravima