U požaru koji je u ponedjeljak oko 21 sat izbio u obiteljskoj kući u Slavonskom Kobašu kod Slavonskog Broda smrtno je stradala 80-godišnja vlasnica Ankica Brkić. Provedenim očevidom utvrđeno je kako je požar prouzročila peć na kruta goriva. Vatru su ugasili pripadnici dobrovoljnih vatrogasnih društava iz Oriovca i Slavonskog Kobaša. Starica je živjela sama i susjedi kažu da je u posljednje vrijeme imala zdravstvenih problema. U brodskom Posavlju bila je poznata kao dugogodišnja uspješna pčelarka i počasna članica Pčelarske udruge Zrinski iz Slavonskog Broda. Kuća se nalazi odmah preko puta vatrogasnog doma, tako da su vatrogasci brzo reagirali, ali nažalost nesretnoj ženi nisu mogli pomoći. Vjerojatno se ugušila dimom.   