Danijel Brnos, osumnjičenik za pokušaj ubojstva bivše djevojke Martine Terlević i njenog kolege s posla Roberta Cuccurina, danas oko 14 sati je lociran u šumi između Vrsara i Limskog kanala, ali je uspio pobjeći policiji, piše Glas Istre.  Pretpostavlja se da se 30-godišnjak skrivao u vikendici slovenske državljanke na području Kloštra u koju je navodno provalio. Nije poznato je li Brnos u toj vikendici na području Istre boravio od bijega u nedjelju ili mu je to bilo skrovište kraće vrijeme.  Za njim je bila raspisana tjeralica Brnos je u nedjelju pred hotelom Pineta u Vrsaru pucao u bivšu djevojku (19) i njezina kolegu (23). Ranjeni mladić i djevojka zaposlenici su hotela, a pucnjavi je prethodila svađa Brnosa i 19-godišnjakinje. U svađu se umiješao 23-godišnjak, koji je htio zaštititi kolegicu, a Brnos je potom zapucao u njih. Za njim je tjeralica bila raspisana još sredinom travnja kada ga je Terlević prvi puta prijavila da joj je prijetio da će joj nauditi, a prošle nedjelje tu svoju prijetnju i ostvario. Brnasove žrtve u pulskoj bolnici čuva policija, a mole građane da im na 192 jave ako su vidjeli Brnosa.     