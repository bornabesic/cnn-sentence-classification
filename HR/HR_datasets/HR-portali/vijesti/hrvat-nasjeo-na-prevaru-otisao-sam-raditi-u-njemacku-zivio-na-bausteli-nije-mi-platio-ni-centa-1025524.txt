Nakon toga vratio se u Hrvatsku i sad, kaže, želi sve nekako riješiti. Za varalicu kaže da prima njemačku socijalnu pomoć, a uz to navlači ljude na ovaj način i vara ih. Svakog tjedna u Facebook grupama u kojima se okupljaju Hrvati koji posao traže u inozemstvu pojavi se barem jedna osoba koja tvrdi da je bila prevarena. Najnoviji slučaj koji je izazvao veliku pozornost u jednoj grupi je priča čovjeka koji je, kako kaže, ‘nasjeo na foru’, piše Croexpress On je, navodi, došao u Njemačku raditi kod jednog čovjeka iz Hrvatske. ‘Otvorio obrt, prijavio se kod njega, živio na baušteli dva tjedna. Nije mi platio ni centa. Prijavio je auto na mene, dobio sam porez za platiti’, žali se nesretni čovjek. Nakon toga vratio se u Hrvatsku i sad, kaže, želi sve nekako riješiti. Za varalicu kaže da prima njemačku socijalnu pomoć, a uz to navlači ljude na ovaj način i vara ih. Da bi stvar bila zanimljivija, u komentarima se javila i djevojka koja kaže da je kćer varalice. ‘Dotični je moj otac. Žalosno i ružno što to moram reći, ali nažalost cijeli život je bio takav, uvijek svoju guzi*u gledao, uvalio nas u gov*a sve redom. Mlađi brat je bio prošle godine kod njega i isto mu je s*anja napravio’, žali se ona. ‘Takav je, ako naletite na njega zaobiđite ga u širokom luku. Vama želim svu sreću da riješite sve jer moj brat još uvijek nije. Kad je sposoban svoje dijete s*ebati, zašto ne bi i vas’, poručuje ona. Potaknuti brojnim slučajevima, po tko zna koji put ponavljamo – ako baš želite raditi u inozemstvu prvo se izuzetno dobro informirajte o svemu. Ne budite naivni, ne dajte se prevariti! 