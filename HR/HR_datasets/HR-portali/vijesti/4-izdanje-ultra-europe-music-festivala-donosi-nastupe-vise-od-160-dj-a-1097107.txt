Hotel Park ugostio je posljednju konferenciju za medije ULTRA Europe festivala uoči starta 14. srpnja u Splitu. Organizatori su objavili da će četvrto izdanje festivala donijeti nastupe više od 160 DJa, uključujući svjetske zvijezde, kao i regionalne i lokalne mlade nade. Split, Stadion Poljud te otoci Hvar, Brač i Vis bit će dom za više od 150.000 ultranauta od četvrtka, 14. srpnja do srijede, 20. srpnja. Dodatno, obzirom da je ULTRA Europe jedini ULTRA Festival koji ponosno nosi dodatni naziv DESTINATION, sudionici mogu provesti 7 dana na Croatia Music Weeku – od 14. srpnja i RESISTANCE™ Opening Partyja u Giraffe Palm Beach Houseu u Splitu do 20. srpnja i RESISTANCE™ Closing Partyja u Fort Georgeu na otoku Visu. Destination ULTRA – Croatia Music Week održat će se na 8 pozornica na 5 različitih lokacija: Giraffe Palm Beach Club (Split), stadion Poljud (Split), Zlatni rat, Bol, Brač, Hotel Amfora Grand Beach Resort (Hvar) i Fort George (Vis). Destination ULTRA pozicioniran je kao jedinstven ULTRA događaj jer promovira prirodne ljepote Hrvatske. To je jedini ULTRA festival koji traje cijeli tjedan pa sudionici mogu iskusiti i doživjeti Hrvatsku u potpunosti jer je riječ o savršenoj kombinaciji opuštanja i noći prepunih plesa koje donose najveći svjetski izvođači. Glavni događaj odvija se na jednom od najljepših hrvatskih stadiona – Poljudu – koji se nalazi uz more u prekrasnom Splitu. ULTRA Europe je jedan od rijetkih festivala kojima se DJi izuzetno vesele. Mnogi vodeći svjetski DJi već su podijelili ili će podijeliti svoje veselje zbog povratka u Hrvatsku sa svojim brojnim fanovima putem društvenih mreža i drugih komunikacijskih kanala. Njihove izjave i postove čitaju ljudi širom svijeta jer na primjer, David Guetta, jedan od headlinera ULTRA Europe festivala 2016, ima više od 50 milijuna pratitelja na društvenim mrežama, dok Armin Van Buuren, globalna DJ zvijezda iz Nizozemske, komunicira s više od 9 milijuna fanova online. Carl Cox, legendarni DJ i jedan od osnivača i pokretača globalne Techno i EDM scene, u Splitu se osjeća kao kod kuće jer je počeo s nastupima u Dalmaciji još sredinom 90-ih. Njihov poziv fanovima da dođu u Split najbolja je moguća pozivnica za ULTRA Europe! Split je dom ULTRA Europe četvrtu godinu zaredom. ULTRA je jedan od ključnih projekata i faktora koji su utjecali na povećanje broja noćenja za 30 posto tijekom srpnja u Splitu. Postovi i pozitivni komentari na društvenim mrežama, web stranicama i blogovima promoviraju hrvatske prirodne ljepote i prednosti. Goran Kovačević, dogradonačelnik Grada Splita, komentirao je: “ULTRA Europe je jedan od ključnih diferencijatora koji su stavili Split na mapu najpopularnijih i najpoželjnijih svjetskih destinacija. 2015. godine ULTRA posjetitelji ostali su u Hrvatskoj u prosjeku 5,5 dana i potrošili više od 300 milijuna kuna tijekom svog boravka. To je jedan od razloga zašto Grad Split snažno podržava festival. Zadnje, no ne i manje važno – ULTRA Europe je kompleksan projekt koji angažira mnogo ljudi iz Splita, županije i Hrvatske, što ga čini idealnom prilikom da dokažemo da se možemo nositi i uspješno raditi na najzahtjevnijim projektima koji se vode na najvišoj mogućoj razini.” Sinergiju svih institucija i zajedničku namjeru da ovaj ULTRA Europe festival bude najbolji do sada potvrdili su i Ivo Bašić, savjetnik Ministra turizma, Ante Šošić, zamjenik župana Splitsko-dalmatinske županije, Joško Stella, direktor Turističke zajednice Splitsko-dalmatinske županije te Alijana Vukšić, direktorica Turističke zajednice grada Splita. Destination ULTRA 2016 datumi i lokacije: 14. srpnja – RESISTANCE™ Opening Party @ Giraffe Palm Beach House, Split 15 – 17. srpnja – ULTRA Europe @ Stadion Poljud, Split 18. srpnja – Yacht Regatta @ Zlatni Rat, Bol, Brač 19. srpnja – ULTRA Beach @ Hotel Amfora Grand Beach Resort, Hvar 20. srpnja – RESISTANCE™ Closing Party, Vis Saznajte više o Destination ULTRA – Croatia Music Weeku ovdje. Pogledajte ULTRA Europe 2015 After-Movie REGIONALNE ULAZNICE Ultra Europe u ponudi ima i regionalne karte koje imaju posebnu cijenu od samo 899,00 kn (General Admission za tri dana), a dostupne su posjetiteljima iz Hrvatske, Slovenije, Bosne i Hercegovine, Srbije, Crne Gore, Makedonije i Kosova. Broj karata je ograničen. Prodajna mjesta: prodajna mjesta Tisak Media širom Hrvatske, Večernji list, 24sata i ticketshop.hr . Uvedena je i mogućnost kupnje na rate. Organizatori zato bilježe porast broja posjetitelja iz regije, što omogućava svima da uživaju u ULTRA Europe doživljaju. SPONZORI I ove godine Ultra Europe ima punu podršku i partnerstvo sponzora Festivala. Drago nam je da su prepoznali važnost i potencijal Ultra Europe Destination Festivala za Hrvatsku, Split i svoj brand. Zahvaljujući odličnoj potpori i zajedničkoj suradnji ove godine posjetitelje očekuje još veći i kvalitetniji program. Heineken, Red Bull, Badel 1862, Master Card, Avant, Uber, Večernji list, 24 sata i Enter radio naši su partneri i izuzetno smo ponosni što su neizostavni dio Ultra tima. POSEBNE AKCIJE I SPONZORI AVANT CAR Avant car je drugu godinu zaredom ponosni sponzor ULTRA Europe festivala. Avant car je europski pionir u naprednim uslugama e-mobilnosti. Etabliranim tržišnim pozicijama u segmentima rent-a-cara, upravljanja voznim parkom poduzeća te najma vozila s profesionalnim vozačem među prvima u Europi dodali su i rastuće područje električne mobilnosti, čime u Hrvatskoj i široj regiji pružamo potporu strategiji održivog razvoja. Saznajte više na www.avantcar.hr HEINEKEN „Heineken s potrošačima dijeli posebnu strast prema glazbi. Sponzorstvo festivala ULTRA Europe smatramo uporištem naših glazbenih kampanja jer odraslim mladim ljudima nudi priliku da se potpuno prepuste doživljaju, istinski i kolektivno žive glazbu te odgovorno uživaju u vrhunskom pivu. Pakiranje Heinekena ove godine nosi ime festivala Ultra Europe, što je prvi put da se ime ULTRA Europe našlo na pakiranju nekog internacionalnog proizvoda. Ponosni smo što na ovaj način dva globalna brenda zajedno promoviraju Hrvatsku i glazbu“, poručuje Roberto Giugliano, direktor Sektora za marketing kompanije HEINEKEN Hrvatska. MASTERCARD „Velika događanja poput festivala Ultra Europe zalog su za ostvarivanje još boljih turističkih rezultata, a kako bismo boravak u Splitu posjetiteljima učinili još ugodnijim, osigurali smo brojne pogodnosti. Tako korisnici MasterCard® i Maestro beskontaktnih kartica festivalsku karticu mogu nadopuniti bez naknade, a na festivalskoj lokaciji ih hostese čekaju s poklonima. Također, sva plaćanja iznad 250 kuna u ugostiteljskim objektima na festivalu korisnicima donose 10% popusta“, rekla je Sanja Žigić, direktorica kompanije MasterCard u Hrvatskoj. Više o MasterCardu saznajte na www.mastercard.com PRINGLES Po prvi put će obožavatelji Pringlesa moći kupiti i degustirati svoj omiljeni čips tijekom ULTRA Europe festivala. Osim u Vip zoni i u barovima, Pringles će se prodavati i degustirati putem hostesa unutar stadiona. Pringles je nezaobilazan partner partyja! UBER Uber je prvi put ponosni sponzor ULTRA Europe festivala. Koncept koji je promijenio svijet odnedavno djeluje u Zagrebu, Splitu i Dubrovniku. Više o Uberu saznajte na www.uber.com ULTRA EUROPE ULTRA Europe je više od festivala. Zahvaljujući prirodnim ljepotama i jedinstvenim lokacijama, ULTRA Europe je jedini festival koji nosi ime ULTRA Music Festival Premier Destination, za razliku od ostalih ULTRA festivala širom svijeta koji nose naziv The World’s Premier Electronic Music Festival. Kada festival ima jedan od najjačih line upova na svijetu, predstavlja nemjerljivu platformu za jednistvenu globalnu promociju Hrvatske kao jedne od najatraktivnijih destinacija na svijetu. Više od 150 000 posjetitelja iz 143 zemlje dolaze u Hrvatsku i ostaju gotovo tjedan dana, što čini festival i Croatia Music Week vrlo vrijednim i jedinstvenim svjetskim događajima.  