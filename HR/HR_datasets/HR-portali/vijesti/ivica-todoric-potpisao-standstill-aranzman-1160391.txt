Večernji list ima potvrdu da je Ivica Todorić potpisao standstill aranžman, a ta informacija nam je oko 19 sati potvrđena i iz Agrokora.  U Erste banci u tijeku je sastanak banaka koje bi trebale potpisat stand still aranžman s bankama i factoring društvima koji su ovaj tjedan aktivirali mjenice i koje su na naplatu došle dobavljačima jer se od Agrokora nisu mogli naplatiti. Kako je u aranžmanu potrebna suglasnost svih strana tako banke potpisnice najvjerojatnije će tražiti da se povuće aktivacija mjenica i da se plaćanje tog duga odgodi. Sutra će se pak premijer Andrej Plenković sastati s dobavljačima kako bi se i njih uvjerilo da u tijeku aranžmana i predstojećeg restrukturiranja svi budu složni. Podsjetimo, nakon jučerašnjeg sastanka između dobavljača Agrokora i banaka odlučeno je da će standstill aranžman biti poznat idućeg tjedna. Josip Budimir iz Francka je rekao da su imali produktivne razgovore te će početkom idućeg tjedna usuglasiti ono što je ostalo.  - Danas to nije bilo u mugoćnosti napraviti s obzirom da i predstavnici banaka moraju dobiti suglasnost od strane svojih upravljačkih organa - dodao je jučer Budimir. Dodao je i da deblokada računa nije moguća sve dok se na neki način ne dobije pomoć države koja je regulator. - Mi to ne možemo silom napraviti, mora biti zakonski okvir napravljen na način da to omogući - rekao je on. > > Zakon Lex Todorić uvjet za stand-still aranžman, jer blokade treba maknut > > Završila nova runda pregovora bankara i dobavljača: 'Svi stavovi su usuglašeni. Sve će biti potpisano između banaka i Agrokora' > > Što nakon potpisivanja sporazuma? Konzum je ključan i za spas izvrsnih domaćih proizvoda 