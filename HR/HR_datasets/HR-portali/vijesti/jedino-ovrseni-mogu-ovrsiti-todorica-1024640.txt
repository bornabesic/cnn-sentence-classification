Ova lopovska država neće uzeti Todoriću ni lipe jer su mu dugogodišnji partneri u zločinu i pljački Vladin povjerenik za Agrokor Ante Ramljak je izašao pred novinare te obavijestio medije i svekoliku javnost kako je dug Agrokora 40,4 milijarde kuna, ali da ipak ne uzimaju tu cifru zdravo za gotovo, jer nitko ne zna koliko je zapravo duboka ta dužnička rupa u koje se zakopao ovaj koncern, pa vjerojatno ni sam Ivica Todorić. Agrokorova blagajna je desetljećima bila samoposluživanje za razne moćne strukture. Nešto poput carine, iz koje su krali svi po potrebi i važnosti, neovisno od stranačke pripadnosti. To su ti univerzalni bazeni love iz koje smradovi grabe koliko im stane u džepove. I normalno, tko se onda usudi u ovoj državi pitati Todorića gdje je lova? Gdje je lova, još pitate, odgovorio bi im gazda. Zato Ramljak, Plenković i ekipa šute i rade svoj posao a on je zaštita institucionalnog kriminala pod patronatom države. Donijeli su i zakon kojim se stavlja, pazite ovo moratorij nad ovrhama, plaćanjima kredita i raznih drugih obveza. Jedini tko može dobiti lovu su zaposlenici i dobavljači, koji su direktno ili posredno ionako vezani uz Agrokor. Ostali se mogu slikati, uključujući i dvije najveće ruske banke iza kojih stoji glavom i bradom Vladimir Putin i ruska država sa svim svojim mehanizmima naplate. Iako postoje dobre šanse da Rusi nekoga ubiju, to se vjerojatno ipak neće dogoditi. Mnogo realnija je zapljena imovine Agrokora van granica Hrvatske jer ovaj nakaradni zakon uistinu može vrijediti samo u Republici Hrvatskoj. Mi smo jedina država na svijetu koja se uopće može sjetiti da tako nešto smisli. I mora se priznati našim banditima kako jako brzo misle kada im je vlastita guzica u pitanju. Zakon su napisali i izglasali u roku od valjda nekoliko dana. Nego, smeta li vas sve ovo? Ivica Todorić sjedi u svom velebnom dvorcu kao Franjo Tahi i smije nam se, jer mi za njega nismo ništa drugo nego obični kmetovi. Sigurno ste ljuti, pa bi napisali kakav status, komentar ili tekst o svemu a možda i potpisali peticiju protiv takve nepravde. Ako već niste, učinite nešto tako. I je li bolje? Jesu li mu sjeli na imovinu? Da li je uhićen ili je možda pobjegao iz zemlje dok ga naše snage reda ganjanju sve do Južnog pola? Ništa od toga se nije dogodilo, niti će se dogoditi. Zašto? Pa možda zato što svi skupa nemamo jaja. A opet spremni smo kršiti zakon kada deložiraju ljude i pružati pasivni otpor policiji jer smo svjesni kako nas to neće koštati ništa više od nekoliko sati u pritvoru. Uostalom,  za tako mali rizik možemo dogurati i do samog Sabora. To je maksimalna žrtva koju smo spremni dati danas za Domovinu. I zato nemojmo se zavaravati, nismo mi protiv nasilja kao rješenja, već se bojimo koje bi posljedice to moglo imati po nas osobno. Treba nam novi Matija Gubec. Netko tko ima dovoljno hrabrosti i odlučnosti da stane pred vojsku blokiranih, deložiranih, obespravljenih i opljačkanih te kaže: „Jao si ga pobijeđenima…“ Tako je odlučio Matija Gubec. Prelomio je u glavi i donio odluku svjestan kako će završiti ako izgubi. To je krajnja žrtva. Veće žrtve od toga nema. A takvih poput njega smo imali tisuće u ratu, a ispada kako danas nemamo nijednoga. Budimo realni i iskreni prema sebi.  Ova lopovska država neće uzeti Todoriću ni lipe jer su mu dugogodišnji partneri u zločinu i pljački. Kreatura od Plenkovića je dala isljednicima dodatnih pet milijuna kuna kako bi se uopće mogli početi baviti istragom Agrokora. Bilo bi smiješno da nije istinito. Kakva besramna i gadljiva predstava! Od cijelog tog cirkusa nema ništa. Jedino ovršeni mogu ovršiti Todorića. Pitanje je samo, imamo li za to hrabrosti ili među nama više nema niti jednog Matije Gupca? Ako je uistinu tako, onda bolju sudbinu od života kmetova, nismo ni zaslužili.   