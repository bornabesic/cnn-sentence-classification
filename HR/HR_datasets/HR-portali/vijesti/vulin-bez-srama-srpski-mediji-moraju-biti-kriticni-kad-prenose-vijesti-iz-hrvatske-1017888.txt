Zar i nisu kritični, s obzirom na to da koješta što dolazi iz Hrvatske redovito pišu uz negativan prizvuk? Srbijanski ministar rad Aleksandar Vulin apelirao je na medije u Srbiji da budu vrlo kritični kada prenose informacije iz hrvatskih medija. >>> Vučić: Mi nemamo informaciju da Hrvatska ima S 300 Kako kaže, cilj pisanja o postojanju S-300 u Hrvatskoj jest da se visok ugled Rusije i dobri odnosi između Rusije i Srbije umanje i naruše, piše B92. Smatra i da je mnogo onih kojima smeta pozicija Srbije po kojoj su “jedina zemlja u Europi koja nije uvela sankcije Ruskoj Federaciji i neće ih uvesti”. ”To što je pisano u hrvatskim medijima nije pisano zbog hrvatskog, već zbog srpskog javnog mnijenja. Pisano je zbog potrebe da se visok ugled Rusije u našem javnom mnijenju i dobri odnosi između Rusije i Srbije umanje i naruše”, izjavio je Vulin. Kao i Vučić, i on smatra da je “laž” da S-300 postoji u Hrvatskoj bila publicirana već nekoliko puta tijekom nekoliko proteklih godina i sada se ponavlja. ”Zanimljivo je da se ponavlja od istih onih medija koji smatraju da u ovoj zemlji ništa ne valja, da se u ovoj zemlji kradu izbori, da treba protestirati protiv izborne volje građana… od istih onih medija koji smatraju da Aleksandra Vučića treba smijeniti bez izbora”, dodao je Vulin koji smatra da se takve informacije “ne plasiraju slučajno”. Rekao je i da je cilj onoga što pišu hrvatski mediji, osim da posvađaju Srbiju i Rusiju i da uvjere Srbe da Rusija nije njihov prijatelj, i da uvjere “da nije Oluja nastala zbog zločinaca i tako što su ustaše protjerivale Srbe, već da je nastala tako što su Rusi isporučili oružje Hrvatskoj”. 