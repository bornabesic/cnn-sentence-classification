Foto: 123rf BRITANSKI znanstvenici otkrili su najstarije fosile na Zemlji koji bi mogli pomoći u potrazi za životom na Marsu, prenosi Independent.  Znanstvenici su otkrili ostatke mikrobnih insekata, odnosno "mikrofosile" koji se sastoje od sićušnih vlakana i cjevčica. Mikrofosile su formirale bakterije koje su živjele prije barem 3.770 milijuna godina.  Pronađeni su unutar kvarcnih slojeva formacije stijena u Quebecu poznate kao Nuvvuagittuq Supracrustal Belt (NSB).  Život na Zemlji nastao je nedugo nakon samog planeta?  Vjeruje se da su ovi insekti živjeli u željezu na dnu oceana, području vulkanske aktivnosti s hidrotermalnim izvorima.  Znanstvenici vjeruju da su vruće vode bogate mineralima oko hidrotermalnih izvora bile staništa u kojima su se razvili prvi oblici života na Zemlji prije čak 4,3 milijarde godina.  Matthew Dodd, član britanskog tima sa sveučilišta University College London (UCL) rekao je: "Naše otkriće potvrđuje ideju da je život nastao iz vrućih izvora na dnu oceana nedugo nakon što je formirana Zemlja".    Prethodno su najstariji poznati mikrofosili otkriveni u zapadnoj Australiji, a bili su stari 3.460 milijuna godina.  Očekuje se otkrivanje života na Marsu i drugim planetima  Glavni znanstvenik Dominic Papineau je izjavio: "Činjenica da smo ove strukture pronašli u jednoj od najstarijih formacija stijena na svijetu navodi na zaključak da smo pronašli izravan dokaz o jednom od najstarijih oblika života".  Znanstvenici također vjeruju da će ovo otkriće, objavljeno u časopisu Nature, pomoći u potrazi za životom na drugim planetima, uključujući Mars.  Insekti su živjeli na Zemlji u razdoblju kada se vjeruje da je površina Marsa bila prekrivena oceanima ili jezerima.  Student Dodd rekao je: "Zbog toga očekujemo da ćemo pronaći dokaze o životu na Marsu prije 4,000 milijuna godina, osim ako je Zemlja ipak bila iznimka".