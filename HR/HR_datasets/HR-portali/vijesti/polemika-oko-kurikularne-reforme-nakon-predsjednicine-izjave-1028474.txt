Ministar Pavo Barišić kaže da ne bi samo tako ulazio što bi se moglo pojedinačno od predmeta uvoditi O kurikularnoj reformi polemizira se na sve strane. Od oporbe do vladajućih. Već se nekoliko puta oglasila i predsjednica Kolinda Grabar-Kitarović, navodeći kako će budno paziti što se s kurikularnom reformom događa. Kako navode neki mediji, predsjednica smatra da bi se nastavni program za hrvatski jezik trebao razdvojiti na osnovni i napredni. I to je izazvalo komentare. Svakako je pozitivno da predsjednica pokazuje interes za kurikularnu reformu, bilo bi dobro da državni dužnosnici češće govore o obrazovnoj reformi, ali je upitno na temalju čega predsjednica dijeli savjete o tome u kakvim katergorijama se trebaju podučavati pojedni predmeti, smatra prof. dr. Neven Budak. I ministar Pavo Barišić kaže da ne bi samo tako ulazio što bi se moglo pojedinačno od predmeta uvoditi. To su stručna pitanja, stoga dopustimo stručnjacima u ekspertnoj radnoj skupini raditi i baviti se tim pitanjima, poručio je.