Foto: Hina ŠEF njemačke diplomacije Sigmar Gabriel ocijenio je da su postupci američkog predsjednika Donalda Trumpa "oslabili" Zapad i optužio politiku SAD-a da je suprotna "interesima Europske unije".  "SAD ocjenjuje da je nametanje nacionalnih interesa važnije od međunarodnog poretka", kazao je Gabriel na konferenciji za tisak u Berlinu.  "Kratkoročna politika američke vlade suprotna je interesima Europske unije", dodao je on, citirajući pitanje klime i prodaje oružja Bliskom istoku.  Kad šef države dolazi u zemlju "gdje se krše ljudska prava i ne kaže ni riječi o tome nego potpisuje ugovor o naoružanju, kad sumnja da drugi ljudi pate ali i umiru zbog klimatskih promjena, onda kažem da se Zapad smanjio ili u najmanju ruku oslabio", nastavio je Gabriel.