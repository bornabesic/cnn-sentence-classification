Sirijski predsjednik Bašar al-Asad u razgovoru za portugalsku državnu televiziju po prvi put je progovorio o izboru Donalda Trumpa za predsjednika SAD-a. Trump je i u kampanji više puta ponovio da ima rješenje za ISIS i ostale teroriste, a jučer je i u telefonskom razgovoru s Vladimirom Putinu razgovarao o rješenju za Siriju. Dakle, postavlja se pitanje, što Asad očekuje o Trumpa? - Nemam prevelikih očekivanja jer se u američkoj politici ne vrti sve oko predsjednika. Pazite, tu je užasno puno lobija i interesa koji će utjecati na Trumpa i pitanje je što on može učiniti. Dakle, moramo čekati i vidjeti što će napraviti. Naravno da se nadam da će SAD poštovati međunardone zakone, neće glumiti svjetskog policajca i da će prestati podržavati teroriste u Siriji. Novinar je spomenuo Asadu da je Trump rekao da je spreman na suradnju u borbi protiv Islamske države. - I ja sam spreman na suradnju sa SAD-om. Njegove riječi su obećavajuće, ali pitanje je može li on to obećanje ispuniti. Može li se othrvati svojoj administraciji i medijima koji nas ne vole. Upravo zbog toga sam sumnjičav. Ne želim mu još suditi, ali s pravom sumnjam u njegove namjere. Uostalom, sve je to govorio dok još nije postao predsjednik, dok je još trajala kampanja. Ako stvarno želi pomoći u borbi protiv terorista, bit ćemo saveznici. Prirodni saveznici. Mi, Amerikanci, Rusi, Iranci i mnogi drugi koji žele uništiti teroriste. Međutim, problem je u podršci Amerikanaca Kurdima... - Kada govorim o suradnji, onda mislim na suradnju legitimnih vlada, a ne o suradnji s nekakvim frakcijama. Svaka suradnja koja nije sa sirijskom vladom je nelegalna. A to ne priznajemo! - zaključio je Asad.