Apple je jučer objavio da će njihov novi kampus, nazvan Apple Park, biti otvoren za zaposlenika u travnju. Očekuje se da će proces preseljenja više od 12.000 ljudi trajati duže od šest mjeseci, a izgradnja centra u zaljevu Santa Clara nastavit će se tijekom ljeta. Prema pisanju američkih medija, cijena kampusa iznosi 5 milijardi dolara. Centar je zamislio još pokojni šef Applea Steve Jobs, kojemu bi u petak bio 62. rođendan. Upravo po Jobsu bit će nazvana staklena dvorana s više od tisuću sjedala koja se nalazi na vrhu brežuljka u sklopu centra. Najvažniji dio Apple Parka, koji se proteže na 464 četvornih kilometara bit će pak prstenasta glavna zgrada "odjevena" u velike zaobljene staklene panele, za koje u Appleu kažu da su među najvećima na svijetu. Naglasak je na energetskoj učinkovitosti pa je zgrada projektirana tako da devet mjeseci u godini neće trebati ni grijanje ni hlađenje.   - Radni prostori i parkovi projektirani su kako bi inspirirali naš tim te bili dobri za okoliš. Postigli smo jednu od energetski najučinkovitijih zgrada na svijetu, a kampus će u potpunosti biti pokretan obnovljivom energijom - rekao je CEO Applea Tim Cook. Apple Park imat će i centar za posjetitelje s trgovinom i kafićem, veliku teretanu za zaposlenike, staze za hodanje i trčanje... >> Pogledajte kako je prije 10 godina Jobs predstavio uređaj koji je promijenio način na koji se koristimo mobitelima >> Apple nakon dugo vremena nadmašio Samsung: Veliki skok prodaje iPhonea, prihodi porasli više od očekivanog 