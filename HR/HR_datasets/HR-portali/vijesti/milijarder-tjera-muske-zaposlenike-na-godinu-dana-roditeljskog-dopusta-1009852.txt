Baš kad smo pomislili da nema tog detalja koji mediji nisu ''iskopali'' o pustolovu i milijarderu Richardu Bransonu, uslijedilo je iznenađenje. Ispostavilo se da će vlasnik kompanije Virgin svojim muškim zaposlenicima od sada omogućiti odlazak na godinu dana roditeljskog dopusta, piše Independent. Što je zanimljivo, svima onima koji u kompaniji rade barem četiri godine u to će vrijeme biti isplaćivana puna plaća. Onima koji rade do dvije godine u kompaniji, isplaćivat će naknadu u visini 25% njihove plaće, a ostalima će ona rasti proporcionalno s vremenom provedenim u službi. Također, jednu godinu pauze za očinstvo moći će uzimati samo zaposlenici Virgin Managementa, odnosno oko 140 ljudi koji su većinom zaposleni u uredima u Londonu i Genevi. >>Branson nakon pada svemirskog broda: Nastavljamo svemirski projekt! >>Richard Branson planira zaroniti do pet najdubljih točaka na Zemlji