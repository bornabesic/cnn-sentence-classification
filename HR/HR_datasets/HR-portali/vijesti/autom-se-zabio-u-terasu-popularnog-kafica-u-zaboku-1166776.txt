Uništena je terasa jednog kafića u Zaboku nakon što je jutros vozač automobila Seat Leon izgubio kontrolu nad vozilom te se zaletio u terasu.  Nesreća se dogodila oko 8.30 sati, a automobil se zabio u terasu popularnog zabočkog Caffe bara 'Krčma Polanović', piše Zagorje.com. – Njemu su već dolje na raskrižju, kod semafora, počeli padati neki dijelovi s auta pa pretpostavljam da je već ranije negdje imao nezgodu. Mora da je bila riječ o uistinu velikoj brzini, obzirom na silinu udarca i štetu koja je nastala na terasi, pogotovo ako uzmete u obzir da je riječ o pedeset metara uzbrdice. No, prava je sreća da nitko od gostiju u tom trenutku nije sjedio na terasi – ispričao je vlasnik 'Krčme Polanović' Hrvoje Frgec.  