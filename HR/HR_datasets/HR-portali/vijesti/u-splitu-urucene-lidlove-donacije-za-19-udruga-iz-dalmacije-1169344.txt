"Više za zajednicu" naziv je humanitarno-donacijskog programa kojeg Trgovački centar Lidl provodi već četiri godine zaredom i tijekom kojega su 300 udruga donirali s ukupno više od dva milijuna kuna. - Ove godine tema je bila "Sportski, aktivan i zdrav život". Odlučili smo, na prijedlog svojih zaposlenika, donirati 95 udruga. Svaka će dobiti po 5000 kuna – rekla je Marina Dijaković, voditeljica Sektora korporativnih komunikacija Lidl Hrvatska u Splitu gdje je u četvrtak uvečer u Gradskom kazalištu mladih Lidl podijelio donacije za 19 dalmatinskih udruga i sportskih klubova. Cijela humanitarna akcija je specifična upravo po tome što su zaposlenici Lidla nositelji humanitarnog programa, odnosno donacije se odobravaju na njihov prijedlog.  Jedan od njih je klub Taekwondo Olympic Knin čiji osnivač i predsjednik Stipe Jarloni otkrio kako djeluju tek godinu i pol dana, a već su najbrojnija sportska udruga u Kninu i Lidlova donacija će im dobro doći. - Predložila nas je moja prijateljica, a Lidlova zaposlenica Marija Bošnjak i uspjeli smo dobiti donaciju – zadovoljno nam je ispričao Jarloni. Donaciju je dobila i splitska podružnica Palčića, roditelja prerano rođene djece. - Kupit ćemo vagu, inhalator, baby monitor, stvari koje posuđujemo roditeljima. Nama je ova donacija jako vrijedna, pomoći će mnogim roditeljima – kaže voditeljica Palčića Anita Kažimir koja je vrlo zadovoljna što je Lidl prihvatio i njihovu kandidaturu koje su podnijele zaposlenice koje imaju prijateljice među mamama Palčića. - Teme je bila sport, ali vjerujem da nema težeg sporta nego biti roditelj prijevremeno rođenog djeteta i to su u Lidlu prepoznali – poručila je Anita Kažimir. 