Šest osoba, a među njima i jedan granični policajac, uhićeno je jučer u zajedničkoj akciji USKOK-a i PU koprivničko-križevačke kodnog naziva Nicotiana. USKOK je protiv njih pokrenuo istragu, a sumnjiči ih se  da su u sklopu zločinačkog udruženja od travnja do prosinca 2016. na području Zagreba, Krapinsko  - zagorske županije i Slovenije nabavljali i krijumčarili duhan rezan u listovima, čime su stekli nepripadajuću imovinsku korist od 862.000 kuna koje su podijelili među sobom, dok je državni proračun oštećen za oko 10,5 milijuna kuna. U inkriminiranom  vremenu, kako sumnjaju USKOK i policija prokrijumčarili su malo manje od 20 tona duhana u listovima. Duhan su nabavljali u Bugarskoj, organizirali prijevoz do Slovenije i dalje u Hrvatsku gdje su ga skladištili i preprodavali. Osumnjičeni policajac radio je na graničnom prijelazu Macelj, a u dogovoru s ostalima transporte duhana propuštao je bez kontrole, za što je dobivao novac.  Policija je jučer pretraživala kuće i automobile osumnjičenika, nakon čega su bili dovedeni na ispitivanje. Iako su istražitelji u ovakvim situacijama zakopčani do grla te informacije daju na kapaljku, gotovo je sigurno da je riječ  akciji koja je trajala dulje vrijeme i tijekom koje su osumnjičenici tajno praćeni, prisluškivani i nadziran     >> Tražio je novčanice radi provjere, ona ga prijavila, pa su mu policajci postavili zamku