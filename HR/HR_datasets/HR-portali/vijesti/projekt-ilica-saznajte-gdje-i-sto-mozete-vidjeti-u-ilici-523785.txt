No, prije predstavljanja časopisa nemojte propustiti naš dnevni program: 17.00 – 19.30 MUZE / prezentacija i radionica / IDENTITET, INTERPRETACIJA ŽIVE BAŠTINE I MUZEJI ZAJEDNICE – PRIJEDLOG KONCEPTA MUZEJA ZAJEDNICE / INTERPRETACIJSKOG CENTRA ILICE  U sklopu prezentacije koja će se održati na adresi Ilica 69, predstavit ćemo koncepte muzeja zajednice, muzeja ulice, muzeja susjedstva i ekomuzeja kao dinamičnih i prokreativnih platformi djelovanja na polju očuvanju baštine koji se mogu primijeniti na prepoznavanje, vrednovanje i slavljenje duha mjesta zagrebačke Ilice. Prikazat ćemo mogućnosti i dobrobiti razvoja ovih koncepata kao i predložiti mandat djelovanja interpretacijske infrastrukture koja će se razvijati kroz revitalizaciju napuštenih/zapuštenih gradskih prostora u Ilici. Nakon predavanja održat će se inicijalna radionica uspostave muzeja zajednice u trajanju od sat i pol vremena. U programu festivala Readymade Ilica veliku smo pažnju posvetili i zanimljivim primjerima iz prakse, stoga vas pozivamo da nam se pridružite na prezentacijama, a za mlade pripremili smo i jednu likovnu radionicu. Krenimo redom... ILICA 87 17.00 - 19:30 Primjer iz prakse:  FRABRIC8 / predavanje i razgovor Fabric8 co-op je prva Zadruga studenata Tekstilno-Tehnološkog fakulteta u Zagrebu! ILICA 124 19.00 Primjer iz prakse: DIZAJN PO MJERI ILICE / prezentacija Autor programa: Umjetnička organizacija OAZA Kako alatima dizajna utjecati na samoodrživost lokalne zajednice i posljedično na uspostavljanje kontinuiteta lokalnog identiteta te stvaranja novih vrijednosti? Svrha je javnog predstavljanja, kao i svih budućih akcija u sklopu projekta, pokušati ponuditi odgovor na spomenuto pitanje te otvoriti novi prostor za promišljanje, promociju i zagovaranje u vrlo specifičnom području socijalnog dizajna. ILICA 113 4 SOBE 18 -19.30 Likovna radionica za djecu 12-15 god voditeljica: Manuela Vladić Maštruko ĐURĐE ARNOLDA 1 / Mali Caffe 20.00 Predstavljanje prvog broja časopisa "Readymade Ilica"! Readymade Ilica godišnji je časopis koji će pratiti razvoj i mijene kulturno-umjetničkog kolaborativnog projekta čiji je primarni fokus održivost zajednice kroz obnovu i re/aktivaciju ruinirane i zapuštene urbane infrastrukture. Ovaj je časopis posvećen jednoj ulici, njezinim stanovnicima i slučajnim prolaznicima, koja je sa svim svojim specifičnostima ipak tek paradigmatski primjer brojnih drugih urbanih struktura koje od '90-ih naovamo, uvučene u postranzicijske procese deindustrijalizacije, prolaze posvemašnju transformaciju. ĐURĐE ARNOLDA 1 / Mali Caffe 21.00 Glazbeni program: Sara Renar  Sara Renar je nagrađivana zagrebačka kantautorica koja iza sebe ima tri studijska izdanja. Album "Djeca" je 2014. godine nominiran za nagradu Porin za najbolji debitantski album, dok je 2015. za EP "Jesen" Sara nominirana u dvije kategorije (najbolja ženska vokalna izvedba, najbolji alternativni album), a Porin je osvojila u kategoriji vokalne izvedbe. U posljednje tri godine Sara je zabilježila oko 250 koncertnih nastupa diljem regije, a najupečatljiviji bio je na novosadskom festivalu Exit, gdje je otvorila program main stagea prije nastupa Manu Chao te na ovogodišnjem izdanju Lake Festa u Nikšiću. Glavnu nagradu stručnog žirija dobila je na festivalima Poezika i Kantfest u Beogradu. Sara upravo  promovira svoj treći studijski album pod imenom "Tišina" ... Program projekta Readymade Ilica organiziran je uz organizacijsku i financijsku podršku partnera i sponzora: Grad Zagreb, Ministarstvo državne imovine RH, Ministarstvo turizma RH, HEP, PBZ Card, HRVATSKI TELEKOM D.D., Hrvatska pošta i Francuski institut, Coca Cola, Julius Meinl  te 24sata. Više informacija potražite e-mailom na info@projektilica.com Tema: Promo sadržaj 