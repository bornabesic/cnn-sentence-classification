Branimir Glavaš opet je prebačen u zatvorsku bolnicu, objavljeno je na njegovoj Facebook stranici. – Upravo nam je dojavljeno kako je Branimir Glavaš ponovno prebačen u zatvorsku bolnicu. Zdravstveno stanje mu je ozbiljno narušeno, a on i dalje ne odustaje od štrajka glađu i žeđu –stoji u objavi. Podsjetimo, Glavaš je prestao jesti i piti nakon što je opet doveden u istražni zatvor u Remetincu koji mu je odredio Vrhovni sud nakon što je prihvatio žalbu zagrebačkoga Županijskog državnog odvjetništva i preinačio rješenje Županijskog suda. – Prekrasno se osjećam kad vidim vas u ovako velikom broju, znate da to podiže adrenalin. Pravnu bitku nastavljaju moji odvjetnici. Od Ustavnog suda očekujem da poštuje Ustav i pravne konvencije o ljudskim pravima ili neka se raspusti – kazao je kratko Branimir Glavaš nakon što je s policijom prošlog četvrtka izišao iz svog stana. >> Glavaš stigao u Remetinec: Štrajk glađu počinjem odmah! >> Glavaš se vraća u pritvor? 'Pitanje je sata kada će me uhititi' 