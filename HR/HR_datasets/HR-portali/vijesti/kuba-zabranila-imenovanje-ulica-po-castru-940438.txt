Foto: FAH KUBANSKA Narodna skupština donijela je zakon kojim zabranjuje podizanje komemorativnih spomenika u počast Fidelu Castru ili imenovanje javnih mjesta po njemu, u skladu sa željama revolucionarnog vođe koji je umro prošli mjesec.   Castro je uvijek govorio da ne želi kult ličnosti unatoč tome što su kritičari govore da je kult posvuda. Njegove riječi nalaze se na plakatima a njegovo se ime spominje na svakome javnom događaju.  Nakon njegove smrti, velike fotografije mladoga Castra u vojnoj odori istaknute su na zgradama havanskoga Trga revolucije.  "Naše glavno odavanje počasti neće biti u tome da imenujemo po njemu sve što izgradimo, već da očuvamo njegov rad živim i nastavimo s našim socijalističkim društvom", rekla je pravnica Jennifer Bello Martinez, predsjednica saveza studenata sveučilišta a prenosi je list Juvented Rebelde.  Predsjednik Raul Castro već je objavio da njegov stariji brat ne želi biti ovjekovječen u kipovima ili da javna mjesta nose njegovo ime. Nakon Castrove smrti - devet dana žalosti  Zakon ne zabranjuje umjetnicima korištenje Castrova lika u glazbi, literaturi, plesu, filmu ili drugim vizualnim umjetnostima, objašnjava list. Njegove fotografije vise u uredima, učionicama ili javnim ustanovama.  Castro, vodeća ličnost za vrijeme Hladnoga rata, koji je izgradio komunističku državu na pragu Sjedinjenih Država, umro je 25. studenoga u dobi od 90 godina, osam godina nakon što je predsjedništvo preuzeo njegov mlađi brat Raul.  U povodu Castrove smrti u Kubi je uvedeno devet dana žalosti.  Stotine tisuća Kubanaca izišlo je da oda počast velikom revolucionaru za vrijeme pogrebne povorke koja je nosila Castrov pepeo 1000 kilometara istočno od Santiaga u suprotnom smjeru na ruti kojom su išli njegovi pobunjenici koji su zbacili Fulgencia Batistu 1959. godine.