Foto: Hina ZAGREBAČKA policija otkrila je provalnika koji je u dva mjeseca čak sedam puta 'obio' isti dom zdravlja i pritom se navodno okoristio za više od 26 tisuća kuna. Policija sumnja da je tijekom ožujka i travnja u isti dom zdravlja u Novom Zagrebu čak sedam puta provalio 39-godišnjak koji je nakon dovršenog kriminalističkog istraživanja predan pritvorskom nadzorniku. Uhićeni je navodno kroz prozor provaljivao u različite ordinacije i odnosio lijekove, novac, pečate te raznu tehničku opremu, izvijestila je policija.