>>> NOVO 9:39 Žalbeni sud je u noći sa subote na nedjelju odbio zahtjev američkog Ministarstva pravosuđa da privremeno vrati na snagu ukaz do donošenja odluke o žalbi koju je Ministarstvo podnijelo na privremenu suspenziju istog ukaza. Time je nanesen udarac Trumpovoj administraciji, ali bitka za ukaz je tek na svojem početku. Američko Ministarstvo pravosuđa uložio je žalbu protiv suspenzije kojom je sud poništio zabranu predsjednika Trumpa da građani iz sedam uglavnom muslimanskih zemlja mogu putovati u SAD. Američki predsjednik Donald Trump nazvao je u subotu presudu suca Jamesa Robarta iz Seattlea "smiješnom", i obećao kako će vratiti svoju raniju odluku. Trumpova zabrana prošlog tjedna dovela do masovnih prosvjeda i do zbrke u američkim zračnim lukama. Oko 60 tisuća viza opozvano je nakon Trumpove zabrane. U podnesku Ministarstva pravosuđa u subotu Trump je naveden kao jedan od podnositelja u svojstvu predsjednika, zajedno s tajnikom za Unutarnju sigurnost Johnom Kellyjem i državnim tajnikom Rexom Tillersonom. U međuvremenu, američki predsjednik bjesnio je na Twitteru protiv suca Robarta. Mišljenje toga tzv. suca, koje bi trebalo biti daleko od naše zemlje, smiješno je i bit će poništeno, napisao je Trump. Trump je kasnije dodao još jedan tweet: "Do čega naša zemlja dolazi kad jedan sudac može zaustaviti zabranu putovanja Domovinske sigurnosti, i bilo tko, čak i s lošim namjerama, može ući u SAD?"