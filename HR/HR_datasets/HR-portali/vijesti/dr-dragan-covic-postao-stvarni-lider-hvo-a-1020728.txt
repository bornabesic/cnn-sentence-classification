Njegov „pseudodiktatorski“ način vođenja politike i definiranja stvarnih interesa Hrvata zasnovan je isključivo na njegovim privatnim interesima kao i njegove klike s jedinim ciljem a to je kako ostati na vlasti te pokušati se zaštititi od kaznenih progona i robije Briljantni politički taktičar Dragan Čović na proslavi 25 godišnjice HVO-a pokazao je da je slab poznavatelj strategije ili strateškog načina rada. Velika proslava ustroja oružanih snaga Hrvata u BiH zapravo je pokazala da je Čović slabiji nego ikada u svojoj karijeri te da opijen slavom i moći te lagodnim životom u svom dvorcu u predgrađu Mostara, koji vrijedi desetak milijuna maraka, očito više nema veze s realnošću. Njegov „pseudodiktatorski“ način vođenja politike i definiranja stvarnih interesa Hrvata zasnovan je isključivo na njegovim privatnim interesima kao i njegove klike s jedinim ciljem a to je kako ostati na vlasti te pokušati se zaštititi od kaznenih progona i robije, dok je briga za Hrvatski narod pala na marginu a to ćemo dokazati nizom činjenica. Tako dr. Čović u svom govoru kaže „kada su naši ljudi mučki privedeni na blagdan Svih svetih (Đuro Matuzović i ostali…) analiziralo se tko je to znao i tko je to uradio. Je li moguće da se među vama mogu naći takvi koji mogu nasjesti na takav paraobavještajni radi koji je trebao podijeliti hrvatski narod“, nije bio svjestan da je upao u vlastitu zamku koju je bio postavio bošnjačkom vrhu u suradnji sa srpsko-ruskim čovjekom i svojim najboljim saveznikom Dodikom. Dakle, točno je da su heroji Posavine uhićeni na blagdan Svih svetih ali je zaboravio spomenuti da je tu operaciju vodio zamjenik šefa SIP-e Đuro Knežević, Hrvat, njegov i čovjek od povjerenja Borjane Krišto koji je na dužnost imenovan kao član HDZ Bih te na činjenicu da čelni čovjek SIP-e Perica Stanić nije znao za tijek i tajming hapšenja a glavnu logistiku i podršku samog čina uhićenja odradili su Dodikovi ljudi Milenko Kajganić kao tužitelj i Siniša Gluhajić kao sudac istrage koji je odredio pritvor. Treba podsjetiti da HDZ BiH nije tražio odgovornost Đure Kneževića za ovaj „izdajnički“ čin a malo je vjerovati da je dobio pozivnicu na ovu veliku proslavu jer bi ga moralo čuvati na desetine jakih tjelohranitelja. Čović nastavlja govor i kaže „ponovo su se pojavile snage koje pokušavaju strategijom iz Sarajeva djelovati među Hrvatima, osobito među braniteljskom populacijom i pokušavaju ih podijeliti“, a očito misli na Bakira Izatbegovića koji je spriječio uhićenje zapovjednika HVO-a iz Žepča, a prema pisanju Dnevnog lista radilo se o pripremi uhićenja visokih časnika koje se sumnjičilo za ratne zločine na tom području navodno protiv žitelja bošnjačke nacionalnosti te su navedeni general Drago Dragičević, brigadiri Niko Jozinović i Stanko Knežević, bivši potpredsjednik i ministar obrane u Vladi HR HB Perica Jukić, te Alojz Vrbić i Luka Babić pripadnici vojne policije. Izetbegović je u posljednji tren spriječio ova uhićenja jer bi to dodatno zaoštrilo odnose između Bošnjaka i Hrvata a time je spriječio srpsko-ruski dvojac Čović-Dodik da dodatno zakompliciraju ionako zategnute odnose, a sve se to dešava u vrijeme kad su izbori u SAD-u u završnoj fazi, te su smatrali da će nova američka administracija smanjiti svoje aktivnosti u jugoistočnoj Europi. Možda je Čović pomislio na generala Glasnovića kao dijela „strategije iz Sarajeva“ koji bi osvojio dva saborska mandata da nije bilo „nadopisivanja“ glasova u režiji HDZ-Bih, posebno valja napomenuti na „rekordan“ odaziv u Tuzli (konzul Ivan Badnić, bivši djelatnik UDBE i HIS-a), Banja Luci i Sarajevu. Vrlo popularni Glasnović je osvojio kao nositelj nezavisne liste 5211 ali treba podsjetiti na rezultat koji zabrinjava Čovića i cijeli HDZ BiH a to je kad je ugledni general Glasnović na predzadnjim parlamentarnim bio na HDZ-ovoj listi tek na osmom mjestu te je osvo 7374 preferencijska glasa a Čovićev adut dr. Božo Ljubić koji je bio prvi na listi mizernih 2936. Kada je Čović bio u posjeti Hrvatskom generalskom zboru u Zagrebu, jedan je činjenica zapala u oko a to je da mu Hrvatski generali nisu dali čašu vode, no ozbiljnim analitičarima je to bio jasan znak da postoji veliki sukob na toj relaciji a odgovor će se sam pojaviti u Mostar na proslavi 25 godina HVO-a. Stanko Sopta Baja je osoba koja je govorila u ime cijelog HVO-a te je uz Čovića bio jedini ozbiljni govornik, nije uopće član Hrvatskog generalskog zbora a kako je u ratu obnašao dužnost zapovjednika 2 gardijske brigade HVO-a, te nikada nije bio načelnik stožera HVO-a niti zapovjednik zbornog područja bilo je jasno da je njegov odabir isključivo vezan za dr. Dragana Čovića. Sopta je očito osoba u koju Čović ima veliko povjerenje, a njegov govor je vjerojatno bio pregledan u uredu čelnika HDZ-a, nameće se pitanje zašto kao govornici nisu nastupili bivši višerangirani zapovjednici HVO-a. Djelomičan odgovor bi mogao biti činjenica da je istraga koja se vodi oko nestanka novca za plaće bojovnika HVO-a pokazala da su Ante Jelavić, Dragan Čović i Stanko Sopta u vrijeme „samouprave“za plaće vojske „zamračili“ 56 mil. kuna od kojih je Federacija uplaćivala 8 mil. kuna a Republika Hrvatska 48 mil. kuna. Manje je poznat podatak da je majka Stanka Sopte redila kao građansko lice u JNA, dok je Čoviće bio povjerljiv kadar nekadašnje armije a Jelavić je bio podoficir JNA. U redovima Hrvatskog generalskog Zbora smatraju da ih je Sopta „izdao“ te se priklonio Čoviću, te je jasno da Čović nema njihovu podršku. Što se tiče poznavanje i prepoznavanje strateških aktivnosti velikih sila a tu je prvenstveno bitna jedina svjetska velesila Sjedinjene američke države kao i njihov vjerni saveznik moćna Velika Britanija, Čović i Dodik su ostali vjerni svojim Ruskim mentorima i partnerima a zbog krivog odabira strana Draganu Čoviću su zatvorena vrata svih država te se uglavnom kreće u koridoru od Brčkog-Banja Luke pa do Zagreba. Proruski dvojac je veliki protivnik NATO-a, Dodik to otvoreno čini dok je Čović u znatno težoj poziciji, jer kad bi to radio javno ostao bi bez podrške Zagreba, te bi pošao kao Karamarko, no zbog činjenice da je postao „cilj“ nove američke administracije na čelu s moćnim Donaldom Trumpom dani su mu se počeli odbrojavati. Jedan od problema s kojim je Čović susreće i koji mu dodatno komplicira situaciju je Luka Ploče u kojoj Ruska federacija ima interes a glavni cilj NATO-a i SAD je spriječiti izlazak Rusije na toplo more. U svojim govorima, niti Čović a niti Sopta niti jednom riječju nisu spomenuli da je jedan od glavnih ciljeva Bih ali i Hrvata u BiH ulazak u NATO dok se samo paušalno pozivaju na Tuđmana i Šuška, naravno da je riječ o običnoj patetici. Kako je kompleksnost hibridnog rata dosegla vrhunac u jugoistočnoj Europi, te se zemlje članice NATOsaveza predvođene SAD-om bore za svaki pedalj s Putinovom Rusijom treba imati na umu da će svi oni koji su se poput Čovića i Dodika svrstali na „pogrešnu“ stranu vrlo brzo otići u ropotarnicu povijesti. Kad je Vučić pobijedio u prvom krugu predsjedničkih izbora u Srbiji nije bio svjestan da je podrška koju je imao od Angele Merkel i Vladimira Putina zapravo uvod u njegom pad koji je počeo velikim prosvjedima mladih u Beogradu kojima su se pridružili pripadnici vojske i policije. On, kao i dr. Čović nije razumio nove zakonitosti geopolitike kao i pravila hibridnog rata u kojem glavu ulogu vode SAD i zemlje članice NATO-a. Crna gora je ovih dana ratificirana u američkom kongresu te je samo tehničko pitanje kad će postati članica sejveroatlanskog saveza, dok je u Makedoniji pitanje dana kad će prozapadni Zaev postati premijer. 