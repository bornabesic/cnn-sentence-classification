Ukupna materijalna šteta iznosi oko 250.000 kuna Policijski službenici Policijske postaje Sesvete dovršili su kriminalističko istraživanje nad 33-godišnjakom i 42-godišnjakom zbog osnova sumnje da su u Konzumu u Bjelovarskoj ulici u Sesvetama počinili tešku krađu. Sumnja se da je 33-godišnjak iskoristio činjenicu da je radio na poslovima osiguranja i zaštite u sklopu trgovine te omogućio 42-godišnjaku da nesmetano uđe u trgovinu 27. svibnja između 21.20 i 21.39 sati i otuđi pet snimača video-nadzora, Poe swich, a iz sefa iz trezor prostorije oko 200.000 kuna. Ukupna materijalna šteta iznosi oko 250.000 kn. Policijski službenici osumnjičene su predali pritvorskom nadzorniku, a posebno izvješće dostavili su nadležnom državnom odvjetništvu. Prema neslužbenim informacijama, stariji muškarac od ranije je poznat policiji po imovinskim nedjelima.