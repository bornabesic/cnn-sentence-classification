Nakon što je HSP AS “raskinuo sve sveze s ovakvim HDZ-om, kao što je Hrvatska raskinula sve sveze s bivšom SFRJ”, što su riječi glavnog tajnika Pere Ćorića, prekjučer je ta stranka postala jezgra nove Domovinske koalicije, koja je održala i sjednicu Izbornog stožera. Ne oskudijevaju programima – U ovom trenutku tu koaliciju čini šest stranaka koje povezuju pravaški, demokršćanski i domoljubni svjetonazor i vrijednosti, no ne mogu još precizirati koje su to stranke jer je takav dogovor. Tu se nalaze i različite pravaške stranke nastale frakcioniranjem HSP-a, a siguran sam da će nas na dan potpisivanja koalicijskog sporazuma 4. kolovoza biti i više od sadašnjih šest. Taj dan bit će objavljeno i tko sve čini Domovinsku koaliciju i koja su temeljna načela programa s kojim ćemo izaći na izbore. Mi programima ne oskudijevamo jer svaka stranka naše koalicije ionako ima svoj program pa nam samo preostaje vidjeti na koje ćemo točke iz tih programa staviti zajednički naglasak – kazao nam je jučer glasnogovornik Izbornog stožera Domovinske koalicije Miroslav Rožić, dodavši da su zbog ove koalicije za stol sjeli različiti ljudi i dogovorili se da nešto učine zajedno jer je politički trenutak preozbiljan da se ne bi mogle prevladati razjedinjenosti i osobne taštine. – Sve to treba prevladati jer smo duboko i ozbiljno zabrinuti za hrvatsku politiku i društvo – istaknuo je Rožić. Domovinska koalicija na izbore će izaći u svih 11 izbornih jedinica, a na pitanje koliko novca kane uložiti u izbornu kampanju, Rožić je uzvratio: “Sve što imamo.” Rekao je i to da je apsolutno siguran da će HDZ i SDP učiniti sve da ova nova Domovinska koalicija bude ignorirana i ušutkana kako im ne bi uzela njihove glasače. A kako je Rožić bio zastupnik u tri saborska mandata te član triju stranaka – HSLS-a, HSP-a i HSS-a – zanimalo nas je što je s njegovim članstvom u HSS-u, kako to da se ponovno našao u pravaškom okruženju te znači li ovaj njegov novi angažman da ga zanima povratak i u saborske klube. Nikola Grmoja nove koalicije – Možda sam za ovo mjesto glasnogovornika izabran baš zato što trenutačno nisam član nijedne stranke, a bio sam član triju stranka: kratko HSLS-a, 15 godina HSP-a i posljednjih sedam godina HSS-a. Svaku sam tu stranku napustio u trenutku kada je izdala svoj politički program i svjetonazor. To pak znači da sam sad napustio i HSS. Činjenica da su Zoran Milanović i Krešo Beljak organizirali preuzimanje HSS-a za mene je izdaja svjetonazora i političkog procesa HSS-a. Ne vidim braću Radić zajedno s Milanovićem. Što se mene tiče, nisam ništa uvjetovao niti imam ikakve zahtjeve. Pristao sam biti Nikola Grmoja Domovinske koalicije – kazao je Rožić.     >> Kroz zajedništvo do povjerenja hrvatskih glasača koji vjeruju u jake i čvrste desne pravaške i demokršćanske političke opcije