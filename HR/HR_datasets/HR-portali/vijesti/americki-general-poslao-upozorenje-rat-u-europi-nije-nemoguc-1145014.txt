– Ljudi koji žele vjerovati da rat u Europi nije moguć, mogli bi se iznenaditi – poručio je umirovljeni američki general Stanley McChrystal u razgovoru za Prism. – Rat u Europi nije nemoguć – nastavlja McChrystal i dodaje da se ''politika velike moći'' mora prihvatiti te da se ne možemo pretvarati da je nema.  Govorio je i o ''globalnim prijetnjama'' te je spomenuo pojavu nacionalizma u Kini te "ponovnu pojavu Rusije", koju optužuje da se pokušava vratiti na područja u Ukrajini, a "možda čak i u baltičkim zemljama".  – Rusija i Kina su važni faktori i oni su dovoljni da nas izbace iz postmodernog doba – poručio je umirovljeni general objašnjavajući kako smatra da "nismo vidjeli kraj povijesti 1989. godine već da se vraćamo "na stare staze". Kao prijetnju naveo je i modernu tehnologiju koja je "individualcima dala izvanrednu moć". – Pojedinac s automatskim oružjem može biti izuzetno smrtonosan – izjavio je McChrystal i dodao da je ista stvar s oružjem za masovno uništenje te malim brojem dronova. – Dron se može jeftino kupiti i na njega staviti bomba i imat ćete precizan udar. Svi sada imaju mogućnost za precizne udare i teško je obraniti se od toga – rekao je McChrystal i upozorio na cyber napade. >> Moguć je i novi Hladni rat s Europom kao bojnim poljem i Kinom kao konačnim ciljem 