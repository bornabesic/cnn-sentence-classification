Foto: Facebook NAKON što je danas 034 Portal objavio kako je gradonačelnik grada Požege Vedran Neferović fizički napao novinara Mladena Mirkovića, tako što ga je pritisnuo uza zid te udario njegovom glavom o zid, nakon čega ga je udarcima nogom izgurao iz gradske vijećnice, o svemu se očitovao i prozvani HDZ-ov gradonačelnik. > HDZ-ov gradonačelnik Požege izudarao novinara i udario njegovom glavom o zid "Smećarski portal 034 sa svojim političkim dobrotvorima imao bi vjerovatno još veću čitanost da na poludnevnoj bazi objavljuje laži o meni i članovima obitelji. Kako sam u ovom poslu navikao da nema mjere u pokvarenosti pojedinaca u ostvarenju svojih želja i ciljeva želim im puno ljubavi s novim gradonačelnikom. Love od mene nema, a dokazano uspješnim kandidatima za gradonačelnika puno sreće", napisao je Neferović. Napadnuti novinar dao je izjavu za Index, u kojoj tvrdi da se napad dogodio pred brojnim svjedocima, a za njega, tvrdi novinar, gradonačelnik nije imao ama baš nikakvih razloga. > Napadnuti novinar: HDZ-ovac me šutirao nogama i urlao "Jebem vam mater, ubit ću tebe i sve ostale"