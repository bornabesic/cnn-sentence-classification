Foto: Index MAKARSKA novinarka Ana Dragičević jutros se neugodno iznenadila vidjevši na svojoj sivoj Mazdi novi sloj crne boje. Netko joj je pod okriljem mraka zalio automobil s više strana.  Slučaj ispituje policija, a Dragičević ne zna tko bi joj htio nauditi. Ne vjeruje da će policija pronaći počinitelja. "Novinari su apsolutno ugrožena vrsta" "Prije četiri godine na radnom zadatku u Igranima oštrim predmetom su mi razrezane sve četiri gume. I nikom ništa. Slobodna Dalmacija nije bila zainteresirana pomoći mi da saniram štetu, Državno odvjetništvo je nakon godinu dana zatvorilo neriješeni slučaj. Novinari su apsolutno ugrožena vrsta i bit će dokle god o njihovom poslu i sudbini budu odlučivali političari, uprava i raznorazne upotrebljene barabe. U lokalnim upravama bez ikakvog pravilnika načelnici određuju kojeg novinara ili medij će plaćati i koliko. Onda nema govora o pluralizmu i medijskim slobodama", komentirala je Dragičević, dugogodišnja dopisnica Slobodne Dalmacije iz Makarske.