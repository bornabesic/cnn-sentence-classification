Foto: dimaberkut/123rf TALIJANSKI mediji objavili su kako je talijanska obalna straža 2013. pustila desetke izbjeglica da se utope u Sredozemnom moru.   Na dosad neobjavljenoj audio snimci, čuje se kako pripadnik talijanskih službi govori pozivatelju s broda koji tone neka zove Maltu, iako je brod talijanske obalne straže bio udaljen tek nekoliko milja. Ribarski brod koji je potonuo bio je nešto više od 60 milja udaljen od talijanskog otoka Lampedusa, a gotovo dvostruko dalje od Malte, iako se u tom trenutku nalazio u malteškim teritorijalnim vodama.   Na snimci se, piše Independent, čuje čovjek koji se predstavio kao sirijski liječnik Mohamed Jammo kako traži pomoć i govori da je brod počeo tonuti. Nakon tragedije, malteški se premijer požalio na manjak angažmana drugih europskih zemalja u nošenju s izbjegličkom krizom.