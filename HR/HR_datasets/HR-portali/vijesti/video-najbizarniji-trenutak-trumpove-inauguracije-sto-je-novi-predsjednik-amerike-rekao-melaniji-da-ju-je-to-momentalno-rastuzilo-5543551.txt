Prošla su već četiri dana otkako je Donald Trump i službeno postao novi američki predsjednik, a detalji s inauguracije još se analiziraju. Javnost se trenutačno zabavlja nad snimkom koja se pojavila među zadnjima. Naime, kamere su uhvatile Trumpa u trenutku kada se obratio svojoj supruzi koja je stajala iza njegovih leđa. Dok joj je objašnjavao ono što joj je želio reći, Melania ga je slušala s osmijehom na licu, no čim se njezin suprug okrenuo, osmijeh na licu prve dame zamijenio je smrknuti izraz. Dok jedni tvrde daje riječ o montaži te da je Melania prvo bila snuždena pa ju je Donald oraspoložio, druge samo zanima što je kontroverzni predsjednik rekao svojoj supruzi. Video je nastao za vrijeme molitve svećenika Franklina Grahama.