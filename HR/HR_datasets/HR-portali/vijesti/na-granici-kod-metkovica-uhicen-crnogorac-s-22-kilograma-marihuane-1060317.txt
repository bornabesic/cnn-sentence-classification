Na međunarodnom cestovnom graničnom prijelazu Nova Sela kod Metkovića u vozilu kojim je upravljao 51-godišnji crnogorski državljanin pronađeno je više od 22 kg marihuane čija bi vrijednost u uličnoj preprodaji, kako procjenjuje policija, dosegla iznos od oko 1.200.000 kuna.  Crnogorac je na granicu došao u subotu, 13. veljače, u 17.25 sati. Tijekom obavljanja granične kontrole posumnjalo se na krijumčarenje droge te je, temeljem naloga Županijskog suda u Dubrovniku, u suradnji s djelatnicima carine obavljena detaljna pretraga vozila. S lijeve i desne strane stražnjeg sjedala pronađena su 33 paketa s ukupno 22,161 kg marihuane. Zbog sumnje da je počinio kazneno djelo neovlaštene proizvodnje i prometa drogama osumnjičeni crnogorski državljanin je tijekom popodnevnih sati u nedjelju, 14. veljače, uz kaznenu prijavu, predan pritvorskom nadzorniku PU dubrovačko-neretvanske.  >> U osobnom vozilu skrivali 20 kilograma marihuane 