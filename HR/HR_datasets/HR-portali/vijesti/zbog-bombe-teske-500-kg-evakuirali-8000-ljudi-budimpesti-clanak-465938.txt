Mađarske vlasti evakuirale su u petak u Budimpešti oko 8000 ljudi nakon pronalaska neeksplodirane bombe iz Drugoga svjetskog rata teške 500 kilograma, javljaju mađarski mediji. Eksplozivna naprava američke proizvodnje pronađena je u blizini željezničkog mosta iznad Dunava, priopćeno je iz ministarstva obrane. Od 2008. godine u Budimpešti je bilo već 10 sličnih evakuacija. Naime, kako je Mađarska bila saveznik nacističke Njemačke, krajem rata žestoko su je bombardirali  Amerikanci, Britanci i Sovjeti. Mnoge bombe tijekom napada nisu eksplodirale te su propadale u zemlju, a onda bi ih uglavnom pronalazili građevinski radnici. >>Tuđmana spasila dojava, JNA ga gađala američkim bombama