Nakon više mjeseci međusobnog izbjegavanja u četvrtak su se, kako ekskluzivno doznajemo, na sastanku najviših izaslanstava HDZ-a i Mosta oči u oči našli Tomislav Karamarko i Božo Petrov. Tu informaciju Jutarnjem listu potvrdili su i u HDZ-u i u Mostu. - Da, imali smo sastanak i na njemu smo izložili svoje čvrste zahtjeve prema Mostu - rekao nam je sugovornik blizak vrhu HDZ-a. Do sastanka je došlo u četvrtak ujutro, u zgradi Vlade, oko 10 sati. S HDZ-ove strane na sastanku su prisustvovali Tomislav Karamarko, Milijan Brkić i Josipa Rimac, a s Mostove Božo Petrov, Ivica Relković, Ante Čikota, Miroslav Šimić i Božo Iljkić. Petrov je navodno na sastanku bio vrlo kratko, možda prvih deset minuta. Tom prilikom HDZ je Mostu postavio tri uvjeta: da se hitno donese odluka o odustajanju od daljnje arbitraže u slučaju Ina - MOL, da HDZ dobije poziciju ravnatelja policije te da Karamarkovoj stranci pripadne još i mjesto šefa PNUSKOK-a. CIJELI PRIČU O POTRESIMA U BANSKIM DVORIMA ČITAJTE U SUBOTNJEM BROJU JUTARNJEG LISTA!