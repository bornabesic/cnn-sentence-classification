Potpredsjednik SDP-a, bivši ministar unutarnjih poslova i saborski zastupnik Ranko Ostojić, na svojem je Facebook profilu uoči posjeta turskog predsjednika Recepa Tayyipa Erdoğana Hrvatskoj, u krajnje ciničnoj maniri pozvao građane Hrvatske da “kleknu i  se Sulejmanu”. U tom Ostojićevom javnom istupu nije manjkalo prezira prema hrvatskim građanima, što su ocijenili i mediji skloni njemu osobno. “Sutra vas molim da kao pravi podanici, kad bude prolazio Sulejman na svim zabranjenim rutama, kleknite i odate počast kapitalu i domaćim slugama koje će prodati sve što mogu. Poklonite se gušenju ljudskih prava, ukidanju slobode tiska, jer to i nas čeka. Pripremite se”, stoji u Ostojićevu statusu na Facebooku. Na Ostojićevu izjavu kratko se osvrnuo i HNS-ov Goran Beus Richembergh. On je, naime, predsjednik Udruge hrvatsko-turskog prijateljstva, a već treći mandat je i na čelu međuparlamentarne skupine prijateljstva Hrvatska - Turska. “Smatram da je to jedna nepromišljena i neprimjerena izjava za osobu koja je obnašala tako visoku funkciju potpredsjednika Vlade. To nije razina na koju bi se trebao spuštati”, kratko je za Jutarnji prokomentirao Bues Richembergh. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!