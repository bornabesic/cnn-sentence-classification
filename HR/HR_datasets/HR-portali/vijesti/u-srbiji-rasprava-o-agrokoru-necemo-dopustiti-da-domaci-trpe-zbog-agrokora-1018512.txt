Početkom travnja Vučić je najavio da će vlada i Narodna banka Srbije pripremiti plan kako bi se osiguralo da se novac iz tvrtki povezanih s Agrokorom ne odljeva iz Srbije. O Agrokoru su danas u Beogradu razgovarali ministri iz Srbije, Slovenije, Bosne i Hercegovine i Crne Gore. Ministri trgovine i gospodarstva analizirali su stanje nastalo krizom koncerna Agrokora i mjere kojima planiraju zaštititi potrošače i radnike zaposlene u Agrokorovim podružnicama. Iz Hrvatske nitko nije pozvan na taj sastanak. Srbijanski premijer Aleksandar Vučić kazao je na sastanku da Srbija neće dopustiti da domaće kompanije trpe štetu zbog “Agrokora”. Tamo gdje ima neisplaćenih 20, 30, 40 milijuna eura to nećemo dopustiti da se preljeva na štetu domaćih kompanija, rekao je Vučić, ocijenivši da su u zaštiti domaćih poduzeća mogućne određene privremene mjere pred Gospodarskim sudom. Što se tiče Merkatora S, mi imamo izravan financijski ugovor sa slovenskim Merkatorom, a ne s Agrokorom. To nam daje neku vrstu neovisnosti s Agrokorom, ali u krajnjoj liniji u istoj smo situaciji, rekao je premijer. Nakon uvodnog dijela sastanak je nastavljen iza zatvorenih varata, a vlada je nakon završetka najavila priopćenje. U sastavu “Agrokora” posluje više od 60 poduzeća u regiji sa oko 60.000 radnika. Taj hrvatski koncern u Srbiji je vlasnik tvrtki Merkator S, Dijamant, Frikom, MG Mivela, Kikindski mlin i Nova sloga s oko 11.000 zaposlenih. Početkom travnja Vučić je najavio da će vlada i Narodna banka Srbije pripremiti plan kako bi se osiguralo da se novac iz tvrtki povezanih s Agrokorom ne odljeva iz Srbije. Podsjetimo, izvanredni povjerenik za Agrokor Ante Ramljak jučer je potpisao  konačnu verziju Promemorije o mjenicama koncerna – i uputio je na adrese 159 dobavljača i 31 banke, faktoring društava i drugih financijskih institucija. Pozvao ih je da do petka potpišu dokument čija je svrha definiranje i uređivanje odnosa dobavljača i vjerovnika, odnosno kako bi se osiguralo da se uz određene uvjete do kraja svibnja nad dobavljačima ne provode prisilne naplate. 