Nezavisni Dinko Burić uvjerljivi je pobjednik izbora za gradonačelnika Belišća, a s čak 72 posto glasova birača osvojio je svoj drugi mandat. Podatci su to nakon obrađenih 60 posto birališta. Razlaz s HDSSB-om i Branimirom Glavašem nije mu, očito, naštetio jer je daleko iza sebe ostavio preostala tri protukandidata. Dragan Anočić, iz redova HDZ-a, pridobio je 17,70 posto glasova. I Burićeva je Kandidacijska lista grupe birača za Gradsko vijeće odnijela premoć, osvojili su 62,17 posto glasova, a iza njih je HDZ, s postotkom od 19,03.