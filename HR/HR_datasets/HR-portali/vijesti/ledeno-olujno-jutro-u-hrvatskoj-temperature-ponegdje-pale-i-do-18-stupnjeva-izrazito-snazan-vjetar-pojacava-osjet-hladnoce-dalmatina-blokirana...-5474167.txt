Jutro je u Hrvatskoj vjetrovito i hladno, o čemu svjedoče najniže temperature od 17.5 stupnjeva ispod ništice zabilježene u pet sati na Zavižanu i Sv. Juri. Sat vremena poslije Zavižan je mjerio -17.9, a Sv. Jure -18.3. Na Puntijarci je izmjereno -13.4 stupnjeva, a u Pargu na Čabru - 10.4 stupnjeva, podaci su DHMZ-a. Na Zavižanu su jučer u 17 sati izmjerena 24 centimetara snježnog pokrivača, u Ogulinu 20 cm i u Gospiću 17 cm. Danas će biti vrlo vjetrovito i hladno, umjereno i pretežno oblačno, a na sjevernom Jadranu i ponegdje u istočnoj Hrvatskoj većinom sunčano, ističe se u prognozi DHMZ-a. Mjestimice je moguć slab snijeg, osobito u Lici i unutrašnjosti Dalmacije, a može ga, uz kišu, biti i ponegdje na obali i otocima. Puhat će umjeren i jak, na udare i olujan sjeveroistočni i sjeverni vjetar, na Jadranu jaka i olujna bura s orkanskim udarima. Najniža jutarnja temperatura između -10 i -5, u gorju i malo niža, a na Jadranu od -6 do -1. Najviša dnevna između -9 i -3, na Jadranu od -3 do 3 stupnja Celzija, Jutros je na Bjelašnici u BiH  izmjereno -20 stupnjeva iz sjeverni vjetar brzine 122 km na sat, a na Kredarici u Sloveniji -23 stupnja, podaci su nacionalnih meteoroloških službi. Prema izvješću Hrvatskog autokluba od 6:30 sati, za sav promet zbog olujnog vjetra zatvorene su: Samo za osobna vozila otvorena je autocesta A6 Rijeka-Zagreb, između čvorova Kikovica i Delnice u oba smjera (obilazak za ostala vozila je državnom cestom DC3 kroz Gorski kotar). Na brzoj cesti Solin-Klis (DC1) te na Jadranskoj magistrali (DC8) između Bakra i Novog Vinodolskog zabrana je prometa za autobuse na kat, vozila s kamp-prikolicama i motocikle (I. skupina vozila), a od Novog Vinodolskog do Senja dodatno je zabrana za dostavna i vozila s natkrivenim s natkrivenim teretnim prostorom (I. i II. skupina vozila). Zimski su uvjeti na većini državnih cesta u Lici, podno Velebita i na krajnjem jugu puše jaka do olujna bura, povremeno s orkanskim udarima. Zbog niskih temperatura moguća je poledica, posebice na mostovima i nadvožnjacima. Vozačima se savjetuje da prilagode brzinu i način vožnje uvjetima na cestama te da na put ne kreću bez zimske opreme. Zimski su uvjeti, zabrana je prometa za kamione s prikolicama i tegljače s poluprikolicama dok ostala vozila moraju imati zimsku opremu, na cestama u Lici, Zadarskoj i Šibensko-kninskoj županiji: U prekidu su: