 Ozlijeđeno je 27 putnika tijekom leta iz Moskve u Bangkok, a među njima troje djece, javlja the national.ae. Na letu ruske aviokompanije Aeroflot, Boeing 777 uletio je u velike turbulencije 40 minuta prije slijetanja. - Od 27 putnika koliko je ozlijeđeno, njih 15 prevezeno je u bolnicu. Uglavnom se radi o ljudima ruske nacionalnosti, stoji u izjavi ruske ambasade u Bangkoku. Iz aviokompanije su poručili kako posada nije stigla upozoriti putnike na nadolazeće turbulencije jer je do njih došlo usred čista neba. Na snimci koju je putnik ovog leta postavio na Youtube može se vidjeti koliki su nered napravile neočekivane turbulencije: Putnici su u nesvijesti ležali između sjedala, a stvari su bile razbacane po kabini. Dnevno ova ruska kompanija ima dva leta za Bangkok koji je iznimno privlačna turističkim destinacija bogatim Rusima. 