Pregledom mobitela ubojice iz Nice istražitelji su pronašli posljednje fotografije Mohameda Lahouaieja Bouhlela. On je snimao selfieje na kojima se smije i zabavlja u kabini kamiona zajedno s još jednom osobom. Na jednoj fotografiji snimljenoj 12. srpnja Bouhlel pokazuje "srednji prst" i smije se. Na drugoj se fotografiji, snimljenoj dan poslije, ispred kamiona također smije i izgleda opušteno. Na jednoj od fotografija nalazi se i osoba koju je policija privela uz još šest drugih osoba. Bouhlel, otac troje djece, kamionom se zaletio na ljude koji su prošlog tjedna slavili Dan pada Bastilje. U svojem je krvavom pohodu ubio 84 osobe, dok je ranio više od 200. Iako je odgovornost za napad preuzela Islamska država, ne zna se je li Bouhlel bio njihov pripadnik. Jedan ga je rođak optužio da je pio i drogirao se, a informacije pronađene na njegovu mobitelu sugeriraju da je volio muškarce i žene. Također se navodi kako je imao i 73-godišnjeg ljubavnika. 