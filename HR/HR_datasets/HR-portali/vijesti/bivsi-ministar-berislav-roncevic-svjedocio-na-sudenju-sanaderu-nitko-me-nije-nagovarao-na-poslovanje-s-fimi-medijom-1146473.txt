U nastavku suđenja Ivi Sanaderu i ostalima za Fimi mediju svjedočili su Anto Violić, bivši predsjednik uprave ACI-ja, te Berislav Rončević, bivši ministar policije i obrane. Rončević je ostao kod iskaza koji je dao na prijašnjem suđenju, te je kazao da ga nitko nikad nije nagovarao na poslovanje s Fimi medijom. Rekao je da je on poslove s Fimi medijom zatekao kad je došao u MUP, a odgovarajući na pitanja rekao je da on nikad nije bio pod istragom zbog poslovanja MUP-a i Fimi medije. Violić je pak kazao da on na neka pitanja ne bi odgovarao s obzirom na to da zbog poslovanja ACI-ja i Fimi medije Županijsko državno odvjetništvo u Rijeci protiv njega vodi istragu. No rekao je da je bio predsjednik uprave ACI-ja od 2005. do 2013. i da je u to vrijeme imao ovlasti da potpiše ugovore u vrijednosti do milijun kuna. >> Svjedoci na ponovljenom suđenju govorili o suradnji svoji tvrtki s Fimi medijom >> Platio film koji nikad nije prikazan: Potvrđena optužnica protiv Božidara Kalmete