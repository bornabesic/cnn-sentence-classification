Dugogodišnji kubanski čelnik Fidel Castro umro je u petak u dobi od 90 godina, a njegova je smrt izazvala oprečne reakcije - tugu u Havani i slavlje u Miamiju. REUTERS Slavlje u 'Maloj Havani' u Miamiju na Floridi nakon objave smrti Fidela Castra   Castro je bio teško narušena zdravlja zbog bolesti crijeva - koja nije specificirana a ni on ni vlada nikad nisu rekli o čemu se točno radi - od koje je skoro umro 2006. godine. Svome je mlađem bratu Raulu formalno prenio vlast dvije godine kasnije. U zelenoj vojnoj odori, kubanski predsjednik Raul Castro pojavio se na državnoj televiziji kako bi objavio bratovu smrt. REUTERS Kubanski predsjednik Raul Castro na televiziji objavljuje smrt svog brata Fidela Castra   "Večeras u 22.29 umro je vođa kubanske revolucije Fidel Castro Ruz", kazao je ne navodeći uzrok smrti. "Idemo dalje, u pobjedu!", dodao je. REUTERS Stanovnik Havane gleda televiziju u trenutku objave smrti Fidela Castra na Kubi   Građani Havane na ulicama su s tugom reagirali na vijesti o Castrovoj smrti, dok su se u Miamiju, gdje žive mnogi Kubanci koji su ondje našli egzil od komunističke vladavine, neki veselili trubeći iz automobila te lupajući loncima i poklopcima, prema izvješćima s društvenih mreža, prenosi Reuters. REUTERS Slavlje u 'Maloj Havani' u Miamiju na Floridi nakon objave smrti Fidela Castra   "Vrlo sam potresen. Štogod rekli, on je javna osoba koju je poštovao i volio cijeli svijet", rekao je havanski student Sariel Valdespino. REUTERS Slavlje u 'Maloj Havani' u Miamiju na Floridi nakon objave smrti Fidela Castra   Castrovo će tijelo biti kremirano, prema njegovoj želji. Njegov je brat rekao da će pojedinosti o pogrebu biti objavljene kasnije u subotu. REUTERS Slavlje u 'Maloj Havani' u Miamiju na Floridi nakon objave smrti Fidela Castra   Fidel Castro na vlast je došao revolucijom 1959. i Kubom je vladao 49 godina, mješavinom karizme i čelične volje. Stvorio je jednostranačku državu i postao središnjom figurom Hladnog rata. SAD je demonizirao Castra i njegove saveznike ali mnogo ljevičari diljem svijeta divili su mu se, posebice socijalistički revolucionari u latinskoj Americi i Africi. REUTERS Slavlje u 'Maloj Havani' u Miamiju na Floridi nakon objave smrti Fidela Castra   "Tugujem zbog smrti Fidela Castra Ruza, vođe kubanske revolucije i nezaobilaznim simbolom 20. stoljeća", napisao je meksički predsjednik Enrique Pena Nieto na Twitteru. Posljednji lider SSSR-a Mihail Gorbačov za Fidela Castra je izjavio da je osnažio Kubu unatoč snažnoj američkoj blokadi. Sućut je izrazio i indijski premijer Narendra Modi koji je na svojem profilu na Twitteru napisao da je izgubio velikog prijatelja. Predsjednik El Salvadora Sanchez Ceren kaže da je izgubio 'vječnog druga'. Izraz sućuti kubanskom narodu poslao je i srbijanski premijer Aleksandar Vučić. Premda je Raul Castro uvijek glorificirao svoga starijeg brata, on je promijenio Kubu nakon što je preuzeo vlast, uveo gospodarske reforme i dogovorio se sa SAD-om o ponovnoj uspostavi diplomatskih veza i okončanju desetljeća neprijateljstva. U svojim zadnjim godinama, Fidel Castro nije više držao mjesto vođe. Pisao je komentare u novinama o svjetskim događajima i povremeno se sastajao sa stranim čelnicima no živio je u poluizolaciji. Njegova smrt - koja bi nekad mogla dovesti u pitanje kubansku budućnost - vjerojatno neće izazvati krizu jer 85-godišnji Raul Castro čvrsto drži vlast. REUTERS Slavlje u 'Maloj Havani' u Miamiju na Floridi nakon objave smrti Fidela Castra   Premda, odlazak čovjeka koji je za mnoge Kubance 'El Comandante', ili jednostavno 'Fidel', ostavlja veliku prazninu u zemlji kojom je tako dugo vladao. To također naglašava generacijsku promjenu u kubanskome komunističkom vodstvu. Raul Castro obećao je odstupiti kad mu završi mandat 2018. a Komunistička partija je primila mlađe vođe u svoj 'politbiro', uključujući 56-godišnjeg Miguela Diaza-Canela, prvog potpredsjednika i najvjerojatnijeg Raulova nasljednika.