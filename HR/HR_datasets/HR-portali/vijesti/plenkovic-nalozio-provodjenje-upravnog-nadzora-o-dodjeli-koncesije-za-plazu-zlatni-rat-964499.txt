Foto: FAH PREMIJER Andrej Plenković naložio je danas provođenje upravnog nadzora o postupku dodjele koncesije za korištenje plaže Zlatni rat. > Zlatni rat u koncesiju je dobio vlasnik narodnjačkog kluba u Domu sportova blizak HDZ-u  > ZLATNI RAT Najpoznatija hrvatska plaža ide tvrtki bez zaposlenih i prihoda? "Vezano uz jučerašnju odluku Skupštine Splitsko-dalmatinske županije o davanju koncesije za gospodarsko korištenje plaže Zlatni rat u Bolu na Braču, predsjednik Vlade Republike Hrvatske Andrej Plenković naložio je Ministarstvu mora, prometa i infrastrukture žurno provođenje upravnog nadzora.  Cilj je upravnog nadzora utvrditi zakonitost i  pravovaljanost postupka dodjele koncesije na pomorskom dobru u svrhu gospodarskog korištenja plaže za obavljanje turističkih, trgovačkih i ugostiteljskih djelatnosti na dijelu k.o. Bol, predio Zlatni rat, Općina Bol", navodi se u priopćenju iz Vlade.  Usto, Plenković je izrazio žaljenje te osudio incident u kojem je ozlijeđen Siniša Vickov, novinar radio postaje Brač.