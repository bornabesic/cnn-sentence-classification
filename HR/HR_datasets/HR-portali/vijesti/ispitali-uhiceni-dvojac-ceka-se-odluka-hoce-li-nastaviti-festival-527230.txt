Dvojicu ljudi koja rade u njemačkom Nürburgringu policija je navodno ispitala u petak kasno navečer vezano uz terorističku prijetnju zbog koje je ranije te večeri navela organizatore festivala "Rock am Ring" da isprazne tu zonu kako bi se omogućila istraga.  Dvojica ljudi su osumnjičeni da su ostavili nešto iza sebe na mjestu održavanja koncerta, a riječ je o kompleksu na kojemu se održavaju i utrke Formule 1, objavio je njemački Bild, a prenosi njemačka agencija dpa. Njemačka policija na licu mjesta, upitana za ove navode, nije ih htjela komentirati. Njemački mediji također su prenijeli fotografije kako u petak kasno navečer psi tragači pretražuju mjesto održavanja festivala. Informacije o ispitivanju procurile su nakon što je ranije tijekom večeri prekinuto održavanje festivala zbog sumnje u terorističku prijetnju, a organizator Marek Lieberberg izišao je na pozornicu i zamolio posjetitelje da se mirno napuste to područje. Svjedoci su naveli da su se posjetitelji mirno razišli. Tagesspiel piše kako su tisuće fanova provele noć u svojim šatorima, a policija navodi da je noć prošla bez incidenata.  Procjena o mogućem nastavku vikend festivala biti će donesena u subotu tijekom jutra.