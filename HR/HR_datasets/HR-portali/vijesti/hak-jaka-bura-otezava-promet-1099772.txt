"Savjetujemo vozačima da ukoliko je moguće odgode putovanja prema moru i obrnuto prema unutrašnjosti. Vozače koji su krenuli na put upozoravamo na dugotrajnije putovanje i brojne poteškoće u prometu uzrokovane nepovoljnim vremenskim uvjetima i velikom gustoćom prometa", izvijestili su iz Hrvatskog autokluba. "Prema vremenskoj prognozi jaka do olujna bura se očekuje i tijekom cijele subote. Vozače koji se kreću u koloni molimo da ne izlaze iz vozila", dodaju u HAK-u. U Izvješću od 15 sati HAK je bio izvijestio o koloni dugoj čak 50 kilometara u smjeru Splita, od čvora Perušić (preko čvorova Gospić i Gornja Ploča) do čvora Sveti Rok (A1). Prema novom izvješću od 18 sati, na istom potezu kolona u kretanju proteže se 29 kilometara. (Mjesta gdje se vozi sporo na fotografiji označena su tamnocrvenom i crvenom bojom) Izvješće HAK-a o stanju na cestama u 18.02 sati prenosimo u cijelosti: Paški most otvoren je za osobna vozila od 17.56 sati. Zbog prevrtanja teretnog vozila na državnoj cesti DC1 kod mjesta Slušnica, između Slunja i Rakovice vozi se jednim trakom, naizmjence. Zbog nepovoljnih vremenskih uvjeta i izrazito gustog promet savjetujemo vozačima da, ukoliko je moguće, odgode putovanja prema moru i obrnuto prema unutrašnjosti. Vozače koji su krenuli na put upozoravamo na dugotrajno putovanje i brojne poteškoće u prometu uzrokovane nepovoljnim vremenskim uvjetima i velikom gustoćom prometa. Prema vremenskoj prognozi jaka do olujna bura se očekuje i tijekom cijele subote. Vozače koji se kreću u koloni molimo da ne izlaze iz vozila. Autocesta A1 između čvorova Sveti Rok i Posedarje otvorena je isključivo za osobna vozila u oba smjera, ostala vozila moraju voziti obilazno državnim cestama preko Gračaca i Obrovca (DC50 i DC27). Upozoravamo vozače: na obilaznim cestama DC50, DC27, DC522 prema Udbini, Gračacu, Obrovcu i obratno vozi se usporeno, u kolonama. Zbog olujne bure za sav promet zatvorena je državna cesta DC54 Maslenica-Zaton Obrovački. Na Jadranskoj magistraia (DC8) između Karlobaga i Svete Marije Magdalene zabrana je prometa za 1. i 2. skupinu vozila: motocikle, vozila s kamp prikolicama, autobuse na kat, dostavna vozila i vozila s natkrivenim prostorom. Vozi se usporeno, u kolonama: u smjeru Splita - od čvora Perušić (preko čvorova Gospić i Gornja Ploča) do čvora Sveti Rok (A1) prema Splitu 29 km (kolona u kretanju) - od odmorišta Jasenice do mosta Maslenica - na Jadranskoj magistrali, kod skretanja za Stinicu 7 km u smjeru Zagreba - na naplati Lučko oko 3 km Zastoji i kolone su također na: - autocesti A7 između čvorova Hreljin i Šmrika u smjeru Krka - otoku Krku prema Krčkom mostu - Krčkom mostu - Jadranskoj magistrali (DC8) između Senja i Karlobaga na prilazima trajektnim lukama Stinica i Prizna. Pojačan je promet na: - zagrebačkoj obilaznici u smjeru čvora Lučko - A1 od Zagreba prema Bosiljevu - A2 Zagreb-Macelj u smjeru Zagreba - A3 Bregana-Lipovac u smjeru Zagreba; - A6 Rijeka-Zagreb u smjeru Rijeke - A4 Goričan-Zagreb u smjeru Zagreba - A7 između GP Rupa i čvora Diračje te u smjeru otoka Krka - na čvoru Matulji prema Istri/Opatiji - riječkoj obilaznici - Istarskom ipsilonu u smjeru Rijeke te prema graničnim prijelazima Kaštel i Plovanija; - na Ličkoj (DC1) i Jadranskoj (DC8) magistrali - Krčkom mostu u oba smjera - na cestama u Istri; - prilazima turističkih središta na obali, osobito između Senja i Karlobaga, te na prilazima Rijeci, Crikvenici, Zadru, Splitu, Trogiru, Omišu, Makarskoj i Dubrovniku. >> Veliki požar izbio kod Šibenika, zbog opasnosti zatvorena autocesta Ministaratvo pomorstva, prometa i infrastrukture izvijestilo je o poremećajima prometa uslijed vremenskih neprilika. 'Hrvatske autoceste d.o.o. zbog jakih udara bure tijekom cijeloga jučerašnjeg dana, a koji su oko 16.00 sati pojačali do razine orkanskih, posebno na dionici A1 Marune - Maslenica gdje je izmjerena brzina vjetra prelazila 132 km/h, donijeli su odluku o privremenoj obustavi prometa autocestovnom dionicom od čvora Sveti Rok u smjeru juga do Posedarja i povratno, od čvora Zadar II u smjeru sjevera do čvora Posedarje, a s ciljem zaštite života i imovine krisnika autoceste A1, zbog čega je sav promet preusmjeren obilazno državnim cestovnim pravcima. Uspostavljena zabrana prometovanja i dalje je na snazi osim za I. skupinu vozila, za koju su Hrvatske autoceste d.o.o. u koordinaciji sa Prometnom policijom Zadar danas, 16. srpnja u 11.00 sati ukinule zabranu prometovanja navedenom dionicom, no uz ograničenja brzine i pojačan policijski nadzor prometa dok god su na snazi izdana upozorenja Državnog hidrometeorološkg zavoda, koji je potvrdio da su zabilježeni orkanski udari bure na navedenoj dionici autoceste najsnažniji u posljednjih 12 godina. Tijekom jučerašnjeg dana Hrvatske autoceste obustavile su prometovanje u oba smijera na dionici A1 od čvora Šibenik do čvora Vrpolje zbog stihijskog požara u neposrednoj blizini autoceste, zbog čega se promet prusmjeravao obilazno na državne ceste. Ministarstvo pomorstva, prometa i infrastrukture korisnicima autocesta zahvaljuje na razumijevanju zbog privremeno uvedenih neizbježnih mjera izvanredne regulacije prometa koje posredno otežavaju prometovanje ali u prvome redu za cilj imaju sigurnost svih sudionika u prometu', stoji u priopćenju Ministarstva. 