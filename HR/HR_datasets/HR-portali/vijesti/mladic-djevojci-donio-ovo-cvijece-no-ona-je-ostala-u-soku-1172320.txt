U šoku je ostala jedna djevojka kada joj je njezin dečko na dar donio buket. No, djevojka se nije šokirala zbog iznenađenja nego zbog onoga što joj je dečko zapravo donio. Mladić po imenu Jamarcus iz Teksasa djevojci Jailyn donio je buket ljubičastog cvijeća, no njemu nije ni na kraju pameti bilo što joj je uistinu donio. Ljubičasti cvjetovi zapravo su bili salata, a djevojka je nakon prvotnog šoka fotografiju ''cvijeća'' objavila na Twitteru, gdje je vrlo brzo postala hit. – Spavala sam kada me dečko probudio kucanjem po prozoru. Otvorila sam mu vrata, a on je u ruci imao buket salate i veliki osmjeh na licu. Ja sam se odmah počela smijati, a na kraju sam ga poljubila i zagrlila, a on nije imao pojma o čemu je riječ – ispričala je djevojka. – Moja majka bila je kraj vrata pa se i ona smijala, ali njegova joj je gesta bila slatka – dodala je.