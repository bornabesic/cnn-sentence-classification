Foto: Wikipedia NADBISKUP Canterburyja Justin Welby je izjavio da je teroristički napad u Londonu vezan za islam jednako kao što je ubijanje muslimana vezano za kršćanstvo. Welby je poručio svim vjerskim vođama da moraju preuzeti odgovornost za borbu protiv religijskog opravdavanja strahota počinjenih u ime vjere. Nadbiskup je također rekao da su ljudi tijekom povijesti "iskrivljavali značenje i zloupotrebljavali svete knjige kako bi opravdali mržnju i nasilje". "Ako se nešto dogodi u tradiciji naše vjere, moramo preuzeti odgovornost" "Ako se nešto dogodi u tradiciji naše vjere, moramo preuzeti odgovornost za borbu protiv toga", izjavio je Welby. Dodao je da političari ne smiju samo govoriti kako "ovo nema veze s islamom" te da se trebaju usredotočiti na političke aspekte terorizma, koji je ujedno ideološki problem. "To ne vodi nikamo, isto kao da kažete da Srebrenica nije imala veze s kršćanstvom", rekao je nadbiskup.