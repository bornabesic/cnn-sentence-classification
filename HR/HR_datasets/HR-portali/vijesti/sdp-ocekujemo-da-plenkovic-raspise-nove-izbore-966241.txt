Foto: FAH  SABORSKI zastupnik SDP-a, Siniša Hajdaš Dončić komentirao je odluku premijera Andreja Plenkovića, o smjeni trojice Mostovih ministara.  "Ono što pričamo, ova Vlada ne funkcionira otpočetka. Prevladali su partikularni interesi. Očekujemo odgovornost od Andreja Plenkovića, a to je da na žalost građana Republike Hrvatske i nas u oporbi sazove nove izbore. Sjetimo se što je prošle godine bilo s Timom Oreškovićem i tom krnjom Vladom. Ovo je ukratko - sramota", rekao je Hajdaš Dončić novinarima u Saboru.  Premijer Andrej Plenković na sjednici je Vlade odbacio sve kritike na račun ministra financija Zdravka Marića. Ministri iz kvote Mosta, Vlaho Orepić, Slaven Dobrović i Ante Šprlje jedini se nisu složili s tim i premijer je zatražio pripremu njihova razrješenja.