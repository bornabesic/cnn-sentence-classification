Foto: Facebook BIVŠI ministar unutarnjih poslova Ranko Ostojić na svom je Facebook profilu objavio screenshot objave stanovitog Josipa Ćubelića na kojoj ovaj zagovornik ustaštva i NDH otvoreno prijeti smrću Ostojiću i Arsenu Bauku.   Na slici se stanoviti Ćubelić, u maniri slika četničkih koljača, slikao s nožem u ruci i ustaškom kapom. Na drugoj fotografiji Ćubelić pozira s pozlaćenom bistom Ante Pavelića dok desnu šaku drži u prijetećem položaju.  U opis slike na kojoj prijeteći drži nož piše "Ostoja i Bauču dođite na ljutu travu".   Pogledom na profil Josipa Ćubelića na prvu je jasno da se radi o zagovaratelju fašističke NDH i ostalih fašističkih režima. Cijeli profil pun mu je fašističkog znakovlja i objava.   Ranko Ostojić je, osim što je priložio sliku na kojoj mu se prijeti, prozvao DORH.   "I ovako svaki dan.. Bravo policija... Bravo dorh .. ! Klanje je za vas normalna stvar", napisao je Ostojić. "Molim da svi pošaljete čestitku ministru unatranjih poslova...tako se brani ustasiju...adresa je ministar@mup.hr", napisao je Ostojić u komentaru. Na njegovom profilu nalazi se i fotografija na kojoj se vidi kako je pisao poruku i SDP-ovom Nenadu Staziću. Je li je poslao, ne znamo, no svakako je smatrao to nečim važnim da objavi na profilu.   "GOVEDO KOMUNISTIČKO UMRI OD SVOG PARTIZANSKOG JADA IZRODE KOMUNISTIČKI ZAČEPI TU CRVENU GUBICU NISI DOSTOJAN HRVATSKOG SABORA VIDIT ĆEMOSE IZRODE KOMUNISTIČKI KAD TAD U OVOM ŽIVOTU PA ĆU TI OBJASNIT NEKE STVARI IZ HRVATSKE POVJESTI", pisao je Ćubelić Staziću u Caps Locku i bez interpunkcija. No, to je samo djelić opusa ovog simpatizera fašizma kojemu je profil pun znakovlja propalih ideologija. Ćubelić je prijetio i Ivanu Vrdoljaku. "Vjetro elektrane koštat će lopino udbaška. Sramotiš Imoćane izrode. Naseri vjetro elektrane Vesni u šupak. Miči ruke od Dobranja dok ti je navrime, i ne forsiraj proklete elektrane tamo di im nije misto. Povećali ste kvote da bi mogli lovit u mutnom i sjebat Hep. Neigrajte se s narodom koštat će vas glave. ZDS", pisao je krajem prošle godine Ćubelić Ivanu Vrdoljaku, a sliku poruke na chatu objavio je opet na svom Facebooku.