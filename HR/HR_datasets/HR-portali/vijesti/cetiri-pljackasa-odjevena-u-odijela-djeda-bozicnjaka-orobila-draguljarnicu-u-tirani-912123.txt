Pravi filmski scenarij odvio se na Badnjak u Tirani. Nažalost, nije riječ o toploj ljudskoj priči nego o pravoj kriminalnoj skupini. Četiri pljačkaša prerušena u odijela Djeda Božićnjaka upala su u draguljarnicu te je opljačkali, prijeteći oružjem vlasniku, piše Guardian. Policija ih sada lovi po cijeloj Albaniji. Pljačku su zabilježile sigurnosne kamere u šoping-centru TEG, a pljačka se odvila svega nekoliko minuta prije zatvaranja draguljarnice. ''Božićnjaci'' su nosili kalašnjikov te napunili vrećice izloženim nakitom. U to vrijeme u draguljarnici nije bilo nikoga osim vlasnika i njegove supruge. Pljačkaši su opljačkali draguljarnicu u svega tri minute. Mjesto zločina napustili su u Mercedesu, kojeg su potom zapalili. U priopćenju tamošnje policije tvrde kako su pronašli dva kalašnjikova u kanti za smeće u blizini šoping-centra. Pljačkaše traži specijalna policija. 