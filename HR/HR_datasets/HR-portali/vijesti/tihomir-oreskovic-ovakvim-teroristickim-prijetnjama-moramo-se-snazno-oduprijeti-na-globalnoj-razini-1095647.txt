Predsjednik Vlade Republike Hrvatske Tihomir Orešković uputio je brzojav sućuti predsjedniku Vlade Republike Turske Binaliju Yıldırımu povodom napada u Istanbulu u kojemu je ubijeno 36 ljudi. "Samo nekoliko tjedana od prošlog napada, s velikom sam žalošću primio još jednu vijest o bezumnom terorističkom napadu u Istanbulu, u međunarodnoj zračnoj luci Ataturk. Ponavljanje ovih tragičnih događaja potvrđuje uvjerenje da se ovakvim terorističkim prijetnjama moramo snažno oduprijeti na globalnoj razini i ne posustati u borbi protiv surovog nasilja i terorista koji na najbrutalniji način ugrožavaju sigurnost i odnose ljudske živote. U ime Vlade Republike Hrvatske i svoje osobno, upućujem izraze duboke sućuti zbog svih poginulih. Molimo da njihovim obiteljima prenesete izraze našeg suosjećanja, a ozlijeđenima u napadu želimo brz i potpun oporavak“, napisao je u svojoj poruci Orešković. >> UZNEMIRUJUĆE Snimljeno kako je policajac upucao bombaša, pa pobjegao nekoliko sekundi prije eksplozije >> Svijet osuđuje napade na zračnu luku u Istanbulu 