Foto: Getty Images / Guliver Image  HULIGANI koji su oko tri ujutro u srijedu kamenovali bus s Dinamovim navijačima kod naplatnih kućica u Nišu, pronađeni su i uhićeni, obavijestila je niška policija.  Dvojicu Beograđana i Nišliju srpski su policajci kazneno prijavili zbog nasilničkog ponašanja.  Autobus ispunjen Dinamovim navijačima vraćao se iz Makedonije s utakmice 2. pretkola Lige prvaka protiv Vardara, a trojica huligana sačekali su ih i porazbijali im stakla na autocesti.  No razbili su samo prozore, srećom nitko u autobusu nije ozlijeđen, krim policija uskoro je stigla na mjesto događaja i napravila zapisnik, a izgrednici su ubrzo pronađeni.  No to nije jedini incident koji su Delije pokušali izazvati na turneji Dinamovih navijača, naime skupina Zvezdinih navijača provocirala je i ispred irskog puba u Skopju pa napala BBB-e, ali nije bilo ozbiljnijih posljedica.