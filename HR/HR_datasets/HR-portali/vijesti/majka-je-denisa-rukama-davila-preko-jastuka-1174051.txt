Istražitelji vjeruju da je majka Chiara Pašić svog trogodišnjeg sina Denisa, koji je jučer pokopan u BiH, ubila prošlog utorka u krevetu u spavaćoj sobi u stanu u Puli, pišu 24 sata. Navodno je dječaka davila rukama kroz jastuk, a nakon što se uvjerila da je mrtav, uz pomoć maloljetnice ga je umotala u dekicu. Do pulske uvale Mandrač tijelo dječaka su dovezle u dječjim kolicima.  Ušle su u more s dječakovim tijelom i ostavile ga nekoliko metara od obale, a na povratku su unutar napuštene vojarne bacile kolica i dekice.