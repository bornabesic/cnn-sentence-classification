BRUXELLES - Uhićen je Mohamed Abrini, 31-godišnji Belgijanac kojega su vlasti tražile u svezi s terorističkim napadima Islamske države na Pariz u studenome prošle godine, izvijestila je u petak belgijska televizija VRT.   VRT je objavio da je Abrini najvjerojatnije "muškarac sa šeširom" koji je snimljen u zračnoj luci u Bruxellesu zajedno s bombašima samoubojicama koji su izvršili napad prije tri tjedna u tom gradu.   Abrini je bio na europskom popisu najtraženijih otkad je identificiran na snimkama nadzornih kamera na kojima je u automobilu sa Salahom al-Abdeslamom, nedavno uhićenim glavnim preživjelim osumnjičenikom, dva dana prije napada u francuskoj prijestolnici 13. studenoga.   Abdeslam je uhićen u Bruxellesu prije dva tjedna, četiri dana prije samoubilačkih napada u tom gradu.   Istodobno je belgijsko federalno tužiteljstvo objavilo da je nekoliko osoba uhićeno vezano uz napade u Bruxellesu. Tužiteljstvo nije objavilo druge pojedinosti o uhićenjima.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!