Abdul Hamid II. bio je posljednji sultan koji je autokratski vladao Osmanskim Carstvom. Posljednji moćni osmanski sultan poznat je po krvavom stilu vladavine i represiji.  Ovaj sultan koji je na vlast došao sa 33 godine gajio je strašnu netrpeljivost prema nacionalnim manjinama pa je u cijelom Otomanskom carstvu postao nepopularan baš zbog represivne vlasti i nasilja prema manjincima. Zbog toga je čak dobio nadimak 'Krvavi' i 'Prokleti' sultan. On je, naime, 2,5 milijuna Armenca koliko ih je živjelo u Otomanskom carstvu krajem 19. stoljeća i koji su bili kršćani smatrao glavnim razlogom slabljenja svog Carstva. Po nekim autorima za njegove vladavine pobijeno je i do 300.000 Armenaca. Drugi pokolj Armenaca dogodio se 1915. kad je pobijeni milijun i pol Armenaca. To je bio prvi genocid 20. stoljeća. Abdul Hamid II. imao je 16 žena i s njima 20-ero djece. Sagradio je velebnu palaču Dolmabahçe u Carigradu, s raskošnim Kristalnim stubištem kojem je ograda napravljena od Baccarat kristala i mahagonija, a u središnjoj dvorani nalazio se najveći kristalni luster na svijetu. Bio je težak 4,5 tona a darovala mu ga je britanska kraljica Viktorija. Samo za pozlatu stropova u palači utrošeno je 14.000 kilograma zlata. No kako je palača bila na samoj morskoj obali Bospora, sultan je postao paranoičan vjerujući kako bi ga protivnici njegovog režima mogli napasti s mora i ubiti. Stoga se preselio u jednu drugu, zaštićeniju palaču. U njegovo vrijeme Osmansko carstvo su nazivali "Bolesnik s Bospora" jer je tijekom njegove vladavine došlo do strelovitog pada moći i veličine Osmanlijskog carstva.  No, usprkos konzervativizmu i despotskoj vladavini, tijekom njegove 32 godine duge vladavine došlo je do modernizacije Osmanskog carstva.  Odlučio je Nijemcima povjeriti reformu turske vojske. Njemački časnici su to, prema dogovoru, vrlo profesionalno obavili i Osmansko carstvo je ponovno postalo vojna sila. Za njegovog vladanja Nijemci su započeli i gradnju slavne željezničke pruge Berlin-Bagdad.   Zbog općeg nezadovoljstva prema sultanu, protivnici Abdul hamida II. udruženi u organizaciju "Mladi Turci" odlučili su svrgnuti sultana. Tako je došlo do sukoba sličnih građanskom ratu u kome se jedan od "Mladih Turaka", kome je vojska bila odana, uputila u pravcu Istanbula, svrgnuvši na današnji dan 1909., godine sultana. Naslijedio ga je brat Mehmed V koji će državu uvesti u Prvi svjetski rat.  Zadnjih gotovo devet godina života proveo u zarobljeništvu. Umro je 1918. godine, malo prije završetka Prvog svjetskog rata u 76. godini života. Osmansko Carstvo potpuno se raspalo ubrzo nakon njegove smrti.   