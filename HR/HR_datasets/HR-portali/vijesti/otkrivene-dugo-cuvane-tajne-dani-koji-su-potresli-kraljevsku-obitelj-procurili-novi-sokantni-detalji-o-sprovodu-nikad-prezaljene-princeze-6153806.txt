Novi dokumentarac britanskog Channel 5 'Diana: 7 Days That Shook The Windsors' otkriva što se sve događalo u kraljevskoj obitelji tijekom tjedna u kojima su pripremali pogreb princeze Diane. Tako saznajemo da je princ William, jedan od njenih sinova, odbijao hodati iza majčinog lijesa te je tek u zadnji čas pristao. Naime, Williamu i Harryju, koji su to vrijeme imali po 15 i 12 godina tajili su smrt o pogibiji njihove majke, a kraljica je zabranila sve televizijske i radijske prijemnike u rezidenciji kako Dianini sinovi ne bi bili traumatizirani vijestima o posljednjim trenucima njihove majke. Dokumentarac Channela 5 otkriva i da su batler princeze Diane Paul Burrell te njen vozač Colin Tebbutt bili prvi koji su vidjeli njeno tijelo u improviziranoj mrtvačnici u Parizu. - Ležala je mrtva na krevetu, a sa susjednih zgrada obožavatelji i fotografi su pokušavali fotografirati sobu u kojoj je bila Diana. Odmah sam tražio da mi daju nekoliko pokrivača kojima sam prekrio prozore i onemogućio da je itko vidi. Debeli pokrivači na prozorima samo su pojačali vrućinu u sobi i zato smo upalili nekoliko ventilatora i u jednom trenutku njena kosa se pomakla, a ja sam pomislio da je živa - ispričao je Tebbutt. U dokumentarcu se posebno naglašava kako je Dianin brat Earl Spencer inzistirao da on bude jedini koji će koračati iza njenog lijesa, dok su ostali smatrali da uz njega moraju biti sinovi William i Harry. Na kraju je vrlo neugodnu situaciju prekinuo princ Phillip koji je jasno svima poručio: 'Dječaci su izgubili mamu i izvolite to poštovati!' Nakon toga dječaci su pristali hodati iza njenog lijesa, zajedno sa ocem, djedom i stricem.