Demokratska kandidatkinja na američkim predsjedničkim izborima Hillary Clinton vodi ispred republikanskog kandidata Donalda Trumpa s 12 postotnih bodova, što je njezin najbolji rezultat ovaj mjesec, pokazala je anketa Reuters/Ispos.   Istraživanje provedeno između 18. i 22. kolovoza pokazalo je da Clinton ima potporu 45 posto birača a Trump 33 posto. Clinton je vodila pred Trumpom najveći dio kampanje 2016., ali ova prednost predstavlja višu razinu potpore nego su ankete pokazivale posljednjih tjedana. Ranije u kolovozu, Hillary Clinton vodila je s između 3 i 9 postotnih bodova. >>Trump crnačkim glasačima: "Što dovraga možete izgubiti?" 