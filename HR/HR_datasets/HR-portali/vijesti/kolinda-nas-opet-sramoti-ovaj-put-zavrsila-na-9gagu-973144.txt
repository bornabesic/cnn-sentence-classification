Foto: FAH KOLINDA GRABAR KITAROVIĆ na NATO Summitu 2017 Trumpa je gledala kao da je Bog, društvene mreže odmah su se užarile od šala na njezin račun, a vrla predsjednica sad je završila i na 9GAG-u. "Pronađite nekoga tko vas gleda kao što predsjednica Hrvatske gleda Trumpa", našalio se poznati portal, a istu objavu na Facebooku u dva sata lajkalo je gotovo 50 tisuća ljudi. Naravno, bilo je i komentara iz Hrvatske, a izdvojio se "neponosan Hrvat" koji pak je dobio još bolju kontru; "barem ti nije on predsjednik." Odlučili smo vas stoga pitati tko svoju zemlju sramoti više, Trump ili Kolinda.  Dok je Kolinda postajala hit na 9GAG-u, ni šale na domaćim satiričnim stranicama nisu stale.