Na poljskom putu u šumi kod Štrukovca u Međimurskoj županiji pronađen je izgorjeli osobni automobil u kojem se nalazilo izgorjelo tijelo zasad nepoznate osobe. Prema prvim informacijama, automobil s tijelom je pronađen u 16.09 minuta. U PU međimurskoj kažu da je u tijeku identifikacija koju otežava stanje u kojem je tijelo pronađeno.  Određena je obdukcija, a u policiji još ne mogu pouzdano reći je li riječ o nesretnom slučaju, samoubojstvu ili ubojstvu.  U selu Štrukovcu sumnjaju da je riječ o sumještaninu srednje životne dobi, koji je tijekom dana viđen kako se vozi u tom automobilu.   