Tako se ovih dana priča na Stradunu i na ulicama prelijepog grada Duborvnika. Naime, dubrovački gospari strahuju da na lokalnim izborima za dubrovačko-neretvanskog župana ne pobijedi mostovac Nikola Grmoja, koji se svojim političkim stilom i neurbanim istupima nikako ne uklapa u civilizacijske dosege grada Dubrovnika i njegovih građana Ovih je dana  na Stradunu i na ulicama prelijepog grada Duborvnika izuzetno živo, a kako i ne bi kada politička atmosfera pred nedjeljnje izbore postaje sve usijanijom. Naime, insajderi tvrde da dubrovački gospari strahuju da na lokalnim izborima za dubrovačko-neretvanskog župana ne pobijedi mostovac Nikola Grmoja, koji se svojim političkim stilom i neurbanim istupima nikako ne uklapa u civilizacijske dosege grada Dubrovnika i njegovih građana. I dok Grmoja s jedne strane bitku bije za osvajanje vlasti u proširenoj “Dubrovačkoj Republici”, s druge strane žestoko opaljuje po HDZ-u i Plenkoviću na nacionalnoj razni, valjda vjerujući da će nakon lokalnih, ubrzo uslijediti i parlamentarni  izbori. A da se nešto po tom pitanju iza brda valja dalo se nasutiti i iz (ne)očekivane izjave HDZ-ova ministra vanjskih poslova Davora Ive Stiera kako mu je žao što je došlo do pucanja koalicije s Mostom, te da se on odmah zalagao za raspisivanje izvanrednih izbora, a ne poreslagivanje nove većine u Hrvatskom saboru.  Dakle, istoga dana kad je premijer Andrej Plenković razriješio trojicu Mostovih ministara na sjednici Vlade, na sjednici Predsjedništva HDZ-a Stier je zagovarao da se odmah ide na nove parlamentarne izbore. Zanimljivo je da je taj podatak ministar vanjskih poslova i politički tajnik HDZ-a Davor Ivo Stier otkrio   u srijedu, 17. svibnja ove godine, dakle samo tri dana ili nepuna 72 sata pred lokalne izbore. Stier je još rekao da je gradio tu koaliciju HDZ-a i Mosta te da mu je doista žao što ona nije uspjela. A na opasku da to znači da je on kao politički tajnik HDZ-a imao drukčiji stav od predsjednika stranke Plenkovića, koji je skloniji pokušaju preslagivanja parlamentarne većine, Stier je odgovorio da može samo ponoviti ono što je rekao. Iako su neki pomislili da je ta izjava HDZ-ova ministra Stiera dogovorena s premijerom i predsjednikom HDZ-a Plenkovićem, kako bi se počeo trasirati put za nove parlamentarne izbore najesen, ubrzo se pokazalo da to nije tako. Zar i ti, sine Stiere? Naime, premijer  Plenković nije propustio  komentirati   Stierovu izjavu i jasno je dao do znanja da mu nije baš drago da njegov prijatelj iz Bruxellesa iznosi svoje mišljenje o tako osjetljivoj temi kao što je raskid suradnje s Mostom, i to samo tri dana pred izbore kada po njemu i HDZ-u iz svih verbalnih oružja pucaju čelnici Mosta Božo Petrov i njegov gromovnik Nikola Grmoja. “Davor je moj prijatelj, zajedno smo se vratili iz Bruxellesa, HDZ je demokratska stranka, volimo dijalog. Razlaz je nastao zbog odluke Mosta. Za razlaz je odgovoran onaj partner koji je digao ruku protiv kolege s kojim sjedi u Vladi 16 mjeseci. Dulje su bili Orepić, Šprlje i Dobrović u Vladi s Marićem, nego ja s njima. Ovdje je Most odlučio ići sa SDP-om prije nego što je Marić imao šanse govoriti. Stier kaže da je jako dugo radio ovu koaliciju, ali ne više od mene”, rekao je Plenković i diskretno dao do znanja da se ovakvi istupi, koje su neki u medijima nazvali i “Stierovim pucnjem u Plenkovića”, ne bi smjeli događati samo nekoliko dana prije lokalnih izbora. Nedvojbeno je, a s time se slažu i vodeći mediji, da je Stier  unio nemir u ionako uznemirenu stranku i još više zakomplicirao odnose. Ovakvo naglo distanciranje mnogi će doživjeti i kao destrukciju, komentiraju Stierov istup  vodeći mediji u Hrvatskoj, pogotovo u situaciji kada Mostovi bombarderi Grmoja i Petrov svako malo bombardiraju upravo Plenkovića. Grmoja najzaslužniji za pucanje koalicije HDZ-a i Mosta No, dobri poznavatelji u stranci tvrde da je Stier  već odavno pokazivao velike simpatije prema Mostu, te da su i on i ministar državne imovine Goran Marić zapravo Mostovi spavači u redovima HDZ-a. Stoga i nije čudno što je Stier bio iznenađen i razočaran raskidom koalicije s Mostom, što će reći da je i on bio zatečen Plenkovićevim (ne)očekivanim potezom razrješenja trojice Mostovih minisara. Čak i izvori iz samog Mosta bliski Boži Petrovu tvrde da je i Petrov bio iskreno iznenađen kada je čuo što se tog dramatičnog četvrtka dogodilo u Vladi, kada su razriješeni Mostovi ministri. Jer, tovariš Petrov  se ni u ludilu ne bi odrekao represivnog aparata uoči lokalnih izbora, tvrdi isti izbor, te da je za nastalu situaciju i raskid koalicije zapravo najzaslužniji politički tajnik Mosta Nikola Grmoja. Za Grmoju kažu da je preko  Orepića i Šprlje zloupotrijebio sigurnosni sustav te da je  imao više povjerljivih informacija od Dinka Cvitana. Istodobno se govori da je Grmoja polako počeo preuzimati  najvažnije konce u Mostu iz Petrovljevih ruku, što i nije bilo teško, jer je Petrov kao predsjednik Sabora imao veoma malo vremena baviti se stranačkim životom na terenu. Grmoja je  također, tvrde pouzdani izvori, preko svojih kolega i bivših ministara policije i pravosuđa Orepića i Šprlje želio ovladati cijelim sigurnosnim sustavom. Njegovi rabijatni politički nastupi, te neprimjeren obračun s političkim neistomišljenicima sada su glavna tema u Dubrovniku i Dubrovačko-neretvanskoj županiji pred lokalne izbore. Stoga i ne čudi da Dubrovčane najviše brine činjenica da bi za župana mogao biti izabran čovjek koji bi samo hapsio, ustreba li i bez dokaza, jer Hrvatskoj je dosta uhićenja bez materijalnih dokaza i s krugom zatvorenih indicija. A ako “gospar” Grmoja bude izabran za župana dubrovačko-neretvanskog, Dubrovčani će žaliti za Turcima, al’ Turaka više neće biti, u poluzbilji komentiraju aktualnu političku situaciju u svome gradu istinski dubrovački  gospari. Jer nikome više nije do slušanja necivilizirane grmljavine nesuvislih verbalnih plotuna  Nikole Grmoje, gromovnika Bože Petrova. I u cijelu tu sumornu priču, pred lokalne izbore, idealno se uklopila i Stierova izjava koja je samo dolila ulje na već rasplamsalu vatru užarenih odnosa Mosta i HDZ-a u cijeloj Hrvatskoj. 