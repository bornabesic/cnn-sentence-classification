Foto: Hina NA PLESU je sinoć napadnut još jedan vozač Ubera. Riječ je o Alanu B. (podaci poznati redakciji), koji je umjesto putnika iz Italije koje je trebao prevesti do željenog odredišta, pokupio psovke, uvrede, a umalo i batine od taksista Bahrudina i Irfana Sivića, stacioniranih na aerodromu.   Njega je napao Bahrudin Sivić kojemu se u napadu i vrijeđanju pridružio i njegov sin Irfan. Ovo nije prvi put da Bahrudin nasiljem pokušava uplašiti Uberove vozače. Podsjetimo, pred koji mjesec također je vrijeđao i napao Uberovca koji se zaključao u auto. U jednom trenutku čak je skinuo hlače i pokazao mu stražnjicu.  Povodom najnovijeg slučaja kontaktirali smo Uber, a oni su nam rekli kako su svom partneru spremni dati svu moguću pravnu pomoć.  "Bilo koja situacija u kojoj se ugrožava sigurnost Uberovih partner - vozača i korisnika je nama potpuno neprihvatljiva. Policija je već obaviještena o ovom događaju te je podnesena prijava od strane našeg partnera.   Mi smo u već u kontaktu s partnerom te smo mu pružili svu potrebnu pomoć u ovoj situaciji. Želimo napomenuti da stojimo uz naše partnere - vozače te smatramo kako nasilje nije poželjno rješenje u ovakvim situacijama", rekli su nam iz Ubera.