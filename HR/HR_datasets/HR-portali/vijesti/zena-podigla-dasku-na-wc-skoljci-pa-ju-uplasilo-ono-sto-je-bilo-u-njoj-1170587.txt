Žena s Floride šokirala se kada je otvorila wc školjku kako bi obavila nuždu, no u tome ju je omela iguana koja se nalazila u toaletu. Umjesto da se uspaničarila, uzela je telefon i nazvala hitnu službu.  Poručnik Scott Mullin iz Vatrogasne službe Miamija kazao je da im je ovo prvi puta da su u toaletu pronašli iguanu. Kada je žena nazvala dispečer te večeri, on ju je zamolio da ponovno pogleda ne bi li se uvjerila da je iguana, a ne zmija. No, radilo se o gušteru kako je žena prvo rekla.  Žena, njezina kćer i unuci čekali su u svome domu vatrogasce koji su brzo došli i uklonili guštera iz wc-a. Vatrogasci su tako navukli rukavice, izvukli iguanu iz toaleta i odnijeli je u centar za divlje životinje.  Poručnik Mullin vjeruje kako je gušter ondje došao kroz odvod, a žena koja ga je pronašla ubuduće će sigurno dva puta pogledati prije nego sjedne na wc školjku.  