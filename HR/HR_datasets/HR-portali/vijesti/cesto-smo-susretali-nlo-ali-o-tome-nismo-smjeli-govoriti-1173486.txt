Sredinom osamdesetih godina u Komandi Ratnog zrakoplovstva u Beogradu uspostavljeno je "tijelo" koje se bavilo susretima pilota tadašnje JNA s NLO-ima. Ovaj potez je bio iznuđen jer su se naši avioni veoma često na nebu susretali s letećim objektima čiju strukturu i brzine koje su postizali nisu znali objasniti, piše novosti.rs Umirovljeni pukovnik Suad Hamzić, otkrivajući pilotske priče, tvrdi da je osobno imao tri bliska susreta s nepoznatim letećim objektima, ali o tome nije smio govoriti.  Najbolje pamtim datum 20. kolovoz 1970. godine, kada sam u dvosjedu Mig 21 s pilotom Dušanom Stipićem imao bliski susret s takvom letjelicom iznad Plaškog. Poslani smo na osnovu uzbune Radarskog centra i vrlo brzo stigli u vizualni kontakt s objektom, veoma velikim, koji je isijavao svjetlo.  - Penjali smo se prema njemu nadzvučnom brzinom, ali nikako nismo mogli procijeniti visinu. U jednom trenutku objekt koji je lebdio i koji smo gledali ubrzao je i nestao. Izgubio se i s radara, rekao je Hamzić. Hamzić je dodao i kako je nekoliko mjeseci kasnije sličan objekt lebdio iznad aerodroma u Bihaću i pošto ga je sa zemlje ugledala grupa pilota nestao je na isti način. Hamzić je svoje iskustvo prenio u knjigu "Letačke priče" i kaže da je zahvaljujući "Titovoj vojnoj pilotskoj školi" ostvario mnoge ljubavi i ambicije. Letio je na svim tipovima rakoplova kojima je raspolagala JNA do 1990.