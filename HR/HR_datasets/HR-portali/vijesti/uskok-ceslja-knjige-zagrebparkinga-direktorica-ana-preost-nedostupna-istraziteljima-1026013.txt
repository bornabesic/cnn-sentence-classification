Naše novine 7Dnevno i portal dnevno.hr pisali su početkom siječnja da su djelatnici Zagrebparkinga prijavili su svoje nadređene zbog čijih je zloporaba položaja i nepostupanja po zakonu u zastaru otišlo 20.000 parkirnih kazni ispisanih u razdoblju od 2010. do 2013., čime je Grad Zagreb oštećen za 2,5 milijuna kuna Jutros su istražitelji Uskoka upali u jednu od najdohodovnijih podružnica Zagrebačkog holdinga, u Zagrebparking, točnije u zgradu Uprave u Šubićevoj 40. Iako su među prvima tražili direktoricu Anu Preost kako bi s njome pročešljali sve što ih zanima, ona je bila nedostupna, tj. u vrijeme dolazaka istražitelja nije bila na radnom mjestu te im je i tijekom dana ostala nedostupna. Istražitelji su stoga poslovne knjige počeli pregledavati u društvu financijskog i tehničkog direktora podružnice. Naše novine 7Dnevno i portal dnevno.hr pisali su početkom siječnja da su djelatnici Zagrebparkinga prijavili su svoje nadređene zbog čijih je zloporaba položaja i nepostupanja po zakonu u zastaru otišlo 20.000 parkirnih kazni ispisanih u razdoblju od 2010. do 2013., čime je Grad Zagreb oštećen za 2,5 milijuna kuna. U sustavu naplate Zagrebparkinga godinama već „amerikaniziraju“ tzv. dnevne parkirne karte, tj. kazne koje vam savjesni djelatnici ZG parkinga zataknu za brisače ukoliko niste platili parking u zonama naplate. Ali, kazne „amerikaniziraju“ samo povlaštenima, onima kojima po nekom dogovoru, protekciji, neće naplatiti kaznu. Evo o čemu se radi… Jedan ili više djelatnika tvrtke RAO informatika d.o.o., koja vodi sustav naplate za Zagrebparking, mijenja/ju registracijske podatke o vozilima čiji su vlasnici počinili prekršaj, odnosno nisu platili parking. Umjesto upisivanja ispravnih brojeva registarskih tablica, unose se lažni podaci, i to strani registarski brojevi, najčešće američki ili kanadski. Istodobno djelatnik koji lažira podatke izbriše iz sustava fotografiju parkiranog automobila. Pa ti naplati kaznu Ameru koji ne da nikada nije bio u Zagrebu nego vjerojatno ni ne zna da Zagreb postoji! „Amerikanizacijom“ kazni, ali i čudesno velikodušim odnosom spram nemalog broja pravnih i fizičkih osoba, ZG parking, odnosno Grad Zagreb izgubio je od 2010. do 2013. oko 2,5 milijuna kuna. Naime, upravo je kazni u tolikom iznosu početkom ove godine otišlo u zastaru. Cijeli tekst o suspektnom poslovanju Zagrebparkinga pročitajte OVDJE. 