Veliki trgovački centar Bingo u sjevernom predgrađu Mostara u potpunosti je izgorio u subotu navečer, a prve štete procjenjuju se na 12 milijuna maraka. Još nema službenih informacija o uzroku požara, piše vecernji.ba. Požar je oko 20 sati najprije zahvatio skladišne prostorije, nakon čega se velikom brzinom proširio na oko 3000 četvornih metara objekta. Ukupno 19 vatrogasaca PVP Mostar, koji su vatrenu stihiju gasili sinoć do 23.20 sati, sudjelovalo je u ovoj akciji s osam vozila.  Mostarski vatrogasci su i naknadno ostali na zgarištu, a Patar Jurić, zapovjednik Profesionalne vatrogasne postrojbe, noćas je kazao da je dojava došla u 20:09, a da je na terenu već u 20:39 javio kako se požar neće moći ugasiti. U gašenje se bila uključila i vatrogasna postrojba koja je smještena na Zračnoj luci, no nije se uspjelo spasiti objekt koji je u roku od pola sata bio sav u plamenu. Kiša koja je krenula jutros padati mogla bi olakšati posao na potpunom gašenju zgarišta te omogućiti policiji izlazak na samo mjesto požara. Dogodile su i dvije veće detonacije, a samo jedan radnik bio je dezorijentiran zbog dima, ali bez većih kasnijih posljedica. Vatrogasci upozoravaju na plinske boce u objektu koje još uvijek predstavljaju prijetnju pa će se očevid obaviti naknadno, a prvi radnici, koji ima oko 100, već dolaze vidjeti što je ostalo od njihovog dojučerašnjeg radnog mjesta.  p>>> Planuo stan u centru Zagreba, ozlijeđene tri osobe, jedna teško   