Malena Poljakinja (6) koju su roditelji ostavili 45 minuta u zatvorenom autu u Omišlju na paklenoj vrućini stabilno je, ali ne prepoznaje roditelje! Unatoč vidljivim oštećenjima mozga liječnici ne isključuju šanse za oporavak jer je “dječji mozak čudo”, kako kaže dr. Igor Prpić, predstojnik Klinike za pedijatriju riječke Dječje bolnice Kantrida. Slučaj djevojčice iz Poljske izazvao je jednodušnu osudu javnosti, no nažalost nije rijetkost da hrvatski roditelji ostavljaju djecu samu u zatvorenim automobilima. Samo srećom dosad ni jedno dijete u Hrvatskoj nije završilo s ovako teškim posljedicama zbog nemara majki i očeva. Nadležan naš sud Poljacima (31) prijete tri godine zatvora, no, ako se utvrdi da je djetetu trajno oštećeno zdravlje, onda je riječ o kvalifikatornom obliku zapuštanja i zlostavljanja djeteta za koje je, kaže sutkinja za mladež Lana Peto Kujundžić, predviđena kazna do pet godina zatvora. Iako se po zakonu roditeljima sudi tamo gdje se djelo dogodilo, pa bi za Poljake bio nadležan sud u Krku, sutkinja ističe da Hrvatska može prepustiti slučaj poljskom pravosuđu što bi zbog interesa djeteta bilo i bolje. – Ako se Poljacima sudi kod nas, mi osim donošenja formalne odluke nemamo mogućnost nadzora nad roditeljima i zato bi što prije trebalo obavijestiti nadležne službe u Poljskoj gdje dijete živi, koji će ispitati kakvi su roditelji, nadzirati ih i nakon presude, ali i utvrditi ima li razloga da im se oduzmu roditeljska prava – kaže sutkinja. Kršenje prava djece Zbog ostavljanja male djece u stanovima i autima bilo je više presuda i kod nas. – Koliko znam, nikad ni jedno dijete nije imalo ovako teške posljedice, a roditeljima su izricane uvjetne zatvorske kazne uza zaštitnu mjeru nadzora nad roditeljskom skrbi. Tako im se ostavljala mogućnost da se uz nadzor nastave brinuti za dijete da se ne bi njihovim slanjem u zatvor napravila još gora stvar za djecu. Ne biste vjerovali koliko često roditelji znaju ostaviti dijete da spava u autu dok oni odu u restoran, misleći da je bolje da ih ne bude. Ne shvaćaju opasnost i da ostavljanjem djeteta krše osnovna prava djeteta da bude zaštićeno i sigurno – kaže sutkinja. Često je riječ o mladim roditeljima koji nemaju osjećaj posebne odgovornosti prema djetetu pa misle da je bolje da ga ostave da spava dok oni nešto obave. – Ostavljanje malog djeteta samog jest zanemarivanje bez obzira na to jesu li se dogodile posljedice ili nisu. Prognoza je i dalje jako ozbiljnaPoljakinja je toplotni udar doživjela u subotu, kada su je 31-godišnji roditelji ostavili u autu. Stanje joj je i dalje nepromijenjeno. - Stabilno je, djeluje nešto bolje zbog ostalih parametara, no stanje svijesti nije promijenjeno, prognoza i dalje ostaje ozbiljna. Rezervirani smo s njezinom prognozom stanja svijesti, ona gleda, ali ne prepoznaje roditelje i liječnike, kaže dr. Prpić. No, šanse za oporavak ne isključuju. 1. Ostavljanjem djeteta riskiraju zatvor i skrbništvoRoditelji koji ostavljaju malo dijete samo u stanu, autu... čine kazneno djelo zanemarivanja i zlostavljanja. Prijeti im zatvor, a ako dijete trpi teške posljedice, može im se oduzeti i skrbništvo.   2. Neodgovorni, lakomisleni i mladi roditeljiSudska praksa pokazuje da je često riječ o mladim roditeljima, koji ostave usnulo dijete samo, misleći da mu je bolje da spava dok oni nešto na brzinu obave i ne shvaćaju sve opasnosti tog čina. Nemaju poseban osjećaj odgovornosti prema djetetu.