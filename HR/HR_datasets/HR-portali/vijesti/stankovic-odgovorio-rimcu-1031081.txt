Nije Rimac dugo čekao na Stankovićev odgovor Mate Rimac kritizirao je emisiju ‘Nedjeljom u 2’ u kojoj je voditelj Aleksandar Stanković ugostio slovenskog poduzetnika Igora Akrapoviča. U objavi na Facebooku, Rimac je Stankovića nazvao školskim primjerom socijalizma zbog Stankovićevih pitanja. Pitanja su uzrujala Rimca te je ustvrdio kako je dobro da ne daje intervjue hrvatskim medijima. No u ponedjeljak je stigao odgovor voditelja Aleksandra Stankovića u kojem je najavio da će uskoro ugostiti jednog od najsupješnijih hrvatskih poduzetnika Matu Rimca. Status poznatog HTV-ovog novinara Stankovića prenosimo u cijelosti: “Poduzetnik Mate Rimac imao je žešće primjedbe na emisiju s Akrapovičem. Namjeravao sam mu jednako žestoko sutra odgovoriti (jutro je pametnije od večeri). Međutim, prije pola sata javio mi se i da sad ne prepričavam sadržaj razgovora, jer to ne bi bilo pristojno, dogovorili smo skoro gostovanje u ‘Nedjeljom u dva’. Inače, što se tiče Akrapoviča repriza emisije je na prvom programu HTV-a oko 23.50”.