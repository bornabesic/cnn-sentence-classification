Liječnica iz slovenskog mjesta Lenart na vrata je ambulante stavila obavijest da je od liječničke komore molila za odobrenje prigovora savjesti zbog čega će moći odbijati djecu čiji ih roditelji ne dopuštaju cijepiti, što je pojava koja je zadnjih godina izraženije, pa oko 5 posto djece nije cijepljeno protiv raznih zaraznih bolesti. Savjest i stručno znanje mi ne dopuštaju da i dalje budem odgovorna za liječenje djece čiji roditelji ne dopuštaju da o njima brinem po medicinskoj doktrini i zakonu, rekla je u razgovoru za ljubljanski list "Žurnal" pedijatrica Bernarda Vogrin koja je odlučila takve male pacijente otklanjati osim u hitnim slučajevima, te njihovim roditeljima poručila da izaberu drugog liječnika. Tvrdi da ima jake moralne teškoće s prihvaćanjem činjenice da su djeca za koju bi morala brinuti, a nisu cijepljena u opasnosti od raznih bolesti, invalidnosti, pa i smrti, zbog čega je od Lijačničke komore zahtijevala da joj odobre takav postupak. S njom su se solidarizirali i neki drugi pedijatri koji upozoravaju i na gubitak vremena s takvim roditeljima koji moraju potpisati razne formulare da odgovornost za necijepljenje preuzimaju na sebe i kojima po zakonu treba objasniti sve rizike takve odluke, i to dok je pred ambulantom mnoštvo drugih bolesnika. >> Protiv gripe je bolje cijepiti se ujutro