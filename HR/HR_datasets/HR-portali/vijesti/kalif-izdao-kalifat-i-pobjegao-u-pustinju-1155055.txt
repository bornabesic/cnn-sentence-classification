Vođa terorističke organizacije Islamske države kalif Abu Bakr al-Baghdadi izdao je svoj kalifat i iz Mosula pobjegao u pustinju te samo razmišlja kako da spasi svoj život, a svoje borce, koji su mu se zakleli na vjernost, ostavio je da ginu. Kako tvrde CIA i iračka obavještajna služba, Al-Baghdadi pobjegao je iz Mosula u pustinju, ali se za sada ne može potvrditi točno gdje jer je pustinja puna podzemnih skloništa još iz vremena Sadama Huseina. Da ga ne otkriju, Al-Baghdadi pobjegao je samo s najbližim suradnicima, sa sobom, kažu, nije ponio ni mobitel da ga ne bi mogli locirati, a nekoliko puta na dan mijenja svoj položaj. Lov satelitima i dronovima CIA je u potragu uključila i posebne satelite i dronove da pregledavaju brisani prostor pustinje u Iraku i Siriji kako bi odredili točnu lokaciju Al-Baghdadija koji je pobjegao nakon što je postao svjestan da je samo pitanje sati kada će Mosul biti potpuno u rukama iračkih snaga. Bivše Inino postrojenje u Siriji: U očajničkoj borbi, džihadisti ne biraju sredstva. Naime, kako više u Mosulu nema djece koju bi slali u samoubilačke napade, opasače s eksplozivom stavljaju na pse i šalju ih među iračku vojsku i aktiviraju daljinskim upravljačem. Da kalifat broji posljednje dane, potvrđuje i razmještanje topništva i teškog naoružanja američkih snaga oko glavnog grada kalifata Rake, kako bi bili podrška kurdskim snagama koje će uskoro krenuti u završnu ofenzivu. Amerikanci su jučer potvrdili da su prema Raki poslali 400 marinaca, koji će upotpuniti kontingent od 500 američkih vojnih stručnjaka koji se već nalaze na ratištima u Siriji. Prema procjenama američkih i ruskih obavještajnih službi, u samoj Raki nalazi se od 8 do 15 tisuća boraca ISIL-a. Briju brade i bježe Istodobno, sirijska vojska oslobodila je gradić Al Khafsu, zadnje uporište ISIL-a u provinciji Alep. Potpuno je pod kontrolom i jezero Al Assad iz kojega se Alep opskrbljuje vodom. Nakon zauzimanja Al Khafse otvara se put prema Raki iz koje su, prema zadnjim informacijama, visoki dužnosnici ISIL-a pobjegli obrijavši brade i ubacivši se među civile koji masovno bježe.     >> U skladištu ISIL-a 100 tona bojnih otrova  >> Gubitak Palmire – novi udarac za Islamsku državu 