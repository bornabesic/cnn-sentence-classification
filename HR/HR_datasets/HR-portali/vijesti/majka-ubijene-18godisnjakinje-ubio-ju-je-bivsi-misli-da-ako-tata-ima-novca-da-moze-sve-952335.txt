Foto: Index MAJKA ubijene 18-godišnje Kristine u šoku je. Novinarima je otkrila da je bivši dečko godinama maltretirao njenu kćer. > UBOJSTVO U ZAGREBU U autu na parkingu ubijena 18-godišnja Kristina, uhićen bivši dečko  > Otac ubijene: Njen bivši se na policiji svima smijao u facu i govorio da mu nitko ništa ne može  "On je mojoj kćeri prijetio. U 11 mjesecu joj je razbijen auto ovaj.. .uzeo joj je mobitel. Jučer je ona bila na Državnom odvjetništvu na ispitivanju zbog toga i čeka poziv za Kazneni sud. Dam rezat ruku i glavu da je on to napravio,  stalno su se prijetili - mi imamo novaca, mi ćemo napraviti. Evo, vidite kako je to sad sve završilo.", rekla je majka.  Otkrila je da će on u lipnju navršiti 20 godina.  "Zašto je to napravio? Ne znam. Otišla sam u noćnu. Radim u Dukatu. Zvao me bivši muž da ga je zvao susjed, da su nam policija i Hitna pred zgradom. Rekla sam mu nek ide vidjeti i javi mi, ali nisam mogla izdržati, došla sam", govori.  "David je to napravio. Bili su prije par godina u vezi, pa su prekinuli. Pa su se sudili kad ju je napao tu kod crkve. Stalno s njim problema. Misli ako tata ima novaca, da može sve i svašta. Koliko puta smo ga prijavljivali i ništa. I ja sam bila  na policiji. Da bar otišao u zatvor. Ne bu ovo dobro.", rekla je šokirana majka.