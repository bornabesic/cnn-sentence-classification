Povjerenik za Agorkor Ante Ramljak svog prvog radnog dana u Agrokoru kontaktirao je čelnike kompanija unutar koncerna u zemlji i regiji. Antoniju Alvarezu nije izravno rečeno jesu li njegove usluge potrebne ili ne, pa je otišao iz Hrvatske, jer njegova kuća posla uvijek ima u svijetu, a želi i provesti Uskrs kod kuće. No, dio njegova tima ostao je u zemlji. Hoće li posao nastaviti oni ili neka druga kuća stručna za poslove restrukturiranja, znat će se kroz nekoliko dana. Klub banaka trebao bi ovih dana uplatiti 150 milijuna eura za plaće radnicima i potraživanja dobavljača, a dio ulagača u obveznice Agrokora dogovorio je ubrizgavanje dodatnih 400 milijuna eura koje bi se, prema najavama, trebalo također realizirati uskoro. Dobavljači su napunili police Konzuma. Ali, unatoč svim dobrim vijestima, tržište kapitala opet je u utorak bilo u minusu, a rejting agencija Moody’s dodatno je smanjila ocjenu Agrokoru. Todorić i Vlada šutjeli – Naša odluka da snizimo Agrokorov rejting odražava njegovu prijavu za restrukturiranje sukladno hrvatskom zakonu, što po našem mišljenju čini stečaj visoko vjerojatnim. Ona isto tako uzima u obzir neizvjesnosti oko samog procesa restrukturiranja, izjavio je u izvješću Moody’sa njihov analitičar Vincent Gusdorf. No, i premijer se je jučer opet oglasio istaknuvši kako je Vladin angažman oko Agrokora bio jedini i ispravan put. – Ponovit ću, situacija je smirena, povjerenik je stupio na dužnost, dogovori s bankama su pri samom okončanju, uskoro će doći ta svježa likvidnost i jedan prirodan proces restrukturiranja. Izabrat ćemo najbolje savjetnike kada dobijemo njihove ponude i mislim da je to trenutno jedino ispravno što je država mogla, morala i trebala napraviti. Preuzeli smo vodstvo i odgovornost, čvrsto stojim iza svih poteza koje smo povukli – poručio je premijer Plenković u utorak u Osijeku. Ramljak je pak na susretu s novinarima rekao kako očekuje da će se danas dogovoriti cijela dokumentacija oko kredita, tako da sutra budu puštena prva sredstva. Tim novcem bi se, osim plaća i dobavljača, trebale osigurati i sirovine za Agrokorove kompanije Ledo i Jamnicu, koje trenutačno nedostaju. Dobra je vijest da su Konzumove police pune i da Konzum već ima dnevni priljev od 25 do 30 milijuna kuna. Prema dosadašnjoj računici kompanije, kroz devet mjeseci Agrokoru bi trebalo oko 450 milijuna eura, što znači da bi uz sadašnjih 150 trebalo osigurati još 300 milijuna eura. No, pri tome se računa ne samo na banke nego i na druge ulagače. Podsjetimo se, jučer nam je od ulagača u obveznicu Agrokora potvrđeno da je dogovoren aranžman od 400 milijuna eura. Najava ulaganja iznenadila je mnoge na tržištu. Kada netko ulaže toliki novac, vjeruje u oporavak. Ramljak nije htio za sada komentirati tu najavu fondova. No, i uz financijsku injekciju posao će trebati znati dovesti u red. Ramljaku u tome poslu pomaže i dio tima iz Alvarez&Marsala, koji će sigurno tu ostati do Uskrsa. Oni već oko mjesec i pol dana, koliko su u Agrokorovu tornju, rade na tekućim financijskim poslovima, a imali su i spremnu računicu u trenutku kada se računi tvrtki odblokiraju, što se početkom tjedna i dogodilo. Hoće li Alvarez&Marsal nastaviti posao restrukturiranja nije za sada poznato. Ramljak je raspisao pozivni natječaj i poslao poziv za sudjelovanje u restrukturiranju na tri adrese, među kojima je jedna i Alvarez&Marsal. Za sada se ne zna hoće li A. Alvarez pristati na ponudu, no kako kažu osobe bliske njegovom timu, vrlo je moguće da neće. Naime, već je posljednjih dana bilo uočljivo da je Vlada vrlo neodređena vezano za suradnju s njim, Dobavljači još čekaju Navodno mu se zamjera što je on bio taj koji je istupio u javnost i prvi priopćio stanje u kompaniji, te tako zasjenio druge aktere. No, netko je to morao napraviti. Todorić je mjesecima šutio, a niti je Vlada odmah reagirala. Također, manje je izvjesno da Alvarez pristane na angažman kroz pozivni natječaj jer se usluge njegove kuće navodno uvijek traže izravno. No domaći savjetnici su poznati. U timu su Marko Delić i Branimir Bricelj iz tvrtke Alter Capital, Tomislav Matić iz Texo Managementa, za pravna pitanja angažiran je odvjetnički ured Šavorić i partneri, potom Kristina Laco iz Komunikacijskog ureda Colić, Laco i partneri, a iz samog Agrokora tu su Vladimir Bošnjak, Luka Cvitan i Anja Linić. Za sada Ramljak ne otkriva niti jednu brojku vezanu za prije svega obveze, podsjećajući samo da je zadnje izvješće napravljeno za devet prošlogodišnjih mjeseci. Jedina strana koja još do kraja nisu sigurna na što može računati jesu dobavljači. Jučer je obećano da će obveze koje su im došle na naplatu po regresnim mjenicama biti prebačene na Agrokor. Naime, nakon što je počela blokada Agrokorovih tvrtki, banke i factoring društva odmah su aktivirale svoja potraživavnja po mjenici, pa su se osigurali i za ona potraživanja koja stižu tek kasnije ove godine. Dobavljači još nisu i dogovorili s bankarima hoće li im se i kako otplaćivati potraživanja nastala prije aktivacije zakona. Moguće da i zato banke još čekaju na konačnu odluku o isplati početne likvidnosti od 150 milijuna eura.      >> Pročitajte što je Ante Ramljak poručio zaposlenicima Agrokora >> Moody's ponovno snizio kreditni rejting Agrokora Miljenko Živaljić Zagrebačka banka Nakon što je smanjena izloženost domaćih banaka prema Agrokoru, Todorić se okrenuo Rusima pa sada Agrokor ima najviše kredita u Sberbanku i VTB banci Mario Henjak Sberbank Domaće banke od 2013. godine smanjile su izloženost prema Agrokoru, no imaju kredite prema tvrtki, a sudjeluju i u novom aranžmanu od 150 milijuna eura Marica Vidaković prokuristica Kraša Od samog početka slučaja Agrokor bila je najglasnija u borbi za prava dobavljača. Više im je odgovarao zakon, kojim traže vraćanje dijela duga i osiguranu budućnost u plasmanu robe u Konzum Mato Brlošić Hrvatska poljoprivredna komora Mali dobavljači odmah su tražili da ne budu zanemareni i da se ne vodi briga samo o velikima. Njima je puno hitniji svjež novac. Mali nisu sudjelovali u aranžmanima s mjenicama PIK holder ulagači u obveznice Među velikim su ulagačima u Agrokorov dug i razni fondovi. Njihov predstavnik još nije poznat, no s obzirom na najavu o novom ulaganju, bilo je jasno da moraju imati predstavnika Buduća laburistička vlada “objavit će rat” nekim najvećim i najpoznatijim britanskim kompanijama zbog kašnjenja u plaćanjima malim proizvođačima i dobavljačima, obećanje je predsjednika Laburističke stranke Jeremyja Corbyna. Predsjednik stranke usredotočit će se na analize podataka bankovnih transakcija koje pokazuju, kako tvrdi, da velike kompanije uskraćuju dobavljačima više od 26 milijardi funti njihova novca prisiljavajući godišnje 50 tisuća njih da odustanu od posla. Prema podacima tvrtke Experian, rok plaćanja za primjerice tvrtku E.On iznosi 78 dana, Capitu 82 dana, National Grid 119 i Marks and Spencer 150. Laburisti naglašavaju da je Marks and Spencer “plaćao dobavljačima više od šest mjeseci nakon isporuke robe”. Corbyn naglašava da će Laburistička stranka zahtijevati od svake kompanije koja želi sudjelovati na natječajima za poslove u javnom sektoru da plaća dobavljačima u roku od 30 dana.