Screenshot: YouTube GRADONAČELNIK Sv. Ivana Zeline Hrvoje Košćec na Radiju Zelini sučelio se s protukandidatom Franjom Lazarinom, a snimka se ubrzo pojavila na internetu. Na njoj se u jednom trenutku čuje kako Košćec izgovara rečenicu koja zvuči kao: "Puši kurac", a nakon što je snimka objavljena, aktualni gradonačelnik tvrdi da je ona montirana te da mu smještaju. Košćec tvrdi da se na ovoj, kako on tvrdi, "originalnoj", snimci ne čuje da je išta rekao (oko 49:02 minute). Dok se na ovoj, kako tvrdi "lažnoj", nešto ipak čuje (oko 44:09 minute). "Dan prije izborne šutnje Radio Zelina je napravila montažu videa sučeljavanja i ubacila riječi koje nisam rekao. Današnja tehnologijom ovakve stvari je moguće napraviti i u kućnoj radinosti, a kamoli na jednoj radiju. Ovime postaje i jasnije zašto je Franjo Lazarin inzistirao da se sučeljavanje održi na 'nepristranom mediju' Radio Zelina, a također i zašto je najavljeno da će se snimka pojaviti slijedeći dan. Srećom, postoji i originalna snimka, koju ne mogu sakriti, a u kojoj se vidi da to nije bilo tako. Po izrazima lica i tonu vidi se da se radi o montiranoj i lažnoj snimci. Također, da smo to rekao, pogotovo tako jasno i glasno u studiju, reagirali bi i voditelj i protukandidat, a vidi se da niti na jedna način ne reagiraju. Zbog svega navedenog ću podići tužbu", stoji u demantiju Hrvoja Košćeca S Radija Zeline su za Index rekli da snimku niti u jednom trenutku nisu obrađivali te da su sve ono što se čuje na snimci na njihovom YouTube kanalu i Facebooku, ali i u službenoj arhivi, mikrofoni zabilježili i u eteru tijekom sučeljavanja te da su snimku na internet kanale digli samo desetak minuta nakon kraja sučeljavanja. Također, kažu da je video stream sniman mobitelom zbog čega postoje variranja u kvaliteti slike i tona.  Košćec je, inače, poznat kao rekorder među gradonačelnicima što se tiče plaće: taj HNS-ovac prima osobni dohodak u iznosu od 19.252 kune.