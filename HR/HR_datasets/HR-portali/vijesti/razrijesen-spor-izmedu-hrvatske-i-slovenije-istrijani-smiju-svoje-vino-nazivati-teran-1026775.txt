Delegirani akt se sada šalje u Europski parlament i Vijeće EU-a, gdje će proći uobičajenu proceduru prije nego što se objavi u službenom glasilu EU-a i tako stupi na snagu Dugotrajni spor između Hrvatske i Slovenije u vezi naziva ‘teran’ za vino konačno je razriješen. Europska komisija u petak je donijela delegirani akt u vezi spora, a u priopćenju su naveli: ‘ “Komisija je danas usvojila delegirani akt u kojem su navedeni uvjeti pod kojima se ime sorte teran može staviti na etiketama vina pod zaštićenom oznakom izvornosti ‘Hrvatska Istra”, kaže se u priopćenju Komisije. ‘Teran’ jest i ostat će slovenska zaštićena oznaka izvornosti registrirana u EU-u. To znači da se prema trenutačnim pravilima EU-a za druga vina koja ne ispunjavaju pravila utvrđena u tehničkom dijelu ZOI-ja “Teran” iz slovenskog Krasa ne može komercijalno upotrebljavati taj naziv. Vina koja ne poštuju ta pravila ne mogu se stavljati na tržište EU-a. Delegirani akt se sada šalje u Europski parlament i Vijeće EU-a, gdje će proći uobičajenu proceduru prije nego što se objavi u službenom glasilu EU-a i tako stupi na snagu.