Ranjena djevojka, u dobi od dvadesetak godina, zaposlenica je hotela, dok muškarac u kasnim dvadesetima koji je također ranjen nije djelatnik hotela U nedjelju oko 14 sati začula se pucnjava ispred hotela Pineta u Vrsaru. Dvoje ljudi je ranjeno, a napadač je u bijegu, pišu 24sata Prema prvim informacijama s terena, policija i Hitna pomoć stigle su pred hotel. Policija je sve ogradila i zabranila pristup hotelu. Napadač bježi u tamnoplavom BMW-u. Navodno je motiv pucnjave ljubomora. Istarska policija je objavila da traga za danijelom Brnosem (1987) za koujeg se sumnja da je pucao u 19-godišnju djevojku i 23-godišnjeg mladića, koji su zbog zadobivenih ozljeda prevezeni u Opću bolnicu Pula. “Danijel Brnos je u vrijeme izvršenja kaznenog djela bio odjeven u sivu majicu s kapuljačom, a sumnja se da se sa šireg mjesta događaja udaljio u tamnom sportskom vozilu, najvjerojatnije marke BMW”, navode u policiji. Policija poziva građane koji imaju korisna saznanja o počinitelju da informacije dojave na broj 192. Policijski službenici zajedno s zamjenicom županijske državne odvjetnice u Puli na mjestu događaja obavljaju očevid. Kako neslužbeno doznaje Glas Istre, do pucnjave je došlo na recepciji hotela, gdje je, navodno muškarac najprije pucao u svoju bivšu djevojku, a potom i njenog dečka. Ozlijeđenima je pružena liječnička pomoć, za počiniteljem se traga. Ranjena djevojka, u dobi od dvadesetak godina, zaposlenica je hotela, dok muškarac u kasnim dvadesetima koji je također ranjen nije djelatnik hotela Navodno je djevojka napadača već prijavljivala policiji zbog navodnih prijetnji da će joj nauditi. 