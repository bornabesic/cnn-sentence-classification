Mainstream mediji u Sloveniji već su neko vrijeme navodili kako je Thompsonov koncert u Sloveniji potencijalno opasan Vijest o zabrani koncerta Marka Perkovića Thompsona jučer je komentirao premijer Andrej Plenković rekavši da će zatražiti da mu se objasne razlozi za zabranu, a stiglo je i priopćenje iz Ureda predsjednice Kolinde Grabar Kitarović. “Predsjednica je razgovarala sa svojim slovenskim kolegom proteklih dana i prenijela mu je svoje mišljenje da je glazba tu da spaja ljude, a da su zabrane kontraproduktivne”, izjavio je glasnogovornik Predsjednice, Luka Đurić, a javlja televizija N1. Podsjetimo, mariborska policija odlučila je zabraniti Thompsonov koncert najavljen za subotu u tom gradu zbog, kako su naveli, sigurnosnog rizika. >>> PREKIPJELO IM! 230 tisuća Thompsonovih fanova zahtijeva odgovor od državnog vrha RH: Je li Marko Perković fašist, a mi huligani? Vodili su se mišljenjem predstavnika nekih stranaka, udruga i inicijativa, ali i predsjednika Parlamenta Milana Brgleza, objavilo je Delo. Mainstream mediji u Sloveniji, koji su pod utjecajem dominantnih političkih struja, već su neko vrijeme navodili kako je Thompsonov koncert u Sloveniji potencijalno opasan i da se radi o pjevaču koji ‘širi mržnju’ te ‘rehabilitira NDH’ i ustaški pokret. Dio portala i medija bližih oporbi navodi da se radi o politički iznuđenoj zabrani.