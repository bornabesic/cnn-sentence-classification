Veterinarska praksa Anima na svojoj Facebook stranici uputila je poziv građanima da se ne boje ako ovu zmiju pronađu negdje u svojoj blizini, u dvorištu, na ulici... jer je bezopasna ali i korisna. Veterinarska praksa ''Anima'' Splićanima je prošle subote poručila i da se obrate ako trebaju pomoć.  "Dragi svi, prije nego vas pola padne u nesvijest, zmija na slici je bezopasna. Slikana je danas u Splitu, a budući da se već pisalo o zmijama u nekim našim kvartovima, imam potrebu napisati par rijeci na tu temu. Za početak, zamoliti vas da ih NE UBIJATE! Ovo je kravosas, ZAŠTIĆENA i potpuno BEZOPASNA zmija. Osim toga, ona je i korisna, hvata miševe, štakore i ima svoju ulogu u prirodi. Većini ljudi je nelagodno kada ih ugleda, ali to nikako ne opravdava ubijanje – ako naiđete na njih i trebate pomoć ili savjet, obratite mi se isključivo u inbox", objavljeno je na Facebook stranici Veterinarske prakse Anima.