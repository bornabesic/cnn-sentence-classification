Foto: FAH VREMENSKI uvjeti povoljni su za vožnju, a povremeni zastoji mogući su na dionicama cesta gdje traju radovi te na graničnim prijelazima, javlja Hrvatski autoklub (HAK).  Vozače se upozorava da prilagode brzinu i način vožnje uvjetima na cestama. S obzirom na povremene, ciljane, granične kontrole i pojačan promet moguća su čekanja na pojedinim graničnim prijelazima sa Slovenijom, BiH i Mađarskom.  Jutros se, prema podacima MUP-a u 8 sati, na GP Bregana na izlazu je promet osobnih vozila bio pojačanog intenziteta, a čekalo se do 10 minuta, dok su autobusi čekali do 20 minuta  Na GP Tovarnik, na ulazu je bio promet teretnih vozila pojačanog intenziteta- čekanje oko 25 minuta, a na GP Županja bio je pojačan ulaz osobnih vozila i čekalo se do 30 minuta.  Na GP Stara Gradiška osobna vozila su na ulazu čekala do 15 minuta. Trajekti i katamarani plove prema redu plovidbe.