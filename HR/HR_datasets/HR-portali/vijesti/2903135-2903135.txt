NOVO - 11:15 - Načelnik policije u Kabulu kazao je da je najmanje 28 ubijenih u napadu, prenosi AFP. -------------------------------------- 10:15 - Najmanje 7 osoba je poginulo u napadu, a njih 327 je ozlijeđeno, piše na Twitter profilu agencije AFP koja se poziva na službenike afganistanske vlasti. -------------------------------------- Snažna eksplozija potresla je u utorak ujutro središte Kabula i ubijen je i ranjen veći broj ljudi, kazao je predsjednik Ašraf Gani o napadu na zgradu glavne afganistanske sigurnosne agencije. Predsjednička palača osudila je napad "na najsnažniji mogući način" u priopćenju u kojem se navodi da je poginulo i ranjeno mnogo osoba. Glasnogovornik gradske bolnice kazao je kako je dosad primljeno osam lakše ranjenih afganistanskih vojnika. Glasnogovrnik ministarstva unutarnjih poslova objavio je je da je riječ o samoubilačkom napadu u kojem je nepoznati počintelj napad izvršio auto-bombom. Svjedoci kažu kako se gusti crni dim podizao u blizini nekoliko zgrada afganistanske vlade i snaga sigurnosti kao i američkog veleposlanstva. Sirene su se oglasile na tom području u kojem je i sjedište misije NATO-a u Afganistanu. Prema Reutersovim svjedocima u blizini mjesta eksplozije čula se i pucnjava koja je trajala pola sata nakon eksplozije. Policija u Kabulu također je izvijestila o pucnjavi na području u kojem se nalaze ministarstvo obrane i predsjednička palača. Eksplozija se dogodila u vrijeme jutarnje gužve. Za napad još nitko nije preuzeo odgovornost a do sada su napade u glavnom gradu izvodili talibani i mreža Hakani povezana s al-Q'aidom. Talibanski pokret ojačao je od povlačenja međunarodnih snaga krajem 2014. i najjači je od 2001. kada su talibane s vlasti uklonile snage koje su imale američku potporu. Američko veleposlanstvo priopćilo je kako nije pogođeno ovim napadom a isto je priopćila i misija NATO-a. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!