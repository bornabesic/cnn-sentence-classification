Pod pseudonimom Johan Franklin, Nijemac iz američkog San Diega objavio je na Twitteru otvoreno pismo od, kako kaže, njemačkog naroda. Franklin je američkog predsjedničkog kandidata Donalda Trumpa usporedio s Adolfom Hitlerom. - Samo naprijed, glasajte za osobu koja govori glasno, mrzi manjine, misli da sve može samostalno riješiti i koju nije briga za demokraciju. Što bi moglo poći po zlu? Sretno. Narod Njemačke - stoji u pismu. Franklin već neko vrijeme prati kako se odvijaju američki izbori na Twitteru i koga preferiraju korisnici društvene mreže. Kaže da ga sve podsjeća na vremena kada je trebao braniti reakcije Njemačke zbog razdoblja između 1933. i 1945. godine, piše BBC. Iza svega stoji kampanja Hillary Clinton? Pismo je primilo tisuće pozitivnih komentara, a nagađalo se da ga plasirale osobe iz kampanje Hillary Clinton. Zbog tih optužbi Franklin je odlučio napisati novo pismo i obratiti se svim korisnicima interneta. U njemu se ogradio od kritika da nije Nijemac te naglasio da iza ideje ne stoji tim predsjedničke kandidatkinje. Spomenuo je da je svjestan da ne može govoriti u ime cijelog njemačkog naroda, a potpis je koristio zbog pretjerivanja i naglašavanja teme. Kaže da Nijemce američki izbori podsjećaju na vrijeme Hitlerove kampanje. Razlog su jednaka prazna obećanja, rasizam i laži.  - Stranka Alternativa za Njemačku (AfD), primjerice, naziva se alternativnom, a zapravo su skupina populista koji javno podržavaju Trumpa. Nazivaju ga "uzbudljivim daškom svježeg zraka" i takvi ljudi su zastrašujući. Usporeba s Hitlerom bila je pretjerana kako bi dobio pozornost i drago mi je da je uspjela! - poručio je Franklin.  - Adolf Hitler za Nijemce je simbol svih zločina koji su počinjeni njihovoj zemlji. Nitko ne može biti toliko zao koliko je Hitler bio - kazao je njemački povjesničar Thomas Weber za Washington Post. Doduše, Franklin je u drugom pismu "Dear Internet" napomenuo da Hitler i Trump nisu jednaki, ali da je način na koji su oboje stekli moć zapravo vrlo usporediv.    >> Američki birači izluđeni anketama: Evo koliko elektorskih glasova predviđaju Clinton, a koliko Trumpu