Najbogatiji je zastupnik u sadašnjem sazivu Hrvatskog sabora HDZ-ovac Domagoj Ivan Milošević, a najsiromašniji Marin Škibola, član Živog zida. Bivši poduzetnik Milošević u svojoj je imovinskoj kartici prijavio imovinu vrijednu gotovo 19 milijuna kuna, dok je najmlađi saborski zastupnik, friški magistar ekonomije, jedini od svih svojih saborskih kolega u svakoj rubrici imovinske kartice naveo – ne postoji. Škibola nema nijednu nekretninu ni pokretninu, nema dionice, štednju, udjele u fondovima. Nema čak ni kredit. Milošević sa suprugom pak, među ostalim, ima čak 12 stanova i isto toliko garaža. Od toga devet stanova Miloševićeva je supruga stekla darovnim ugovorima. U top 5 najbogatijih zastupnika uvrstio se i SDP-ovac Mirando Mrsić imovinom vrijednom nešto više od 13 milijuna kuna. Najveći dio te imovine čini ušteđevina Mrsićeve supruge od 950.000 eura, a taj je novac stekla od kapitala. Dijana Šucbah imala je farmaceutsku tvrtku koju je prodala korporaciji Shire, a nedavno je otkriveno da je ostala dužna Hrvatskom zavodu za zdravstveno osiguranje 10,6 milijuna kuna. Treća je najbogatija zastupnica Vesna Pusić iz HNS-a s imovinom vrijednom 11,9 milijuna kuna. Dobar dio te imovine Pusić je naslijedila, no njezin suprug poduzetnik uspio je uštedjeti pozamašan iznos, među ostalim i 900.000 dolara koje je stekao, kako se navodi u imovinskoj kartici, nasljedstvom. Bogatstvo Branke Juričev Martinčev, vodičke gradonačelnice i zastupnice HDZ-a, leži u nekretninama koje su u njezinu ili vlasništvu njezina supruga. Kuća, građevinska zemljišta, poslovni prostori, šuma i voćnjak bračnog para Martinčev, stečeni nasljedstvom ili kupnjom, čine najveći dio njihova bogatstva vrijednog 11,1 milijun kuna. Akademik Željko Reiner pak dobar dio svoje imovine vrijedne 9,6 milijuna kuna stekao je povratom konfiscirane imovine, odakle potječe i glavnina njegove novčane štednje i uloga u fondovima. Od siromašnih saborskih zastupnika, osim Škibole, nikakvu imovinu nije u svojoj imovinskoj kartici naveo ni HDZ-ovac Mato Čičak, inače načelnik općine Rugvica. On ima samo dva kredita. Čelnik Živog zida Ivan Vilibor Sinčić pak prijavio je samo oranicu vrijednu 5000 kuna, a oranica je jedino vlasništvo i HDZ-ovca Franje Lucića samo je njegova nešto vrednija – 15.000 kuna. Jedina imovina ostalih koji su ušli u top 10 najsiromašnijih zastupnika su – automobili. Top 5 NAJBOGATIJI 1. DOMAGOJ IVAN MILOŠEVIĆ -  HDZ Ukupna vrijednost imovine: 18,906.900 kuna ostali prihodi: 20.000 kuna mjesečno od imovine i imovinskih prava supruga: Stomatološki fakultet, 90.000 kuna neto godišnje, KBC Zagreb, 99.240 kuna neto godišnje; ostali prihodi supruge: 10.000 kuna mjesečno od imovine i imovinskih prava Krediti: 250.000 eura, osobno i supruga, 194.400 CHF, supruga Nekrenine: stan, Zagreb, 296 m2, 4.880.000 kuna, osobno i supruga stan, Zagreb, 32 m2, 190.000 kuna, osobno 50 posto druge nekretnine, 120 m2, 450.000 kuna, osobno; apartman, Ičići, 48 m2, 900.000 kuna, supruga; poslovni prostor, Zagreb, 233 m2, 3.450.000 kuna, osobno; stanovi u Zagrebu: 56 m2, 622.000 kuna, supruga; 52 m2, 577.000 kuna supruga; 64 m2, 714.000 kuna, osobno; 62 m2, 695.000 kuna, osobno;137 m2, 1.527.000 kuna, supruga; 60 m2, 677.000 kuna, supruga; 42 m2, 476.000 kuna, supruga; 58 m2, 650.000 kuna, supruga; 51 m2, 573.500 kuna, supruga; 66 m2, 735.500 kuna, supruga garaže Zagreb: 7,64m2, 76.400 kuna, supruga; 7,85 m2, 78.500 kuna, supruga; 7,76 m2, 77.600 kuna, supruga; 7,76 m2, 77.600 kuna, supruga ;5,52 m2, 155.200 kuna, supruga; 8,65 m2, 86.500 kuna, supruga; 8,78 m2, 87.800 kuna, supruga; 8,89 m2, 88.900 kuna, supruga; 8,62 m2, 86.200 kuna, supruga ;8.09 m2, 80.900 kuna, osobno ;7,80 m2, 78.000 kuna, osobno ;6,88 m2, 68.800 kuna, osobno Pokretnine: Audi A8, 2004., 65.000 kuna, osobno Peugeot 307, 2004., 20.000 kuna supruga sat rolex, 35.000 kuna, osobno slika Ede Murtića, 150.000 kuna, osobno i supruga Štednja: 184.000 kuna, 38.000 eura, 15.000 dolara, osobno i supruga 2. MIRANDO MRSIĆ  - SDP Ukupna vrijednost imovine: 13,049.750 kuna supruga, tvrtka Shire, 209.724 kune neto godišnje Nekretnine: kuća, Gornja Podgora, 120m2, 150.000 kuna, osobno i supruga kuća s okućnicom, Zagreb, 953 m2, 4.768.000 kuna, osobno i supruga oranica, Gornja Podgora, 150m2, 37.500 kuna, osobno i supruga oranica, Gornja Podgora, 400 m2, 37500 kuna, osobno i supruga oranica, Tugonica, 1688 m2, 75.000 kuna, supruga šuma, Tugonica, 1830 m2, 11.250 kuna, supruga vinograd, Tugonica, 1068 m2, 15.000 kuna, osobno kuća s okućnicom, Voloder, 673 m2, 35.000 kuna, Voloder stan, Makarska, 62 m2, 558.000 kuna, osobno Pokretnine: Renault Megane, 2005., 35.000 kuna, supruga Nissan, 2012., 177.000 kuna, osobno Dionice: 50 Kraša, nominalna vrijednost dionice 510 kuna Štednja: 950.000 eura, supruga 3. VESNA PUSIĆ  - HNS Ukupna vrijednost imovine: 11,958.580 kuna Suprug, Ascendant, 96.000 kuna neto godišnje Drugi primitci supruga: 118.000 kuna godišnje od kapitala Nekretnine: stan, Zagreb, 140 m2, 1.365.000 kuna, osobno kuća, Buzet, 60 m2, 450.000 kuna, osobno kuća, Buzet, 300 m2, 2 milijuna kuna, suprug Pokretnine: Fiat, 2007., 20.000 kuna, osobno slike, 300.000 kuna, osobno slike, 100.000 kuna, suprug Štednja: 70.000 eura, 13.200 CHF, osobno 900.000 dolara, 85.000 eura i 260.000 kuna, suprug 4. BRANKA JURIČEV MARTINČEV  - HDZ Ukupna vrijednost imovine: 11,102.500 kuna ostali prihodi: 13.766 kuna mjesečno od imovine i imovinskih prava suprug, građevinski obrt Pipić, 206.018 kuna neto godišnje Krediti: 117.000 eura, osobno Nekretnine: kuća s okućnicom, Vodice, 541 m2, 2,1 milijun kuna, suprug poslovni prostor, Vodice, 75 m2, 770.000 kuna, osobno i suprug poslovni prostor, Vodice, 345 m2, 2,5 milijuna kuna, osobno i suprug građevinsko zemljište, 7000 m2, 3 milijuna kuna, osobno voćnjak, 6179 m2, 700.000 kuna, osobno građevinsko zemljište, 1344 m2, 500.000 kuna, suprug građevinsko zemljište, 2500 m2, 700.000 kuna, suprug šuma, 1000 m2, 80.000 kuna, suprug Dionice: 1 INA, nominalne vrijednosti 80.000 kuna i 1 T-Mobilea, 80.000 kuna, suprug Štednja: 79.000 eura, suprug 5. ŽELJKO REINER  - HDZ Ukupna vrijednosti movine: 9,627.500 kuna ostali prihodi: 5300 kuna mjesečno od edukacijske djelatnosti supruga: KBC sestre milosrdnice, 153.000 neto godišnje ostali prihodi supruge: 2210,69 mjesečno od edukacijske djelatnosti Nekretnine: kuća s okućnicom, Zagreb, 131 m2, 1,3 milijuna kuna, osobno i supruga stan, Zagreb, 109 m2, 1 milijun kuna, osobno oranica, požega,3,5 ha, 5000 kuna, osobno Pokretnine: Chrysler, 2006., 70.000 kuna, osobno slike i kipovi, 100.000 kuna, osobno Udjeli u fondovima: 1 milijun kuna, 19.000 eura, osobno Štednja: 578.000 eura, osobno i supruga, 1.675.000 kuna  osobno >> Najbogatiji Kuščević i Dalić, a 'najtanji' je Kovačić. Evo tko je prijavio najmanje imovine Među najsiromašnim zastupnicima je i HDZ-ovac Franjo Lucić, menadžer i vlasnik tvrtke Tofrado koja je završila u stečaju. On je naveo u imovinskoj kartici da posjeduje samo oranicu. S druge strane, član Živog zida Ivan Pernar prijavio je da ima samo stan koji je naslijedio. Zbog vrijednosti tog stana od 700.000 kuna on nije na listi top 10 najsiromašnijih.      1. Marin Škibola - Živi Zid: nije prijavio nikakvu imovinu 2. Mato Čičak - HDZ: supruga, KFK, Design, 42.129 kuna neto godišnje; nije prijavio nikakvu imovinu; krediti: 60.000 kuna i 20.000 kuna, osobno      3. Ivan Vilibor Sinčić - Živi Zid: prijavio samo oranicu, Ribnik, 856 m², 5000 kuna, osobno      4. Franjo Lucić - HDZ: supruga, Građapromet, 42.536 kuna neto godišnje; prijavio samo oranicu, Pleternica, 1052 m², 15.000 kuna, osobno      5. Nikola Grmoja - Most: supruga: OŠ Stjepan Radić, 41.977 kuna neto godišnje; Ford Focus, 2007., 40.000 kuna, osobno; krediti: 61.000 kuna, osobno     6. Majda Burić - HDZ: prijavila samo Peugeot 207, 2008., 40.000 kuna; krediti: 12.513 eura      7. Miro Bulj - Most: prijavio samo Toyotu, 2006., 45.000 kuna; Krediti: 34.150 kuna i 146.800 kuna, osobno      8. Boris Milošević - SDSS: supruga, gimnazija, 5308 kuna neto mjesečno; prijavio samo Renault Megane, 2010., 50.000 kuna, supruga      9. Ljubica Ambrušec - Most: suprug, HŽ, 66.372 kn neto godišnje; prijavila samo Opel Astru, 2008., 50.000 kn, osobno; Krediti: 225.000 kn i 80.000 kn, osobno      10. Romana Jerković - SDP: volontira u Saboru; plaća: Medicinski fakultet Rijeka, 13.290 kn neto mjesečno; suprug: Nimcro, 103.035 kn neto godišnje; audi A4, 2012., 144.000 kn, osobno; krediti: 370.000 kn, osobno      