Za dio radnih mjesta u industrijama kao što su, primjerice, građevinska ili drvna uopće nemamo dovoljan broj obrazovanih kadrova, a interes za upis u škole koje obrazuju potrebne kadrove vrlo je nizak. Ne pomažu ni ponude pojedinih tvrtki za stipendiranje učenika koji odaberu takve škole kao ni ponude za plaćenim prekvalifikacijama za nezaposlene registrirane na HZZ-u. – Zato je nužno vratiti interes učenika za školovanjem za ona strukovna zanimanja za koja postoji potražnja na tržištu – kaže glavni direktor HUP-a Davor Majetić. Problem nedostatka radne snage, kaže, traži sveobuhvatno rješavanje kroz usklađene reforme u gotovo svim vladinim resorima – gospodarstvo, financije, obrazovanje, rad i socijalna skrb te u dogovoru sa socijalnim partnerima.      >> HUP ne podržava ukidanje mjera aktivnog zapošljavanja 