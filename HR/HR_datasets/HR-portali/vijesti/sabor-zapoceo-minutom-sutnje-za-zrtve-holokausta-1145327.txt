Hrvatski sabor u petak je zasjedanje započeo minutom šutnje za žrtve holokausta, a predsjednik Sabora Božo Petrov pručio je kako ne smijemo dozvoliti da se ništa slično ikada više ponovi niti u jednom dijelu svijeta. Međunarodni dan sjećanja na na holokaust izaziva nadublje i najplemenitiije osjećaje u svih ljudi dobrih namjera, da se njihova patnja uvijek priznaje vrednuje i pamti kako bismo iz vlastitih srdaca iskorijenuli zlo koje može uzrokovati takve strašne tragedije", rekao je Petrov pozivajući na građene suživota nenasilja i mira. Danas kad se Europa prisjeća pogroma u kojem su ubijeni milijuni, kazao je Petrov, bezuvjetno osuđujemo holokaust s vjerom da čovječanstvo više neće svjedočiti zločinu takvih razmjera. Danas se molimo i klanjamo pred svim žrtvama iz koncentracijskih logora i mjesta u kojima su stradali Židovi u Drugom svjetskom ratu i uzdamo se kako će nestati obožavanje rase i klase i svaka diskriminacija i da čovjek prepoznaje u drugima čovjeka. Neka njihova žrtva bude nadahnuće za buđenje onog najplemenitijeg u svakom biću, rekao je Petrov. Zapitavši se tko snosi krivnju i odgovornost za zločin rekao je kako se mora obratiti pozornost na obrazovnu dimenziju kada je u pitanju ta problematika. "Dosljedno promicanje istine o najcrnjim stranicama bliske prošlosti važno je radi sprečavanja čina genocida u budućnosti i njegovanje kulture mira", ustvrdio je Petrov. Nakon njegovog obraćanja Klub SDP-a je zatražio stanku zbog, kako su rekli, neprimjerenog odnosa vlade prema žrtvama holokausta. Stanku je potom zatražio i HNS po temi Europskog dana zaštite podataka. 