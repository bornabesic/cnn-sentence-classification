Voditeljica Radija 101 Ivana Pevec prihvatila je izazov svoga kolege i pristala se tetovirati naslijepo, a njoj se pridružila i slušateljica Nataša Adamović. Sve je počelo kada je Ivana u jutarnjem programu naišla na članak o tattoo majstoru koji je u New Yorku naslijepo tetovirao ljude. Oni bi stavili ruku kroz rupu, a s druge strane im je tattoo majstor napravio tetovažu koji bi vidjeli tek kada je tetoviranje završilo. Voditeljica je tada u eteru rekla kako bi i ona to napravila bez problema, što je čuo organizator Tattoo konvencije Zagreb koji je došao u prostorije Radija 101 i ponudio joj tetovažu naslijepo. Ivana je pristala, ali pod uvjetom da joj se pridruži još jedan slušatelj. Nakon stotinjak prijava, odabrana je slušateljica Nataša Adamović koja se s Ivanom jutros tetovirala u studiju radija. Tattoo majstor voditeljicu je iznenadio istetoviranim biciklom na ruci, a snimka tetoviranja objavljena je na Facebook stranici Radija 101.  Iako nije znala što će joj tetovirati, voditeljici se svidjela njezina nova tetovaža, a reakciju možete pogledati u priloženom videu.  Slušateljica Nataša dobila je tetovažu u obliku srca, a i njoj se, kao i voditeljici Ivani, svidjela . >> Izvještavajući o nesreći, shvatila je kako je njen muž poginuo - njena reakcija obišla je svijet