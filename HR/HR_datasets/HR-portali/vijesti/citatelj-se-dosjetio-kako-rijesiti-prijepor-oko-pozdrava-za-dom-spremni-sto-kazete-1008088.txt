Naš čitatelj Josip predložio je tri mogućnosti, tri izbora: Želim sa iskustvom od 30 godina rada u promidžbi (a i povjesničar sam po struci) dati skromni obol prijeporima koji truju međuljudske odnose, koji šire mržnju oko nas, koji su smetnja da se u nas rješavaju složeni demografski, gospodarski, obrazovni, zdravstveni, ekološki i drugi problemi. Prijeporima u kojima se ljudi, narod cijepaju na ljevicu i desnicu liberalne i konzervativne, napredne i zatucane i tome nema kraja. Da bi se ovo konačno riješilo Vlada je osnovala povjerenstvo koje čine akademici, povjesničari i koje treba za godinu dana donijeti prijedlog. Bilo im uspješno. Iskreno sumnjam. Moje polazište (skraćena verzija) jest slijedeće: Radi se o 3 (slovima: tri) nedužne bezazlene hrvatske riječi: -imenica dom, -pridjev spreman( 1.l. mn) -prijedlog za. Samo u jednoj sintagmi, ove su tri riječi stvaraju prijepornost. 1. Nedojbeno je da je pozdrav Za dom spremni bio rabljen u NDH, 2. Nedvojbeno je da su hrvatski branitelji (HOS-ovci) ginuli u domovinskom ratu rabeći ovu uskličnu rečenicu i da su im je svojevremeno nadležna državna tijela prihvatili sintagmu za korištenje. 3. Nedvojbeno je da usklik nije niti zabranjen , a kako vidimo niti dopušten Skraćujem. Predlažem tri varijante pozdrava (usklika) koji ne bi bio niti poraz jednih, niti trijumf drugih već svim prihvatljiv svim razumnim ljudima dobre volje. Unaprijed se ograđujem. Može netko predložiti i bolje. Radovalo bi me u ime mira. Tri mogućnosti, tri izbora: 1. poziv: ZA DOM ! , odziv: SVI! 2. poziv:ZA DOM!, odziv: SVE! 3. udvostručenost: ZA DOM ! SVI ! – ZA DOM! SVE! Ovime smo sadržajno rekli sve : spremnost svih da daju sve za domovinu. Sa stručnog zrenika, ovaj pozdrav zadovoljava pravilima dobre poruke, slogana… -sadržajan -kratak -zvučan -lako pamtljiv i izgovoljiv -prikladan za vizualnu uporabu. Ovaj prijedlog dakle sadrži samo OSAM glasova (slova) ! Ovaj prijedlog treba marketinški osmisliti ( zastave, majice, šalovi, plakati itd.itd.) koristiti svuda gdje priliči u školama, na športskim natjecanjima, u udrugama, društvima, policiji, vojsci… Za kraj. Postojeći pozdrav predsjednika(ce) Republike i vrhovnog vojnog zapovjednika(ce) – nije dobar. Pače. (poziv):POZDRAV DOMOVINI ! ( odziv) : POZDRAV ! Dakle ,odgovor je imenica !!!!! Osim toga, zamijetio sam prigodom posjeta stranih državnika da su j e d v a izgovorili riječ pozdrav zbog glasovnog suglasničkog skupa (zdr !) Ja toliko. Sada i nikada više u politiku. Jednostavno imao sam potrebu dati osobni obol da se okrenemo svi važnim problemima. 