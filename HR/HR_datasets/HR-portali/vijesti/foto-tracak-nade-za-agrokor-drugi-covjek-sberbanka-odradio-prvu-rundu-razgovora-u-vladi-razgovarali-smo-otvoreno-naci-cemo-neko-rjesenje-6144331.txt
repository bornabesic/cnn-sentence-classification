ZAGREB - Prvi zamjenik predsjednika Uprave ruske Sberbanke Maksim Poletaev u ponedjeljak je po izlasku iz Vlade kazao da bi se trebalo naći rješenje oko Agrokora te da će nastavak financiranja koncerna ovisiti o "razini suradnje".   - Imalo smo jasan i otvoren sastanak, oko puno stvari smo razgovarali i mislim da ćemo pronaći rješenje - rekao je Poletaev nakon sastanka.   Na pitanje novinara planiraju li iz Sberbanke nastaviti financirati Agrokor, Poletaev je samo kratko rekao kako to ovisi o "razini suradnje".   Sastanak je trajao nešto više od sat vremena.   Poletaev je u Banskim dvorima razgovarao s premijerom Andrejom Plenkovićem i potpredsjednicom Martinom Dalić o mogućnostima da ta banka sudjeluje u daljnjem financiranju koncerna Agrokor. Uz Polataeva, u izaslanstvu ruske banke bio je i predsjednik Uprave Sberbank Hrvatska Mario Henjak. Damir Krajac / HANZA MEDIA Damir Krajac / HANZA MEDIA HANZA MEDIA Ruski Sberbank jedan je od najvećih kreditora koncerna Agrokor, kojemu je odobrila oko 1,1 milijardu eura kredita. Zadnji je kredit koncernu odobrila u prvom tromjesečju ove godine, i to u iznosu od oko sto milijuna eura, a predstvnici ruske banke za taj kredit traže status 'najstarije tražbine' kao uvjet za eventualne nove kredite. Za poslijepodne je predviđen još jedan sastanak, onaj ruskih kreditora s izvanrednom upravom Agrokora. Andrej Plenković izjavio je u nedjelju je kako se vode razgovori s domaćim i ruskim bankama oko financiranja Agrokora te očekuje da će se financiranje nastaviti pod povoljnijim uvjetima nego ranije.   - Razgovori se vode, novo financiranje će doći. Pregovori se ne vode na cesti ni javno. Kada budu okončani bit će takvi da će biti sigurno pod povoljnijim uvjetima nego što je to bilo ranije - rekao je Plenković tijekom boravka u Vodicama.   Šef Sberbanka German Gref u petak je ustvrdio kako neće dalje kreditirati Agrokor dok ne postigne potreban dogovor s hrvatskom Vladom. HANZA MEDIA Maksim Poletaev   - Ako je Vlada preuzela odgovornost za upravljanje kompanijom, onda treba preuzeti i odgovornost za njezin dug. Neka Vlada onda da i državna jamstva za taj dug. Ako nisu spremni za to, neka onda vrate kompaniju na tržište. Ne biste trebali donositi zakon koji lišava kreditore njihova prava nakon svršenog čina, rekao je Gref i dodao kako je jučer razgovarao s najvećim vjerovnicima Agrokora i da su svi zbunjeni nastalom situacijom.   Gref je također rekao i kako je izvanredni povjerenik Agrokora Ante Ramljak 'nekompetentan'.