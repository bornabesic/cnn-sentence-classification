Vozač automobila je u Bjelovaru sletio s kolnika i udario u betonski most od potoka. Očevid je u tijeku, a prema neslužbenim podacima vozač je sletio s ceste, udario u most koji vodi u polje te se automobil prevrnuo. Vozač teško ozlijeđen Silina udarca bila je tolika da je motor automobila izletio iz kućišta, preletio obilaznicu i pao na livadu desetak metara dalje.  Ova prometna nesreća dogodila se gotovo na istom mjestu gdje i tragična od prije tri tjedna kada su poginulo pet osoba. Ovog puta vozač, koji je bio sam u automobilu, teško je ozlijeđen te je prevezen u Opću bolnicu.