Foto: GoogleStreetView KONZUM u Sesvetama se prije nekoliko dana našao na meti lopova koji je uz pomoć zaštitara nakon radnog vremena ušao u trgovinu iz koje je ukrao snimače video-nadzora i novac iz sefa pri čemu je, po policijskoj procjeni, napravio štetu od 250 tisuća kuna. Policija sumnja da je 33-godišnji zaštitar koji je radio na poslovima osiguranja i zaštite omogućio 42-godišnjaku da u subotu, 27. svibnja između 21:20 i 21:39 sati nesmetano uđe u trgovinu u Bjelovarskoj ulici u Sesvetama. Šteta je procijenjena na 250 tisuća kuna Starijeg osumnjičenika terete da je potom ukrao pet snimača video-nadzora „Poe swich“, a iz sefa smještenog u trezor prostoriji dvjestotinjak tisuća kuna, izvijestila je policija. Po neslužbenim podacima stariji muškarac od ranije je poznat policiji po imovinskim nedjelima. Obojica osumnjičenika predana su pritvorskom nadzorniku pod sumnjom da su počinili tešku krađu.