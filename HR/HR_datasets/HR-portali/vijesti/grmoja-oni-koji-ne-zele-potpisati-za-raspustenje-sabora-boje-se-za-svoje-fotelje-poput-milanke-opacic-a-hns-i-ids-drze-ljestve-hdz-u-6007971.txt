Mostov zastupnik Nikola Grmoja prvi je reagirao na vijest da HDZ ima 76 potpisa za izbor novog predsjednika Sabora. - Znači to nije većina, tražimo da se do utorka predlože novi ministri, nedopustivo je da državni tajnici vladaju državom, rekao je Grmoja. - Ovo je apsolutno neprihvatljivo. Neka HDZ, odnosno premijer Andrej Plenković, predloži četiri ministra, neka oni dobiju podršku u Saboru, onda možemo na pauzu, rekao je Grmoja. Grmoja je ranije na pitanje što misli o prijedlogu SDP-a za predsjedanjem Saborom ponovio da je to tek kompromisno rješenje da se zadovolji više strana i da je jedino rješenje raspuštanje Sabora ili dokazivanje većine.  - Neka predsjedava bilo tko, neka predlože predsjednika Sabora pa ćemo glasati o novim ministrima. Sve su ovo eskivaže da se izbjegne pitanje dokazivanja većine. Na snazi je trgovina zbog koje mi je mučno što sam uopće saborski zastupnik - rekao je Grmoja.