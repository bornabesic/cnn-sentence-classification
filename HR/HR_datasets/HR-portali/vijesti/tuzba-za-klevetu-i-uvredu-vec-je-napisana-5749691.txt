“Doc. dr. Kolak nastavio je praksu nepoštivanja zakona i napravio politički skup u bolnici bez suglasnosti ravnatelja. Bolnica nije mjesto gdje se rješavaju politički problemi i raspravlja o nezakonitim radnjama”, kaže ministar Milan Kujundžić. Na pitanje hoće li Kolak zato biti kažnjen odgovara da on to ne zna. Na optužbe da je lažni branitelj i dezerter Kujundžić odgovara da je tužba za klevetu i uvredu već napisana. “On se očito želi baviti politikom pa mu preporučujem da izađe na izbore i da mu baza bude u Sesvetama, gdje već ima velike zasluge i ugled”, kaže ministar. Osvrnuo se i na izjave o poslovanju i rekao kako je riječ o kićenju tuđim perjem. “ U prva četiri mjeseca 2016., dok je ravnatelj bio prof. dr. Marko Banić, ostvaren je pozitivan rezultat u usporedbi sa 2015. od 31 milijun kuna. U preostalih osam mjeseci Kolakova vođenja u odnosu na isto razdoblje godinu prije ostvareno je šest milijuna kuna gubitaka.