Foto: Imgur/YouTube AKO dobijete poruku na WhatsAppu u kojoj vas se poziva da promijenite boju aplikacije, ignorirajte je. Radi se o prevari, piše Indy100. Stranica koja šalje te poruke koristi ćirilična slova kako bi njezin naziv izgledao poput naziva WhatsAppa, a poruka koju šalju glasi: "Nove boje za WhatsApp, sada možete promijeniti vaš WhatsApp i staviti vašu najdražu boju". U nastavku navodi da je opcija dostupna za iOS, Android, Windows i Blackberry uređaje. Zatim vas traži da podijelite ovu stranicu s 12 vaših prijatelja radi "verifikacije". Jednom kad vas "verificiraju" kažu da je dodatak aplikaciji moguć samo putem desktop verzije i traže vas da instalirate dodatak pod nazivom "BlackWhats". Nakon što poduzmete te korake, umjesto lijepe boje WhatsAppa dobit ćete viruse. Dodatak je uklonjen od strane Googlea no izgledao je poprilično uvjerljivo i imao četiri zvjezdice od 55 glasova.