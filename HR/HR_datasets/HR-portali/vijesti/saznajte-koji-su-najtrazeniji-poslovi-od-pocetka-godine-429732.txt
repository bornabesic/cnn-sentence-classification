    Broj zaposlenih sezonaca u turizmu od siječnja do svibnja ove godine iznosi 6700, pa se može reći da je turizam još uvijek jedna od ključnih grana našeg gospodarstva koja pruža mogućnost zapošljavanja. Tome idu u prilog i podaci HZZ-a, prema kojima se u lipnju najveći broj ljudi zaposlio u djelatnosti pružanja smještaja te pripreme i usluživanja hrane.  U djelatnosti pružanja smještaja, pripreme i usluživanja hrane te trgovine traženo je više od 9000 radnika. Najveća je potražnja ipak za konobarima. U prva tri mjeseca ove godine traženo ih je više od 2000, što je 36 posto više nego u istom razdoblju 2011. Ove je sezone za više od 76 posto veća i potražnja za radnicima u održavanju, a u velikoj su potražnji i sobarice, čistačice, kuhinjski radnici, prodavači, pomoćni konobari i kuhari te recepcionari i vrtlarski radnici. Ostatak članka pročitajte na Pametnoj kuni. 