Katarina Pucić iz Žgarića u Istri umrla je prije dva dana. 108 godina navršila je 19. travnja, a iza sebe ostavila je tri sina: Frana (Franjo) rođen 1931. godine, Jožu (Josip) rođen 1932. godine i Romana rođen 1934. godine. Ova najstarija Hrvatica ima troje unuka i jednu unuku te devet praunuka i četiri prapraunuka. Najmlađa, Ana Kuhar u srpnju će proslaviti svoj četvrti rođendan, a njezin brat Mihael uskoro će imati sedam godina.  "Djevojački se nona Kata prezivala Družetić, a u Žgariće se doselila 1929. godine iz dva kilometra udaljenog sela Mrkoči u općini Gračišće. Od tada nije mijenjala adresu. Udovica je postala 1996. godine kada je u dubokoj starosti, u 95. godini, umro suprug Zvane (Ivan), pa je  živjela u kućanstvu s najstarijim sinom Franetom.", piše Glas Istre.