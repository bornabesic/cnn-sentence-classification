HNS je morao optužiti i gđu Evu Kirchmayer-Bilić kao zagovornicu korištenja pozdrava "Za dom spremni" - uz obrazloženje da je to "istinska i iskonska hrvatska poruka, najdubljeg i najpozitivnijeg naboja" Zapravo je smiješno objašnjavati čitateljima kakva je stranka HNS. Dojučerašnja čelnica te stranke prof. dr. sc. Vesna Pusić je od HNES-a etički osuđena za veleizdaju. Presudu možete vidjeti ovdje. Podsjetimo samo na neke od njenih zasluga: zahtjev za skidanje spomen obilježja poginulim HOS-ovcima u Jasenovcu, laži o odgovornosti velikog hrvatskog generala Slobodana Praljka za rušenje mosta u Mostaru, čak i onda kada joj je već bila poznata istina o tome, a kao ministrica vanjskih poslova zagovarala je povlačenje optužbe za genocid tj. pokušala spriječiti presudu po kojoj je Srbija proglašena agresorom na Hrvatsku u cilju stvaranje homogene velike Srbije i pri tome je izvršeno niz genocidnih radnji. Zato nikoga ne može iznenaditi priopćenje HNS-a: HNS je u ponedjeljak ocijenio da je imenovanjem osam novih članova Nacionalnog vijeća za odgoj i obrazovanje, bliskih konzervativnim udrugama, pokretima ili pojedincima, Crkvi i strankama poput Hrasta, od kojih neki nisu ni skloni reformama, postalo jasno da će se bilo kakve promjene i odluke o hrvatskom obrazovanju voditi “pod ultrakonzervativnom palicom Željke Markić”, čime je Vlada Hrastu i udruzi U ime obitelji odobrila eutanaziju reforme obrazovanja. Jedna od predloženih članica, Valentina Jerković, koordinatorica je Hrasta u Rijeci i kandidatkinja na lokalnim izborima, Alexander Buczynski među prvima je izrazio podršku Zlatku Hasanbegoviću, novi predsjednik Nacionalnog vijeća djeluje pri Hrvatskoj biskupskoj konferenciji, a jedna od predloženih članica Eva Kirchmayer-Bilić zagovornica je korištenja pozdrava “Za dom spremni”, uz obrazloženje da je to “istinska i iskonska hrvatska poruka, najdubljeg i najpozitivnijeg naboja”, navodi HNS u priopćenju. HNS je morao optužiti i gđu Evu Kirchmayer-Bilić kao zagovornicu korištenja pozdrava “Za dom spremni”, uz obrazloženje da je to “istinska i iskonska hrvatska poruka, najdubljeg i najpozitivnijeg naboja”. Zapravo moram se zahvaliti HNS-u što je izvukla ovo predivno Evino obrazloženje., mada je ona napisala cijelu znanstvenu studiju o tome. Pogotovu kada znamo na kako sramotan način su se HNS-ovci uključili u napade na spomen ploču u Jasenovcu. Naime, tada je Vesna Pusić tražila da se „šarafcigerom skine ta ploča“. Vjerojatno u ushićenju zbog spoznaje da su jednom od ubijenih HOS-ovac šarafcigerom četnici iskopali oči. Zapravo je čudan taj napad na ZDS koji automatski povlači za sobom to prisjećanje na „gđu Šarafciger“ i na oči našeg branitelja koji su je vjerojatno podtakli za napad na HOS-ovce i njihovu spomen-ploču u Jasenovcu. Međutim, mnogo gore je za njih činjenica što je ovih dana izašla na svijetlo dana još jedna prelijepa priča o našim HOS-ovcima. Vjerojatno je HNS-u napad na Evu Kirchmayer-Bilić izlika jer im ova priča o generalu Gotovini i našim HOS-ovcima nimalo ne odgovara, u trenutku kad im se s ovakvim HDZ-om smiješi vlast, mada treba uzeti u obzir i na ovaj dio Hodakovog teksta: Predsjednica Kolinda, usprkos ograničenim savjetnicima, pokušava krenuti Tuđmanovim putem. Okružena općom ljevičarskom mržnjom i neviđenim jalom mora pokazati snagu i ostati na tragu Tuđmanove politike. Toliko je mrze da im je nedavno na slici s Trumpom zasmetala njena crvena haljina. Što bi tek bilo da je imala crnu? Na žalost više je nego jasno da nemamo političku elitu koja bi jasno vidjela i energično štitila naše nacionalne interese. Bez obzira na to da je veliki problem HNS-ovaca priča generala Gotovine i velikim hrvatskim junacima našim HOS-ovcima, ipak ću ovaj tekst, uz čestitku na imenovanju, završiti prekrasnim riječima Eve Kirchmayer-Bilić: ZA DOM SPREMNI JE ISTINSKA I ISKONSKA HRVATSKA PORUKA, NAJDUBLJEG I NAJPOZITIVNIJEG NABOJA.