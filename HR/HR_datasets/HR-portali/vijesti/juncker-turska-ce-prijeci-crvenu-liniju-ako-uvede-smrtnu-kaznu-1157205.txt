Predsjednik Europske komisije Jean-Claude Juncker ponovio je da bi uvođenje smrtne kazne u Turskoj, što je Ankara najavila da namjerava učiniti nakon referenduma 16. travnja, uništilo izglede za ulazak te zemlje u EU. "Ako se smrtna kazna ponovno uvede u Turskoj, to će biti kraj pregovora" te zemlje i EU-a, rekao je Juncker u nedjeljnom izdanju njemačkog lista Bild, govoreći o "crvenoj liniji". Turski predsjednik Recer Tayyip Erdogan rekao je u nedjelju da očekuje da parlament odobri ponovno uvođenje smrtne kazne nakon referenduma o proširenju njegovih ovlasti. "Vjerujem da će parlament učiniti potrebno glede vaših zahtjeva o smrtnoj kazni nakon 16. travnja", rekao je Erdogan na jednom izbornom skupu. To je bilo prvi puta da je izravno pozvao parlament da odobri uvođenje smrtne kazne. >>Erdogan želi ponovno uvođenje smrtne kazne: Obitelji mučenika, obitelji naših junaka ne trebaju se brinuti 