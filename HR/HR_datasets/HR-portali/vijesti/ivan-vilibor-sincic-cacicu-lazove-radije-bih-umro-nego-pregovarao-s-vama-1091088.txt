Lider Živog zida Ivan Vilibor Sinčić nazvao je kolegu saborskog zastupnika Radimira Čačića lažovom te mu poručio da bi radije umro nego pregovarao s njim. – Kaže Čačić kako u Saboru svi pregovaraju sa svima i da lažu oni koji tvrde drukčije. Čačiću, lažove. Živi zid ne pregovara ni s kime, niti će ikada – napisao je Sinčić na Facebooku.   I na profilu Živog zida objavljen je sličan status u kojemu se napada Čačića, ali i Milana Bandića. – Kada kaže da u Saboru svi pregovaraju sa svima, i da tko kaže da nije tako, taj laže, Radimir Čačić laže. Živi zid ne progovara ni s kim. Niti će ikada pregovarati. Kad Milan Bandić pak kaže da se neke ljude iz politike ne može istjerati "bez kolca", valjda je svjestan da govori o sebi. Lažljivci! – objavio je Živi zid.   >> Živi zid prosvjedovao pred Inom: Hrvatska je opljačkana i ponižena >> Petrina: Što ako se 'mladi hrvatski superman' Sinčić svima lažno predstavljao 