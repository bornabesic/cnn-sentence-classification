Prema podacima Državnog izbornog povjerenstva, u drugom krugu lokalnih izbora do 16:30 sati glasovalo je 27,45% birača što je znatno slabije nego u prvome krugu kada je u istom vremenskom periodu glasovalo 35,15 posto birača. Najveći odaziv birača je u Ličko-sensjkoj županiji (gotovo 50 posto), slijede Zadarska (više od 45 posto) i Dubrovačko-neretvanska županija (preko 42 posto). U sve tri županije odazvi je veći nego u prvom krugu. U Gradu Zagrebu do 16.30 sdati na birališta je izašlo oko 29 posto upisanih birača, što je za oko 5,5 posto manje nego u prvom krugu. Unatoč neizvjesnoj bici za gradonačelnika Splita, u toj je županiji odazbvi birača za gotovo 10 posto manji nego prije dva tjedna...     www.izbori.hr   Do 11:30 sati odaziv je na razini svih mjesta u kojima se glasuje bio 14,81%, što je nešto manje nego u prvom krugu, kada je glasovalo 15,98 posto građana. Ukupno se na izbore odazvalo gotovo 390.000 birača. Po županijama, najveći je odaziv u drugom krugu u Ličko-senjskoj, u kojoj je građansku dužnost do 11:30 obavilo 26,55 posto birača, gotovo 5 posto više nego u prvom krugu. Slijedi Zadarska županija, u kojoj je odaziv 23,65 posto, što je za gotovo 8 posto više nego u prvom krugu. U Zagrebu je odaziv u drugom krugu blago veći nego u prvom, iznosi 15,62 posto (u prvom krugu izašlo je 15,40 posto građana). Najmanji je odaziv u Vukovarsko srijemskoj županiji, u kojoj je do 11:30 glasalo 12,05 posto birača, što je za oko tri postotna poena manje nego u prvom krugu. DIP Među gradovima, daleko ispred svih je Gospić u kojemu je na birališta izašlo gotovo 30 posto birača (29,8 posto), najslabiji odaziv je u Vukovaru, tek deset posto. Veliki odaziv bilježi i Metković, u kojemu je glasovalo 26,2 posto birača. U Zagrebu je prijepodne glasovalo 15,6 posto (oko 101 tisuću birača), neznatno manje u Splitu (15,09 posto, odnosno 19.500 birača) u Osijeku 14,4 posto (nešto preko 12 tisuća), u Rijeci 12,3 posto (12.850 birača). Pravo glasa u drugom krugu izbora ima 2 milijuna 791 tisuća birača, glasuje se na oko 4.500 biračkih mjesta. Sljedeće podatke o odazivu DIP će objaviti u 17 sati, a prve izborne rezultate iza 20 sati.