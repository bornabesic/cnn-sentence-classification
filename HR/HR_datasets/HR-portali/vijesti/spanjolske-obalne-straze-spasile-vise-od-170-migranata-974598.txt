Foto: FAH ŠPANJOLSKE obalne straže spasile su više od 170 migranata koji su prelazili Sredozemno more iz sjeverne Afrike prema Europi u četiri odvojena plovila, rekao je glasnogovornik obalnih straža.  Marokanske vlasti su javile španjolskim obalnim stražama da se jedno plovilo nalazi u najzapadnijem dijelu Sredozemlja, u Alboranskom moru blizu Gibraltara.  Pronađena su još tri plovila i ukupno 173 migranata iz subsaharske Afrike je spašeno i prebačeni su u luke Almeria i Motril, rekao je glasnogovornik obalne straže.  Od 2016. odlasci iz Libije se odvijaju u valovima, više od 13.000 spašenih osoba u pet dana krajem svibnja 2016., 14.000 u četiri dana krajem kolovoza, 10.800 u dva dana početkom listopada i 8500 na Uskrs ove godine.  Od početka godine na obalu Italije je stiglo 50.000 migranata ili 30 posto više u odnosu na isto razdoblje prošle godine.  Oko 6000 kandidata za prelazak Mediterana vraćeno je u Libiju ove godine, a najmanje ih se 1.244 utopilo ili nestalo u moru, navodi Međunarodna organizacija za migracije (IOM).