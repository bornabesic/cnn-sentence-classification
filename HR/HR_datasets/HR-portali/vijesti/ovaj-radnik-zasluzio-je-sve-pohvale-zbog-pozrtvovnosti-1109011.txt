Jimmie Cox, vodoinstalater iz Teksasa, postao je jako popularan nakon fotografije koja je objavljena na društvenim mrežama. On je, naime, fotografiran tijekom jedne intervencije kad je zbog puknuća cijevi morao zaroniti u mutnu vodu. Polovica njegova tijela bila je u vodi, a vidjele su se samo noge. Zanimljivu fotografiju uz hashtag "zaposlenik mjeseca" objavila je Andrea Adams, vlasnica kuće pokraj koje je pukla cijev. Bila je jako iznenađena kad ga je ugledala na prilazu i morala je ovjekovječiti taj prizor. – Zaista sam ponosna na njega – kazala je Andrea, a ubrzo nakon što je fotografija postala viralna, morala je ugasiti svoj profil na Facebooku i e-mail adresu zbog mnogih upita o Jimmieju. Vodoinstalater Cox je otkrio kako njegov uron zapravo nije potpuno uspio jer nije mogao doseći mjesto na kojem je cijev pukla pa ju je odrezao i postavio ventil kako bi zaustavio otjecanje vode. – Stalno mi dolaze poruke s pitanjem "što si, dovraga, tamo radio" – kaže 23-godišnji vodoinstalater koji je preko noći postao hit na internetu. >>Kao eksplozija: Pukla toplovodna cijev, para zabijelila sve oko hotela