Foto: Index PREMA informacijama koje je dobio Index, HDZ će zatražiti smjenu predsjednika sabora Bože Petrova te tako pokušati riješiti "krizu" oko smjene tri Mostova ministra. Naime, Petrov ne želi pristati na smjenu svojih ministara.  HDZ će tako tražiti da se glasa i smijeni Petrova te tako izbaciti Mostovce iz vlade. Navodno, kako doznajemo, računaju na najmanje 77 glasova u Sabora potrebnih za smjenu.  Iz Mosta su ranije danas Indexu potvrdili da kao logičan potez očekuju zahtjev za smjenom Bože Petrova, predsjednika sabora. Samim time najavljuju i pokušaj stvaranja nove saborske većine. Plenković je potvrdio da je idući potez rušenje Petrova. "Pa idemo na novu saborsku većinu, to znači i novi predsjednik sabora", potvrdio je u izjavi za medije oko 18 sati.