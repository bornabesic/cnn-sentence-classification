S obzirom na to da se da se nakon uskršnjih blagdana velik broj ljudi vraća prema državama Europske unije, za očekivati je kako će tijekom predstojećeg vikenda doći do povećanja gužvi i čekanja na prelazak granice, prvenstveno na izlasku iz Hrvatske prema Sloveniji (GP Bregana). Stoga je MUP danas preporučio putnicima, državljanima zemalja EU, EEG i Švicarske da koriste druge granične i pogranične prijelaze prema popisu koji su objavili na svojim stranicama, a koji možete pročitati na dnu ovog teksta. Iz MUP-a napominju da, ako se u jednom vozilu zajedno nalaze državljani EU zemalja i trećih zemalja, graničnoj kontroli mogu pristupiti samo na graničnim prijelazima Macelj, Bregana, Rupa, Plovanija, Kaštel, Požane, Pasjak, Jurovski Brod i Dubrava Križovljanska. Kako bi izbjegli gužve i zastoje, iz MUP-a pozivaju sve putnike da prate informacije o stanju prometa na graničnim prijelazima koje redovito objavljuje HAK na svojim internetskim stranicama. >> Ponovno gužve na granici sa Slovenijom, najduže čekanje na Bregani >> Slovenci upozorili: Rigoroznom kontrolom granice s Hrvatskom imat ćete velike gužve 