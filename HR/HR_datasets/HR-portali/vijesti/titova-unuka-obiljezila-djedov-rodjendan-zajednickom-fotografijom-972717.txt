Foto: Facebook/Instagram U bivšoj Jugoslaviji 25.5. bio je slavljen rođendan Josipa Broza Tita, iako je on ustvari rođen 7. svibnja. Još od 1945. na taj se dan trčala slavna Štafeta mladosti, a 1957. taj je dan proglašen Danom mladosti. Titova unuka, poznata kazališna redateljica Saša Broz, i ove se godine prisjetila djedovog rođendana i obilježila taj dan putem društvenih mreža. Na svom Instagramu podijelila je sliku iz djetinjstva na kojoj se ona i njena majka susreću s Titom, a on malenoj Saši daje nekakav poklon. "...ovo nije prigodna fotografija jer nisu bile u pitanju "svibanjske ide". Ovo je naš novogodišnji poklon djedu. Fotografija brata i mene stajala je na djedovom radnom stolu na Brijunima. Sve dok jednog dana zajedno s mnogim drugim njegovim privatnim stvarima i poklonima nije nestala. Za svoj rođendan on bi darivao nas, (stari kumrovečki običaj), a nama je bilo dozvoljeno doći samo s cvijećem, đurđicama", napisala je uz fotografiju. FOTO Tito kakvog ga nikad iste vidjeli: Unuka otkrila kakav je bio privatno Saša se na društvenim mrežama često prisjeća djeda i održava živom uspomenu na njega onako kako ga se prisjeća iz djetinjstva. Nedavno je na svom Facebook profilu, povodom godišnjice Titove smrti, podijelila status koji je uzburkao javnost.