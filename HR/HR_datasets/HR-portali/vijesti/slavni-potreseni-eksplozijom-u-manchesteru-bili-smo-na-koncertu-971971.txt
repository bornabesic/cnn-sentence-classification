Foto: Instagram BROJNE poznate osobe na društvenim su mrežama izrazile svoju sućut obiteljima poginulih u eksploziji u mančesterskoj areni. Na koncertu Ariane Grande poginulo je 19 osoba, a nekoliko desetaka njih je ozlijeđeno. "Molim za sve koji su bili na koncertu", napisala je Katy Perry. "Plače mi se kad se sjetim nevinih ljudi koji su izgubili svoje živote. Molim se za njih i za sve obožavatelje Ariane Grande", istaknula je Demi Lovato. "Slomljenog sam srca zbog onog što se dogodilo u Manchesteru. Šaljem svoju ljubav svima", napisao je na Twitteru Harry Styles. "Moje misli, molitve i suze idu za one pogođene tragedijom u Manchesteru. Šaljem vam svoju ljubav", poruka je Taylor Swift. "Bili smo na koncertu Ariane Grande u Manchesteru. Samo želimo javiti da smo na sigurnom", napisali su članovi britanskog boy banda MiC LOWRY.