U Osijeku je značajnu prednost ostvario aktualni gradonačelnik Ivan Vrkić s osvojenih 63,24% glasova prema izlaznim anketama do 19 sati, dok je Ivana Šojat ispred HDZ-a ostala na 33,38%. Prema svemu sudeći, Vrkić ostaje na čelu Osijeka! - Neću proglasiti pobjedu. Moram reći da nisam pobijedio nego da sam na pravom javnom natječaju dobio posao, zahvaljujem se ponajprije mojem prijatelju Ivanu Vrdoljaku te strankama i SDP-u", rekao je Vrkić. - Apsolutno imamo razloga za zadovoljstvo. rezultat je sjajan, ja sam novi igrač u ovome. Naravno da sam očekivala više, no jedno je očekivati, a drugo dobiti. Za mene je svaka izlaznost ispod 50 posto razočaravajuća. No, ovoga puta će Vrkić morati dobiti potporu isključivo za dobre projekte i morat će ubrzati svoj rad, rekla je Ivana Šojat. U Osijeku je zabilježena 8 posto manja izlaznost do 16:30 sati, odnosno u Osiječko - baranjskoj županiji je zabilježena najniža izlaznost u Hrvatskoj, a borba je vrlo neizvjesna.  HDZ-ov Ivan Anušić s 52,18% prema prvim neslužbenim rezultatima postaje župan Osiječko - baranjske županije, no dr. sc. Vladimir Šišljagić je blizu s 45,30% posto osvojenih glasova. Državno izborno povjerenstvo (DIP) istaknulo je kako u drugom krugu lokalnih izbora nisu zabilježene ozbiljnije primjedbe, ni nepravilnosti. Građani nam dojavljuju određene slučajeve koji ih smetaju, no u većini to nisu izborne nepravilnosti, kaže potpredsjednica DIP-a Ana Lovrin i spominje kako se građani pritužuju zbog slika koje su vidjeli na biračkom odboru, ali i zbog slike bivšeg komunističkog vođe i šefa bivše države Tita u izlogu prazne trgovine.   DIP je s nadležnim povjerenstvima provjerio navode o nepravilnostima koje spominje nevladina udruga GONG, u velikoj mjeri pokazalo se da ti navodi ne stoje, poput onih da se u Zagrebu glasovalo zdravstvenom iskaznicom, te da je u jednom domu za starije bilo nedopuštenog pomaganja kod glasovanja. U nadležnom izbornom povjerenstvu nemaju saznanja o glasovanju zdravstvenom iskaznicom, a u domu za starije, po svim je propisima, glasovala slabovidna osoba, kaže Lovrin i poziva da se kod sumnji u izborne nepravilnosti precizira gdje su i tko ih je napravio. DIP-ove navode o mirnom izbornom danu potvrđuje MUP-ovo izvješće da danas nije bilo ni jedne prijave zbog remećenja javnog reda i mira na biralištima. Izborni dan završava u 19 sati, prve izborne rezultate DIP će objaviti oko 20 sati. 7 sati otvoreno je nešto manje od 4.500 biračkih mjesta na kojima osam županija i Grad Zagreb koji ima status grada-županije, 54 grada i 102 općine u drugom krugu biraju svoje župane, gradonačelnike i načelnike, birališta se zatvaraju u 19 sati kada završava i dvodnevna izborna šutnja. Sve o lokalnim izborima čitajte OVDJE.