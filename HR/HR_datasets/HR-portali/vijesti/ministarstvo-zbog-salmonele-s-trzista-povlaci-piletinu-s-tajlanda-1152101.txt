Ministarstvo poljoprivrede odlučilo je povući zamrznuta pileća prsa porijeklom s Tajlanda zbog prisutnosti salmonele. Ministarstvo poljoprivrede obaviješteno je putem EU RASFF sustava kakao je tijekom službene kontrole u Sloveniji utvrđena prisutnost bakterije. - Ministarstvo poljoprivrede obavještava potrošače o povlačenju i opozivu proizvoda Zamrznuta pileća prsa – polovice bez kosti i kože, soljena min. 1,2%, težine 2 kg, LOT 861704, datuma smrzavanja 28.09.2016., najbolje upotrijebiti do 28.09.2018., proizvođača Central Poultry Processing Co. Ltd. 7/3 Moo 1 Paholyothin Highway Km 33 Klong luang, Pathumthan, Tajland, radi utvrđene prisutnosti bakterije Salmonella Stanley. Dana 23.02.2017. Ministarstvo poljoprivrede putem EU RASFF sustava obaviješteno je da je tijekom službene kontrole u Republici Sloveniji u predmetnom proizvodu utvrđena prisutnost bakterije Salmonella Stanley. Inspekcijskim nadzorom veterinarske inspekcije utvrđeno je da se proizvod nalazi i na tržištu Republike Hrvatske, a distribuciju istog proveo je subjekt u poslovanju s hranom BERMES d.o.o., Zagorska 14, Donja Pušća. Proizvod nije u skladu s Uredbom 2073/2005 o mikrobiološkim kriterijima za hranu i u tijeku je povlačenje proizvoda sa tržišta - stoji u priopćenju. >> Povlače ih s tržišta: Salmonela pronađena i u pilećim prsima >> Novi opoziv: Kaufland zbog salmonele povukao pureća prsa! 