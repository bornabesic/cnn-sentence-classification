Stanovnici sela Yaohnanen u državi Vanuatu vjeruju da je duh njihova božanstva u prošlosti otputovao preko oceana u daleku zemlju gdje se vjenčao utjecajnom ženom. Legenda također kaže da će se duh božanstva jednom vratiti u selo, a otočani vjeruju da taj trenutak dolazi ovaj vikend. Otočani vjeruju da je duh njihova predaka zaživio u vojvodi od Edinburgha, princu Williamu, koji ih je prvi put posjetio 1974. godine, piše britanski Telegraph. Najprije su se sljedećem prinčevom posjetu nadali 2015. kada je Vanuatu pogodio razoran uragan. Sada kada je princ Filip objavio da ide u mirovinu, seljani su uvjereni da je to znak da se duh njihova predaka konačno vraća u selo. Znakovima tu nije kraj, naime vremenska prognoza kaže da će ovaj vikend otoke u Pacifiku pogoditi razoran uragan Donna. Matthew Baylis, britanski novinar koji je neko vrijeme proveo živeći sa štovateljima ovog zanimljivog kulta, kaže da bi otočani nadolazeći uragan mogli jednako interpretirati kao i onaj 2015.  Kazao je da će oni uragan doživjeti kao uzvišenu fazu svetosti svog predaka, kojoj je po vjerovanju prethodila 'tabu faza'. - Rekli su mi da vide Filipa kako živi u palači, kako je okružen zaštitarima te da putuje u vozilima sa crnim staklima. Na taj način su mi objasnili 'tabu fazu' - stanje u kojem se znaju naći muškarci njihova kulta, kazao je Baylis te dodao kako bi prinčevo umirovljenje mogli shvatiti kao odlazak u višu fazu, a to je faza svetosti, prepričava Baylis. Zato bi, kaže britanski novinar i putopisac, njegovo umirovljenje mogli shvatiti i kao pripremu za konačni povratak u selo, a nadolazeći uragan kao konačno ispunjenje vjerovanja. Kult nazvan pokret princa Filipa datira iz 1974. godine kada je vojvoda od Edinburgha u društvu kraljice, svoje žene, posjetio Vanuatu. Stanovnici sela Yaohnanen tada su uredili prinčev portret i počeli ga štovati kao utjelovljenje svog božanstva.  