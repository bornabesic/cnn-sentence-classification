Europska će komisija države koje ne budu primale izbjeglice kazniti stotinama milijuna funti, prenosi The Telegraph. Očekuje se da će Jean-Claude Juncker u srijedu otkriti plan koji predviđa kaznu od 250 tisuća eura za svakog odbijenog izbjeglicu, a sve s ciljem spašavanja svog sustava kvota za izbjeglice. Hitna mjera Europske komisije očekuje se u srijedu, a trebalo bi se putem nje zbrinuti 160 tisuća ljudi unutar Unije. Kvotni sistem bi se tada počeo primijenjivati u slučaju novog velikog vala migranata koji bi bio neizdrživ za neku državu. Novom su se planu u rujnu prošle godine usprotivile Poljska, Slovačka, Rumunjska i Mađarska te je do sada premještena 1,441 osoba. 'Einstein je ludost definirao kao opetovanu činidbu iste stvari uz očekivanje drukčijeg rezultata', komentirao je jedan diplomat. Istočnoeuropske su države odbile kvotni sustav jer smatraju da bi odluka o primanju izbjeglica trebala biti njihova te zbog činjenice da se glasačka tijela u njihovim državama oštro protive muslimanskim imigrantima. Kvotni sustav je prema svjedočanstvima mnogih dužnosnika propao jer migranti koji dolaze u Europu žele ići u bogatije zapadnoeuropske zemlje, a ne u siromašnije. Trenutno je u sklopu kvotnog sustava ostalo 5,989 neiskorištenih mjesta, a Juncker bi mogao naletiti na veliki otpor kada bude pokušao dobiti potporu za svoje planove pri Europskom vijeću. 'To je ogromna brojka. Kazna je jako velika', rekao je jedan dužnosnik, šokiran iznosom kazne. Državama poput Mađarske, koja nije migrantima ponudila niti jedno mjesto unatoč tome što je predviđeno da ih primi 1,294, smiješe se potencijalne kazne od 323 milijuna eura. Nadalje, očekuje se da će predloženi plan u hitnim situacijama nadomjestiti Dablinško pravilo koje diktira da se azilanti moraju vratiti u onu zemlju u koju prvu stignu. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!