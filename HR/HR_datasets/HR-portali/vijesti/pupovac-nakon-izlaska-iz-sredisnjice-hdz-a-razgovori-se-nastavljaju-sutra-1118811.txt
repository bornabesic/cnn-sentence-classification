Potpredsjednik SDSS-a Milorad Pupovac najavio je za četvrtak nastavak pregovora predstavnika nacionalnih manjina s HDZ-om, istaknuvši kako ne očekuje komplikacije u pregovorima.  - Razgovarali smo o tome da nastavimo razgovore koje smo prekinuli prošli tjedan, a koji će biti nastavljeni sutra - kazao je Pupovac novinarima danas nakon izlaska iz središnjice HDZ-a. Sastanak s Andrejom Plenkovićem je rezultat uzajamnog interesa, prije svega predsjednika HDZ-a, za nastavkom razgovora, dodao je. Na novinarski upit koji su uvjeti za potpise podrške Plenkoviću za mandatara, odgovorio je kako su to poznate stvari. "Samo ćemo nastaviti ono o čemu smo razgovarali i o čemu imamo dokumente, jer smo zbog kratkoće vremena stali na pola puta", kazao je. Pupovac je pojasnio da će se u četvrtak zastupnici nacionalnih manjina pojedinačno sastati sa čelnicima HDZ-a, uključujući i zastupnike SDSS-a. Upitan hoće li potpise Plenkoviću dati u četvrtak ili petak odgovorio je kako ne očekuje komplikacije u pregovorima te smatra da bi oni mogli biti privedeni kraju razmjerno brzo. - Ponedjeljak je dovoljno daleko da to možemo napraviti - poručio je.   >>HUP: Zabrinuti smo zbog informacija o mogućem političkom trgovanju pozicijama u državnim tvrtkama >>HDZ i Most dobili su dovoljno vremena da završe pregovore