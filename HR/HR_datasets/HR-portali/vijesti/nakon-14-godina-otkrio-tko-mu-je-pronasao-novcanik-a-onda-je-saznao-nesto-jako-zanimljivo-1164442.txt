Prije 14 godina novinar iz Londona Tim Burrows izgubio je novčanik. Dogodilo se to na Reading festivalu 2003. godine, a kad ga je izgubio, mislio je kako nikada neće doznati što se s njim dogodilo.  No prošli tjedan stigla mu je poruka na Facebook. Jedan ga je muškarac upitao je li na Readingu ikada izgubio novčanik. On mu je odgovorio da jest pa mu je muškarac objasnio što se nakon toga dogodilo.  Naime, muškarac koji mu se javio na Facebook pronašao je njegov novčanik, ali je iz njega prvo uzeo 10 funti kako bi kupio što je više mogao jabukovače. Nakon toga, novčanik je predao na odjel za izgubljene stvari na festivalu, a od toga dana on i njegovi prijatelji održavaju godišnje natjecanje u ispijanju jabukovače koje su nazvali "Timothy Burrows izazov". – Žao mi je što sam te obavijestio toliko godina kasnije, ali rado bih ti vratio 10 funti koje smo posudili. Sada se bojim koliki je broj svih tih ljudi po imenu Timothy Burrows, a kojima sam poslao poruke dok te nisam otkrio – napisao mu je muškarac koji je pronašao novčanik te mu objasnio pravila natjecanja:  – Tri tima od pet osoba dobije 3 litre jabukovače i pobjednik je onaj tko je popije prvi. Ove godine pobjednici su uspjeli popiti jabukovaču u manje od pet minuta.  Tim je poruku podijelio na Twitteru, a ona je odmah postala pravi hit.  >> Djevojčicu (9) usred noći probudila bol u ruci, a kada je otvorila oči, vidjela je nešto zastrašujuće >> Na katoličkoj procesiji ugledala supruga pa na najgori mogući način otkrila njegovu veliku tajnu 