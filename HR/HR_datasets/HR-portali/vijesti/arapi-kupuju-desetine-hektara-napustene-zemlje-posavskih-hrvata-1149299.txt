U Republici Srpskoj Arapi pod maskom sarajevskih tvrtki kupuju na desetine hektara napuštenih vezanih parcela i prave zelenu transverzalu od Federacije BiH, preko dobojske općine i Posavine, do izlaza na Savu, odnosno Hrvatsku i EU, piše “Euroblic”, pozivajući se na izvor iz Geodetske uprave Republike Srpske, prenosi Večernji.ba. – Običan građanin nema mogućnost da kupnju parcela promatra na topografskoj karti i stekne uvid u to kako je ta kupnja zemljišta unaprijed isplanirana da bi se zatvorio krug – rekao je izvor iz Geodetske uprave. “Euroblic” saznaje kako je uglavnom riječ o zemlji Hrvata koji su otišli iz Posavine. Proteklih dana, piše list, alarmirane su republičke institucije, među kojima je na prvom mjestu Geodetska uprava, na čiju adresu je stiglo nekoliko pisama u kojima se upozorava na plansku kupnju zemljišta u Republici Srpskoj. “Kada pogledate kako precizno biraju parcele u Republici Srpskoj, dobijete jasan uvid u to da je riječ o planskoj kupnji zemljišta”, kaže izvor lista, koji navodi da tvrtke koje se bave kupnjom zemljišta na području Posavine imaju sjedište u Sarajevu i Zenici. >>Arapi nakon Sarajeva imaju novu hit zonu za nekretnine i zemljište u BiH: 'Kupuju masovno i sve što vide' >>Dok stanovnici BiH kruh traže pod njemačkim suncem, Arapima njena klima, izgleda, odgovara 