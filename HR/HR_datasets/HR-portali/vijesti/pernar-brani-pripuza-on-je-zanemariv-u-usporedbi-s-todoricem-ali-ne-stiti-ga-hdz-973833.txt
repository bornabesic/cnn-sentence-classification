Foto: Hina, Screenshot: Facebook KAKO je Indexu potvrdio odvjetnik Anto Nobilo, jutros je suvlasnik CIOS-a Petar Pripuz uhićen, odnosno lišen slobode.   Rješenje o uhićenju Pripuzu je uručeno jutros u 6 sati u bolnici gdje se, prema Nobilovim saznanjima, nalazi zbog problema sa srcem koji su povezani s nedavnom operacijom na kojoj je bio u inozemstvu. Pripuz je u bolnici lišen slobode i oduzet mu je mobitel, ali nije izveden iz bolnice.  Zastupnik Živog zida Ivan Pernar na svom je Facebooku stao u obranu uhićenog pripuza. Pernar kaže da je šteta koju je on napravio zanemariva u usporedbi s Todorićem.    "Gledam za što terete Pripuza - da je isplaćivao u gotovini ljude koji su mu donosili otpad, a što se inače i isplaćuje u gotovini.  Navodno stvarne sirovine nisu bile preuzete. Sada se ja pitam, kakva je šteta za društvo od tih isplata čak i da su optužbe istinite?  Zanemariva za razliku od štete koju je Todorić napravio, ali - pogađate, Todorić može mirno spavati jer ga DORH štiti od kad je ušao u biznis s HDZ-om", napisao je Pernar.