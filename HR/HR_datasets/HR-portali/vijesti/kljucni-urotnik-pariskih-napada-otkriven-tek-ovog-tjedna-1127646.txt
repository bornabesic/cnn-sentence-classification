Godinu dana nakon što su džihadisti u Parizu ubili 130 ljudi i traumatizirali cijelu francusku naciju, istražitelji su identificirali većinu počinitelja, uhitili osmoricu muškaraca i složili u cjelinu glavne elemente urote. Ključni urotnik otkriven je tek ovoga tjedna, a tužitelji kažu da znaju i tko je organizator, samo zasad ne žele otkriti njegovo ime. Devetoro poznatih napadača i četvoro pomagača je ubijeno, dok je osmoro osumnjičenih u zatvoru u Francuskoj i još šestoro u drugim državama, uključujući dvojicu u Belgiji gdje su napadi osmišljeni. Salah Abdeslam, jedini preživjeli iz zapovjednog lanca, ključni je osumnjičenik, ali odbija surađivati s francuskim istražiteljima. To je ono što je zasad poznato o napadačima, mreži njihovih pomagača i načinu djelovanja u pokolju za koji je odgovornost preuzela Islamska država (IS). Bombaši sa stadiona Napadi su počeli na nacionalnom stadionu Stade de France. Identificiran je samo jedan od trojice bombaša samoubojica koji su se raznijeli pred stadionom usmrtivši jednu osobu: to je bio Bilal Hadfi, dvadesetogodišnji francuski državljanin koji je živio u Belgiji i borio se za IS u Siriji. Ostala dvojica imale su lažne sirijske putovnice s kojima su u listopadu kao izbjeglice ušli u Grčku. IS je naknadno objavio da su Iračani. Napadači na barove i restoran Trojica islamista, uključujući jednog od vođa operacije Abdelhamida Abaaouda (28) i njegova bratra Brahima, otovorili su paljbu na kafiće i restorane ubivši 39 ljudi. Brahim se potom raznio, a Abaaoud, ozloglašeni belgijski džihadist marokanskog porijekla koji je bio na međunarodnoj tjeralici, pobjegao je. Taj islamistički radikal poznat u Siriji, koji je već imao ulogu u nekoliko osujećenih napada u Francuskoj, ubijen u velikoj policijskoj akciji u sjevernom predgrađu Pariza Saint-Denisu 18. studenoga. Treći napadač, Belgijac marokanskih korjena Chakib Akrouh (25) raznio se tijekom racije u Saint-Denisu. Napadači na Bataclan Trojica francuskih napadača, a svi su neko vrijeme proveli u Siriji, izazvala su najveće krvoproliće te večeri kada su upali u koncertnu dvoranu Bataclan i ubili 90 ljudi. Foued Mohamed-Aggad (23) bio je član grupe koja je iz Strasbourga otišla u Siriju 2013. Ostala dvojica su bila 28-godišnji bivši vozač autobusa Samy Amimour i Omar Islail Mostefai (29). Obojica su iz okolice Pariza i bili su poznati radikali. Dvojica napadača na Bataclan raznijela su se, a trećeg su ustrijelili policajci. Briselska veza Istraga je ubrzo pokazala vezu napadača s Bruxellesom, no tek su napadi na belgijsku prijestolnicu 22. ožujka pomogli policiji da zaokruže cijelu sliku. Belgijski istražitelji su neposredno nakon napada pronašli laptop s fajlom "13. studeni" u kojem se nalazila korespodencija organizatora akcije. Još dva ticala su se planiranih, ali neostvarenih napada. IS je objavio da su braća El Bakarooui, koji su se raznijeli u napadima u Bruxellesu, bili su u središtu "svih priprema" pariškog krvoprolića. Policija ih je tražila zbog povezanosti s Abdeslamom prije napada u Bruxellesu. Čovjek koji je izradio bombe za napade iz studenoga Najim Laachraoui raznio se u briselskom zločinu. Osumnjičen je da je iz Bruxellesa koordinirao napade zajedno s četvrtom osobom Mohamedom Belkaidom kojeg je policija ubila u akciji 15. ožujka u belgijskoj prijestolnici. Belgijske vlasti drže Mohameda Abrinija, Abdeslamova suradnika koji je u zračnoj luci u Bruxellesu ostavio putnu torbu s bombom i pobjegao s lica mjesta. Abdeslamova šutnja Abdeslam i dvojica suradnika koja su ga pokupila nakon napada vratili su se iste noći u Belgiju, prošavši tri kontrolne točke francuske policije. Naposlijetku je uhićen 18. ožujka u belgijskom glavnom gradu, četiri dana prije tamošnjih napada. Kao posljednji preživjeli iz pariškog odreda smrti, taj čovjek leži na potencijalnom zlatnom rudniku informacija, no otkako je u travnju prebačen u Francusku brani se šutnjom. Abdeslam i njegov brat Brahim pomogli su u planiranju pariških napada i bili su povezani s Abaaoudom koji je nekim napadačima pomogao da dođu u Europu. Vjeruje se da je Abdeslam unajmio automobile u sobe koji su koristili džihadisti u Parizu. Nakon što je dovezao trojicu napadača na stadion, vjeruje se da je odustao od plana da se sam raznese, no možda je to planirao izvesti na nekom mjeste na sjeveru Pariza u napadu do kojeg nikad nije došlo. Nedostupni "mozak" operacije Istražitelj su u utorak objavili da su došli do prijelomnog trenutka istrage identifikacijom belgijsko-marokanskog džihadista stacioniranog u Siriji kao osobe koja je isplanirala pariške napade. Oussama Atar, 32-godišnji pripadnik IS-a, već je tražen zbog veza s napadima u Bruxellesu. Atar, poznat kao "Abu Ahmad" deset je godina na radaru europskih sigurnosnih službi. Osumnjičen je da je iz Sirije prebacio dvojicu napadača na stadion i jednog alžirskog dhihadista uhićenog u Austriji. Istražitelji su na računalu u Bruxellesu našli audio snimke razgovora između Abu Ahmada i članova pariškog terorističkog tima. Agenti znaju i tko je "glavni mozak" operacije, ali identitet mu zbog istrage ne otkrivaju, rekao je čelnik francuske tajne službe DSGE Bernard Bajolet parlamentu u svibnju. >>Pariški tužitelj: Abaud planirao još jedan napad >>Tko je Abdelhamid Abaud? Belgijski džihadist mozak je pariških napada 