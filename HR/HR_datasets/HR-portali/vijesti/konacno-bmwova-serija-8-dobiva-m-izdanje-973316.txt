Foto: BMW ZA RAZLIKU od originala, novo će izdanje serije 8 dobiti i sportsku M izvedbu, koja će biti ponuđena na tržištu.  Kako bi razuvjerili sve one obožavatelje koji ne padaju na obećanja, pogotovo kad je M8 u pitanju, Bavarcu su uz informaciju u javnost pustili i snimke prototipa koji se testira gdje drugdje nego na Nurburgringu. Četverostruki ispuh, ogromni usisi i čeljusti "morskog psa" jasno ukazuju kako protagonist promotivnog videa nije šala.   Pretpostavlja se kako će ispod poklopca mjesto dobiti 4.4 V8 iz budućeg M5. Dakle, 600 KS je donja granica, baš kao i u slučaju rafiniranijeg M860i iz serije 7. Tko zna, možda i xDrive pogon dobije zeleno svjetlo. Sudeći po dosadašnjoj praksi, serijski M8 na cesti nećemo vidjeti prije kraja 2018. godine, odnosno godinu dana nakon lansiranja obične 8-ice.