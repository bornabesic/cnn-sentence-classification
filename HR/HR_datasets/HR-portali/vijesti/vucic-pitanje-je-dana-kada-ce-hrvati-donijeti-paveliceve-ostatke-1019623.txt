"Jesu li oni ubijali kako bi njihov narod postao bolji i kolika bi cifra ubijenih Srba zadovoljavala potrebe veće i bolje Hrvatske?", zapitao se Vučić. U Spomen-području Donja Gradina u Republici Srpskoj obijležen je Dan sjećanja povodom 72 godine stradanja u logoru Jasenovac. Komemoraciji su nazočili patrijarh Irinej i srpski predsjednik Aleksandar Vučić koji su se okupljenima obratili podsjećajući na prošlost, ali i ukazujući na moguće pojavnosti u budućnosti: “Jesu li oni ubijali kako bi njihov narod postao bolji i kolika bi cifra ubijenih Srba zadovoljavala potrebe veće i bolje Hrvatske?”, zapitao se Vučić. Konstatirao je, također, “svjedočenje pokušaja povampirenja ustaške ideologije, koja se između ostalog ogleda i u reviziji činjenica koje je povijesni nauk već prihvatio i nastojanjima da se rehabilitira Alojzije Stepinac te time skine odgovornost za zločine počinjene nad narodom i svećenstvom SPC”: “Čini se da nije daleko dan kada će uslijediti zahtjev za drugačiju sliku poglavnika Pavelića i prenošenjem njegovih ostataka negdje ovdje. Naše je zato da stvorimo zemlju koju ćemo morati braniti i čuvati. Nikome i nikada nećemo dozvoliti ni ‘Bljesak’ ni ‘Oluju’. Nikada i nikome više”, naglasio je srpski predsjednik. 