U želji da potaknemo raspravu i ponudimo rješenja za najvažnije probleme našega društva, Večernji list kao najutjecajnija medijska kuća pokrenuo je konferenciju pod nazivom “Hrvatska kakvu trebamo”. Prva takva konferencija, koju smo organizirali 20. ožujka ove godine u hotelu Esplanade, bila je jedinstvena: okupila je cijeli državni vrh i više od 400 sudionika. Na njoj je deset vodećih stručnjaka – Anđelko Akrap, Boris Jokić, Dragan Lozančić, Pero Maldini, Goran Buturac, Goran Granić, Davor Škrlec, Katarina Miličević, Božo Skoko i Ivo Lučić – iznijelo presjek stanja i moguća rješenja u deset najvažnijih područja: demografiji, obrazovanju, nacionalnoj sigurnosti, političkom sustavu, poljoprivredi, energetici, ekologiji, turizmu, imidžu zemlje te odnosu prema prošlosti. Osim toga, na konferenciji smo organizirali čak sedam panel-diskusija u kojima je sudjelovalo nekoliko desetaka stručnjaka. Potom, 4. svibnja ove godine, organizirali smo tematsku konferenciju posvećenu obrazovanju i digitalnoj budućnosti. Na njoj su izlagali istaknuti stručnjaci: Boris Drilo, Boris Jokić, Tome Antičić i Pero Lučin, a u tri panel-diskusije svoju viziju obrazovanja i digitalne transformacije ponudilo je dvadesetak stručnjaka. Sutrašnja konferencija, posvećena brendiranju Hrvatske, bit će novi Večernjakov doprinos izradi strategije za modernu Hrvatsku.      U sutrašnjem broju još pročitajte: - Problemi o kojima EK i Vlada šute - Anka Mrak Taritaš: I HDZ-ovci će glasati za mene, ali HNS neće podržati ovu Vladu - Napokon bolja briga za teško bolesne - Drač kao unosan posao