Predsjednica Republike prema istraživanju Dnevnika Nove TV koje provodi IPSOS počela je opet gubiti potporu birača za svoj rad. U ovom trenutku njezin rad odobrava 45 posto ispitanika, a ne odobrava njih 47 posto. No još prije mjesec dana rad predsjednice odobravalo je 56 posto ispitanika, a nije odobravalo njih 39 posto. Očekivano pada i broj neodlučnih kojih je osam posto. Predsjednica i dalje ima najbolji dojam među biračima, točnije o njoj pozitivno misli 57 posto birača, ali i ta potpora se topi. Slijedi premijer Orešković koji pozitivan dojam ima kod 55 posto birača, no i on lagano gubi potporu. Božo Petrov je s 48 posto pozitivnog dojma više manje ostao tamo gdje je bio u travnju. A i s 37 posto pozitivnog dojma Zoran Milanović se nije pomaknuo ni prema gore ni prema dolje u odnosu na travanj. Tomislav Karamarko među biračima ima 21 posto pozitivnog dojma. ŠKOLSKE OCJENE Školskim ocjenama Ured predsjednice ima 2,86 ili trojku, Vlada školskim rječnikom ima ocjenu 2,17, a Hrvatski sabor također 1,91. >>Šest mjeseci eksperimentiranja: Evo tko bi slavio da su danas izbori 