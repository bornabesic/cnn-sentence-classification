Nakon što je jučer u podne voditelj Ekspertnoj radne skupine kurikularne reforme dr. sc. Boris Jokić zatražio od Vlade da ih razrješi s funkcija zbog političkih pritisaka, gotovo istovjetno se na internetu pojavila peticija podrške Cjelovitoj kurikularnoj reformi. U 24 sata prikupilo se više od 20.500 potpisa podrške, a  pobornici ostavljaju i  poruke potpore. U isto vrijeme organiziran je mirni prosvjed podrške koju organizira inicijativa "Hrvatska može bolje" zakazanu za srijedu 1. lipnja u 18 sati na Trgu bana Jelačića. Događaj se organizira preko društvene mreže Facebook, a organirale su ga članice Good inicijative (RODA, Forum za slobodu odgoja, Centar za mirovne studije, GONG, Hrvatsko debatno drustvo, Udruga roditelja Korak po korak) te članovi stručnih radnih skupina kurikularne reforme za – Politiku i gospodarstvo, Povijest, TZK, Etika, Tehnička kultura, Likovna kultura/umjetnost . Za aktivnije građane ostavljena je mogućnost da daju prijedloge što očekuju i žele komunicirati prosvjedom, a komentare mogu ostaviti ovdje. "Osigurajmo djeci odrastanje u modernom, kvalitetno osmišljenom obrazovnom sustavu koji će im dati konkurentna znanja i vještine za život u 21. stoljeću.. Podržimo cjelovitu kurikularnu reformu koju vodi dr. sc. Boris Jokić i tim stručnjakinja i stručnjaka, temeljenu na znanstvenim činjenicama. U zemlji u kojoj se ni oko čega ne možemo dogovoriti, neka obrazovanje bude mjesto gdje će Hrvatska pokazati jedinstvo", dio je poziva građanima na mirni prosvjed podrške Kurikularnoj reformi. >> Više od devet tisuća potpisa za potporu kurikularnoj reformi >> 'Nije istina da nismo uvažili druga mišljenja i da nas je imenovao SDP' >> Jokić odgovorio ministru Šustaru nakon što nije prihvatio ostavku ekspertne skupine: Nije ovo tržnica! 