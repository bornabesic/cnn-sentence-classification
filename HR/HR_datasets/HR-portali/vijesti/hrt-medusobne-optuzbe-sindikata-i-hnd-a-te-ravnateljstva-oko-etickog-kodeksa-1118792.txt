Ravnateljstvo HRT-a i ogranak Hrvatskog novinarskog društva (HND), podružnica Sindikata novinara Hrvatske (SNH) i Koordinacija sindikata na HRT-u međusobno se optužuju za nepravilnosti u donošenju izmjena i dopuna Etičkog kodeksa za novinare na HRT-u. Pri tom ogranak HND-a, SNH-a i  Koordinacije sindikata tvrde da je dosadašnji v.d. glavnog ravnatelja Siniša Kovačić 'prekršio zakon i podzakonske akte' u  i traže poništenje Etičkog kodeksa donesenog 30. rujna, a Ravnateljstvo HRT-odbacuje njihove tvrdnje i navodi da  se njihov 'nedatiran i nepotpisan dopis ne može prihvatiti kao valjan'. U dopisu ogranka HND-a i sindikata upućenom  Vijeću za elektroničke medije (VEM) i Nadzornom odboru HRT-a traži se da ta mjerodavna tijela postupe u skladu sa svojim zakonskim dužnostima te da izmijenjeni i dopunjeni Etički kodeks proglase ništetnim i stavi izvan pravne snage 'Donošenjem izmjena i dopuna Etičkog kodeksa od 30. rujna 2016. dosadašnji v.d. ravnatelja neposredno je prekršio Statut HRT-a , odnosno postupio je suprotno odredbama koje jasno određuju da je Etički kodeks opći akt te da će glavni ravnatelj, prije donošenja općih akata HRT-a koje donosi te akte dostaviti Nadzornom odboru HRT-a', ističe se u dopisu u kojem se navodi  kako je Kovačić prekršio i Zakon o medijima, odnosno proceduru koju nalaže taj Zakon a odnosi se na samoregulacijska akte pravila novinarske struke i etike.  V.d. ravnatelja samoinicijativno i samostalno donio izmjene i dopune Etičkog kodeksa  'Naime, nije proglašena niti provedena javna rasprava o izmjenama i dopunama, niti su u njihovoj izradi sudjelovali izabrani predstavnici radnika na koje se Kodeks primjenjuje. S obzirom na činjenicu da je dosadašnji v.d. ravnatelja samoinicijativno i samostalno donio izmjene i dopune Etičkog kodeksa HRT-a, pozivamo Vijeće za elektroničke medije da provede nadzor zbog kršenja Zakona o medijima' ističe se u dopisu u kojem se zaključuje i kako je Koordinacija sindikata u funkciji Radničkog vijeća uz brojne primjedbe dala negativno mišljenje na prijedlog  tog dokumenta. Kako Hina doznaje, u tom negativnom mišljenju Koordinacije sindikata upućenom Kovačiću i zaprimljenom još 29. rujna,  ističe se da navedeni akt 'treba vratiti na doradu te tako dorađeni tekst uputiti na javnu raspravu'. Isto tako, potvrđeno je da je dopis sindikata i HND-a  u kojem se proziva Kovačić  upućen u popodnevnim satima 3. listopada, a zaprimljen u uredu glavnog ravnatelj dan poslije. No, s  druge strane,  u odgovoru HRT-a naglašava se da su 'nedatirani i nepotpisani dopis' dobili u utorak 4. listopada te da HRT kao poslodavac vodi postupak savjetovanja sa Koordinacijom  sindikata u funkciji Radničkog vijeća ' pa nije jasno u kojem se svojstvu se dopisom poslodavcu obraća predsjednica ogranka HND-a na HTV-u', ističući i da prozvana Sanja Mikleušević Pavić 'nije sindikalni povjerenik niti jednog sindikata koji djeluje na HRT-u.'. U očitovanju Ravnateljstva HRT-a navodi se i kako je  Siniša Kovačić prijedlog  novog Etičkog kodeksa 22. rujna dostavio Koordinaciji sindikata na savjetovanje, te da je 29. rujna Koordinacija sindikata dostavila svoje očitovanje s potpisom predsjedavajućeg  Ivice Vlašića te da ' nije dala negativno mišljenje na prijedlog Etičkog kodeksa za novinare i kreativno osoblje HRT-a'. Ističe se i da je Siniša Kovačić  30. rujna, inače posljednjeg dana prije isteka njegovog produljenog mandata v.d. glavnog ravnatelja, potpisao novi Etički kodeks koji će 'na snagu stupiti osmog dana od objave na intranetu HRT-a'. U očitovanju se navodi i kako je v.d. glavnog ravnatelja, u skladu sa Statutom HRT-a, pripremio navedeni akt za sljedeću sjednicu Nadzornog odbora  te se odbacuju navodi iz dopisa sindikata i ogranka HND-a . 'Nadzorni odbor može samo navedeni akt primiti na znanje, jer donošenje istog nije u njegovoj nadležnosti.  U (vlastoručno) nepotpisanom dopisu pogrešno se poziva na članak 26. Zakona o medijima, jer se isti članak odnosi na Statut medija, a Statut HRT-a  u skladu sa člankom 23. stavkom 1. toč. 1 Zakona o HRT-u na prijedlog Glavnog ravnatelja donosi Nadzorni odbor, a potvrđuje Hrvatski sabor', ističe se u očitovanju. Također se kaže kako je jedna od naznačenih nepotpisanih strana dopisa i ogranak HND na HRT- te 'naznačena predsjednica Sanja Šegedin – Miriovsky ' (iako je na čelu ogranka HND-a Sanja Mikleušević Pavić – op.a) koja 'sigurno zna da članovi HND imaju svoj Etički kodeks i pravila struke kojih su se obvezni i pridržavati' 'Da li bi prethodno trebalo značiti da novinari mogu imati dva etička kodeksa – jedan u strukovnom udruženju, a drugi bi trebao biti kod poslodavca' zaključuje se u priopćenju Ravnateljstva koje potpisuje v.d. ravnateljica produkcije HRT-a Sanja Ivančin. >>Osigurana isplata plaća zaposlenicima uoči krize upravljanja HRT-om 