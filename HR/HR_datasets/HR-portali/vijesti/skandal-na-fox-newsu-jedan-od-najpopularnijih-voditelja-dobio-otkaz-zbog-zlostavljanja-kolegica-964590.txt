Foto: YouTube FOX NEWS otpustio je svog najpopularnijeg voditelja Billa O'Reillyja zbog optužbi da je seksualno zlostavljao svoje kolegice.  Vijest o otkazu prvi je objavio The Wall Street Journal, čiji je vlasnik Rupert Murdoch, koji je ujedno i vlasnik mreže Fox News.  Prema pisanju američkih medija, pet žena je dobilo odštetu od čak 13 milijuna dolara zbog O'Reillyja, a Fox je počeo gubiti ogroman novac na oglašivačima koji su se masovno počeli povlačiti.  Odvjetnica jedne od žena koje je O'Reilly navodno zlostavljao kazala je da ju je nazivao "vrućom čokoladom". "Promatrao ju je s požudom u očima, a to bi uvijek radio kad nije bilo nikog u blizini. Bila je jako uplašena", ispričala je odvjetnica Lisa Bloom.