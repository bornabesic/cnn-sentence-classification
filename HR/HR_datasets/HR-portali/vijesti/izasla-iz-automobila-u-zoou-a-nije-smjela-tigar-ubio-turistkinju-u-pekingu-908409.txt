Foto: FAH JEDNA je žena poginula, a druga ozlijeđena u zoološkom vrtu u Pekingu kada su izašle iz automobila u prostoru za tigrove, objavili su u nedjelju mediji.  Radnici u parku za divlje životinje spasili su mlađu ženu, ali je stariju, koja joj je pritekla u pomoć, ubio drugi tigar, piše list Legal Evening News.  Turisti se mogu automobilom provesti kroz ograđeni prostor za divlje životinje, ali cijelo vrijeme moraju ostati u vozilu, navodi list.  Incident se dogodio u subotu popodne, a ozlijeđena žena je prebačena u bolnicu, rekle su vlasti okruga Yanqing.  Park Badaling Wildlife World, smješten uz Kineski zid oko 60 kilometara od Pekinga, najveći je kineski ekološki park koji se prostire na 400 hektara.