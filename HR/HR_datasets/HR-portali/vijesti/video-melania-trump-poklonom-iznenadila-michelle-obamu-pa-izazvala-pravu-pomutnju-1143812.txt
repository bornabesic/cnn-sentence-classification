Kao što to i obično biva kod velikih događaja, mnogi korisnici interneta izdvojili su jedan trenutak koji se dogodio prije inauguracije Donalda Trumpa. Kada su Melania i Donald došli u Bijelu kuću, Melania je donijela poklon za Michelle Obamu. Bila je to poveća kutija draguljarske kuće Tiffany&Co što je stvorilo probleme u protokolu. Dok je Obama objašnjavao kakav je protokol i govorio Donaldu i Melaniji gdje da stanu, zbunjena Michelle nije znala što bi s poklonom i gdje bi ga stavila da se može fotografirati. - Pričekajte sekundu, ja ću srediti protokol - kazao je Obama i uzeo poklon te ga unio u Bijelu kuću. Ljudima je bio zanimljiv izraz lica Michelle Obame koja nije znala što da radi s poklonom dok neki smatraju da joj se kutija nije sviđala.  >> Trump već povukao prve poteze kao 45. američki predsjednik, a u govoru je oštro poručio: 'Islamski ću radikalizam izbrisati s lica zemlje!' 