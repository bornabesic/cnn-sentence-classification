Foto: FAH REFORMA javne uprave jedna je od najavljenih reformi koje u kampanjama pred lokalne izbore guraju MOST i HDZ, a jedna od posljedica takve reforme trebala bi biti i ta da će u cijeloj Hrvatskoj činovnici za iste poslove primati iste plaće.  U tom kontekstu, RTL Danas je objavio podake o neto plaćama gradonačelnika svih hrvatskih gradova. Interesantno je primijetiti kako rekorder živi u Svetom Ivanu Zelini - to je Hrvoje Košćec iz HNS-a, s plaćom od 19.252 kune. Prati ga zagrebački gradonačelnik Milan Bandić, s plaćom od 18.251 kunu. Na trećem mjestu nalazi se varaždinski gradonačelnik Goran Habuš iz HNS-a, s plaćom, od 18.226 kuna. Na dnu ljestvice - među onima s najmanjim gradonačelničkim plaćama - nalaze se MOST-ova Katarina Ujdur u Metkoviću, s plaćom od 8087 kuna, HDZ-ova Antonija Jozić u Pleternici s 7051 kunom, HDZ-ov Josip Budimir u Kutjevu s 6364 kune te rekorder Ante Pranić u Vrgorcu iz Nezavisne liste mladih, s plaćom od samo 4124 kune.