Ron Paul, dugogodišnji republikanski kongresmen iz Teksasa, kandidat za američkog predsjednika 2012. i svojevrsni libertarijanski guru, godinama je upozoravao na monetarno stanje SAD-a i neodrživi ekonomski sustav. Kada je 2008. eskalirala velika financijska kriza, Paul je mogao samo odvratiti 'rekao sam vam'. Nakon izbora Donalda Trumpa na čelo Sjedinjenih država, koji pokušava ojačati ekonomiju SAD-a stvarajući nova radna mjesta, Ron Paul upozorava kako se nadolazeća financijska kriza neće i ne može zaustaviti. U intervjuu za Zero Hedge, Ron je zaključio kako su centralne banke SAD-a veoma kreativne u izbjegavanju katastrofe, ali tome se predviđa skori kraj. Svoju teoriju bazira na činjenici kako su Federalne rezerve tijekom krize 2008. i 2009. godine tiskale milijarde dolara bez pokrića. Tada, taj je pothvat spasio Ameriku, ali i utabao put za novu svjetsku krizu samo desetljeće kasnije. - Ekonomska apokalipsa nam je pred vratima i nitko je ne može zaustaviti. Što je najgore od svega, za tu će katastrofu optužen biti Donald Trump - priča Paul. - Katastrofa će se dogoditi u naredne dvije godine, a čak ni Donald Trump ili Vladimir Putin ne mogu spriječiti novu krizu - istaknuo je.  >> Dobitnici Nobelove nagrade za mir osuđuju Trumpovu 'mržnju': 'To je temeljno rasistički čin'