Snažna detonacija odjeknula je danas u zgradi u Kostreni, a ozlijeđen je jedan muškarac, piše Novi list. Eksplozija, po prvim saznanjima najvjerojatnije plinske boce, se dogodila u zgradi na kućnom broju 6 Ulice Ive Šodića. Uslijed eksplozije izbijeni su okviri prozora stana. Ozlijeđeni muškarac je bio pri svijesti te je po prvim neslužbenim informacijama imao od vidljivih ozljeda par opeklina, a prevezen je u KBC Rijeka. Stanari kažu da je susjed već neko vrijeme najavljivao da će aktivirati plinsku bocu te da je znao i drugima prijetiti. Kažu da su u stanu pokraj bila i njegova mala djeca. - Supruga mu nije bila u stanu kad je to učinio. Govorio je već neko vrijeme da će to napraviti. Problem je kad popije. Stajao je kad je izašao iz zgrade. Čak je i dvije pive stavio u džep prije nego su ga odveli iz stana - rekli su stanari za Novi list.