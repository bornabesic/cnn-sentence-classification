Ivo Sanader pojavio se jutros na zagrebačkom Županijskom sudu gdje mu je nastavljeno suđenje za aferu Fimi medija.  Zbog njegovih problema sa zdravljem suđenje je bilo u prekidu neko vrijeme, a jutros je na klupu za svjedoke sjela Ana Jazić iz Hrvatske lutrije.  Iskazivala je o tome kako je Hrvatska lutrija poslovala s Fimi medijom. Rekla je da je to bila samo jedna od agencija s kojima su poslovali te da Fimi medija nije imala ekskluzivnih prava na poslovanje s Hrvatskom lutrijom. Rekla je i da joj nitko nije naložio da posluje s Fimi medijom. Upitan da komentira arbitražu koju je Hrvatska izgubila, Sanader je kazao: – Tko kaže da je to gubitak? Tko je izgubio? Ja cijelo vrijeme govorim da se sve bazira na lažnom Ježićevu iskazu. Ježić je lažni svjedok. Tvrdio sam to i tamo i ovdje. A zbog svega osjećam samo satisfakciju. Pitanje je tko je izgubio. Ja mislim da je istina dobila. – Stalno jedno te isto govorim – Ježić laže. Osim toga, tih pet milijuna kuna za koje on govori da je MOL potplatio bivšeg premijera, odnosno mene, gdje je tih pet milijuna? – upitao je Sanader >> Sanader je sposoban za suđenje, nastavljaju mu se procesi i za Fimi mediju i za Planinsku 