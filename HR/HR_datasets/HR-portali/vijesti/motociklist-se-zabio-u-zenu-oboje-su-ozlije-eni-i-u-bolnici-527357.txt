Jedna osoba je smrtno stradala, a još su tri ozlijeđene u teškoj prometnoj nesreći koja se par minuta iza 15.30 sati dogodila na autocesti A1 kod čvora Pirovac. U nesreći je sudjelovalo samo jedno vozilo i to Toyota zadarskih registracija. Smrtno stradala osoba preminula je na mjestu događaja, a ozlijeđeni su prebačeni u šibensku Opću bolnicu. Očevid na mjestu događaja provodi dežurni županijski državni odvjetnik iz Šibenika. Iz Hrvatskog autokluba (HAK) kažu da se zbog prometne nesreće na autocesti A1 na čvoru Pirovac (300. km) u oba smjera vozi se jednim trakom, uz ograničenje brzine na 40 km/h. Promet je pojačan na pojedinim dionicama autocesta u smjeru unutrašnjosti, duž jadranske obale, na cestama u Istri, na autocesti A3 Bregana-Lipovac u smjeru zapada te na graničnim prijelazima. Kako je izvijestio Hrvatski autoklub (HAK) u 16.30 sati, zbog prometne nesreće na autocesti A1 na čvoru Pirovac (300. km) u smjeru Splita vozi se jednim trakom, uz ograničenje brzine na 40 km/h.  Na graničnim prijelazima čeka se od 15 do 45 minuta. Prema dojavi MUP-a stanje na graničnim prijelazima u 14 sati je bilo: GP Pasjak - ulaz - promet osobnih vozila pojačanog intenziteta - čekanje oko 15 minuta, izlaz - promet osobnih vozila pojačanog intenziteta - čekanje oko 45 minuta; GP Kaštel - ulaz - promet osobnih vozila pojačanog intenziteta - čekanje oko 25 minuta, izlaz - promet osobnih vozila pojačanog intenziteta - čekanje oko 25 minuta; GP Plovanija - izlaz - promet osobnih vozila pojačanog intenziteta - čekanje oko 15 minuta; GP Maljevac - ulaz - promet osobnih vozila pojačanog intenziteta - čekanje oko 15 minuta. Zbog blagdana i produženenog vikenda u Austriji očekuje se pojačan promet na ulasku i izlasku iz Hrvatske, no otvoren je maksimalan broj ulaznih i izlaznih traka.  Na cestama gdje se zbog radova vozi uz privremenu regulaciju moguće su povremene smetnje i vožnja u koloni. Vozače se poziva na strpljenje i poštivanje propisanih zabrana i ograničenja. Zbog automobilističke utrke zatvorena je Avenija Dubrovnik u Zagrebu, na dijelu od Avenije Većeslava Holjevca do ulice Radoslava Cimermana u oba smjera, do ponedjeljka do 4 sata U pomorskom prometu nema poteškoća. Na Selskoj cesti kod kućnog broja 52 u Zagrebu u nedjelju u 14.25 motociklist se zaletio u ženu. Oboje su ozlijeđeni i prevezeni u bolnicu. Policijski očevid je u tijeku.