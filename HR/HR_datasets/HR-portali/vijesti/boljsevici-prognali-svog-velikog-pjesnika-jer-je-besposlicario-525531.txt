Dobitnik Nobelove nagrade za književnost 1987. godine i jedan od najvećih ruskih pjesnika 20. stoljeća Josif Brodski sa svoje 24 godine nije htio pohađati nikakvu školu niti se zaposliti. Tadašnjim vlastima u SSSR-u to je bilo neprihvatljivo. Mladić tako mlad i pun snage nije radio za dobro domovine nego je, smatrali su, besposličario. Nije imao radno mjesto, on je tek pisao pjesme i prevodio ih. Zbog toga su ga 1964. godine pod optužbom 'društvenog parazitizma' osudili na 'društveno koristan rad u logoru'. On je po njima bio jedan obični dokoličar. Pred sovjetskim sudom na pitanje zbog čega ništa ne radi, odgovorio je: “Ja radim, pišem stihove”.  No, prema sovjetskom zakonu iz 1961. godine, svi radno sposobni građani morali su imati radno mjesto, a oni koji koji nisu koristili to "pravo na rad" progonjeni su kao gotovani. Dokoličare bi tako uhićivali i bacali u zatvore ili ih slali na prisilni rad u Sibir ili neku udaljenu regiju. Brodski 1988. godine Brodski je rođen na današnji dan 1940. u židovskoj obitelji u Lenjingradu čiju je opsadu jedva preživio kao dijete. On i njegovi roditelji skoro su umrli od gladi. S petnaest godina napustio je školi želeći se upisati u školu za podmorničara. Nije uspio, no nije odustajao tražeći posao. Svašta je radio, a to su bili najčešće fizički poslovi. Radio je u mrtvačnici, bolnici, tvornicama, u geološkim ekspedicijama, kao radnik u brodskoj kotlovnici... No cijelo vrijeme se samoobrazovao, samostalno učeći engleski i poljski kako kako bi mogao prevoditi djela svog omiljenog pisca Czesława Miłosza. Sa samo 17 godina objavljuje svoje prva djela. Osuđen svog gotovanstva osuđen je na pet godina prisilnog rada i upućen u logor na sjeveru Rusije u selu Norinsk u Arhangelskoj oblasti. Zapravo, živio je u oronuloj drvenoj kolibi, radio na jednoj farmi isključivo poljoprivredne poslove, a u ono malo slobodonog vremena što je imao išao bi u lokalnu knjižnicu i čitao. Zahvaljujući utjecajnim prijateljima umjetnicima nakon 18 mjeseci je ipak pušten.  Zanimljivo, po povratku u Lenjingrad više puta je izjavio da je progon za njega bio "sretan dio života".  Po povratku je primljen je u Savez pisaca, što mu je omogućilo da izbjegne nove optužbe za “besposličarenje”. Naposljetku, 1972.  zbog strahovitog pritiska sovjetskih vlasti ipak je bio prisiljen otići iz SSSR-a. Predavao je na najboljim američkim sveučilištima,  1979. godine je postao član Američke akademije znanosti i umjetnosti, a američko državljanstvo je dobio godinu dana kasnije.. U Americi je bio poznat kao Joseph Brodsky. Nobelovu nagradu za književnost dobio je 1987. godine. Umro je u snu 1996.u New Yorku.