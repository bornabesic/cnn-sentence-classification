Foto: FAH MICHAEL BEHRENDT, novinar Die Welta koji je prvi objavio da je policija uhitila krivog čovjeka nakon terorističkog napada u Berlinu, kazao je da su istražitelji "potpuno pogubljeni", piše Guardian. >> NAPAD KAMIONOM U BERLINU Ubijeno 12 ljudi, šef policije: "Očekujemo nove velike napade"  "Policija nema pojma koga traže. Olakšanje koje su osjetili kada su priveli osumnjičenog ubrzo nakon napada sada je zamijenio osjećaj bespomoćnosti", kaže Behrendt. Potragu za pravim napadačem usporedio je s potragom za iglom u plastu sijena.  "Nemaju oružje, nemaju DNK tragova, nemaju ništa", kaže.  Policija sada analizira snimke nadzornih kamera s mjesta napada u nadi da će doći do informacija koje bi im mogle pomoći u pronalaženju i identifikaciji napadača.  "Dok ne dođu do nekih konkretnih informacija, uopće im neće biti jasno s čime točno imaju posla", zaključuje novinar Die Welta.