U četvrtak, 1. lipnja, ministar će doputovati iz Dubaija u Zagreb inauguracijskim letom kompanije Emirates U povodu uspostave dnevne izravne veze između Zagreba i Dubaija, ministar turizma Republike Hrvatske Gari Cappelli će 31. svibnja i 1. lipnja 2017. godine službeno boraviti u Ujedinjenim Arapskim Emiratima, u Dubaiju. Tom prilikom, ministar će se sutra, 31. svibnja, u sjedištu kompanije Emirates, susresti s predsjednikom Uprave Timom Clarkom s kojim će razgovarati o važnosti uvođenja izravnog leta Zagreb – Dubai za dodatni razvoj turizma i hrvatskog gospodarstva. U nastavku dana, ministar će održati sastanak sa izvršnim direktorom jedne od najvećih korporacija zdravstvenog osiguranja na svijetu – CIGNA, Jai Vermom s kojim će razgovarati o mogućnostima zajedničke suradnje u sferi zdravstvenog turizma. U četvrtak, 1. lipnja, ministar će doputovati iz Dubaija u Zagreb inauguracijskim letom kompanije Emirates. Kompanija Emirates od 1. lipnja uvodi izravne dnevne letove između Zagreba i Dubaija tijekom cijele godine. Zrakoplov tipa Boeing 777-300EU sa 364 sjedala povezivat će Hrvatsku posredno s 80-ak država u Aziji, Australiji, Africi i na Bliskom Istoku, što predstavlja veliki značaj za snažnije turističko pozicioniranje Hrvatske na dalekim tržištima.