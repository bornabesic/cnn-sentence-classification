Diljem Hrvatske maturanti slave svoje posljednje dane u srednjoj školi, te je gotovo svaki grad poprište norijade. I dok velika većina maturanata oproštaj sa srednjom školom slavi uz pjesmu, ples i manje ili više alkohola, maturanti iz Primorja svoju su norijadu okrnjili fašističkim pozdravom. Naime, grupa maturanata i maturantica za fotografiju je pozirala s desnicama visoko podignutim u fašistički pozdrav, a koliko su ponosni na sebe pokazuje i činjenica da su to stavili na Facebook. Facebook Maturanti s Kvarnera fotografirali su se ruku dignutih u fašistički pozdrav   Naknadno nam se u redakciju javio čitatelj koji tvrdi da je jedan od srednjoškolaca na fotografiji i inzistira da je bila riječ isključivo o zafrkanciji, a ne o veličanju fašističkih režima.