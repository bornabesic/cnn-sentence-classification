Nakon uspješnih lansiranja raketa, veliki diktator Sjeverne Koreje Kim Jong-Un najviše se voli opustiti uz grljenje, osmjehe i poneku cigaru, uvijek s istim ljudima. Ti ljudi su zaduženi za uspješnu provedbu tajnovitog raketno-nuklearnog sjevernokorejskog programa. To su: bivši general zračnih snaga Ri Pyong Chol, znanstvenik Kim Jong Sik i upravitelj za razvoja nuklearnih raketa Jang Chang Ha. Ti su ljudi na vrhu ljestvice moći u Sjevernoj Koreji. Spomenuti trio je blizak s korejskim vođom i nezamjenjiv za plan nuklearnog naoružanja. Podsjećamo, Sjeverna Koreja provela je dva uspješna nuklearna testa i desetak raketnih testova od početka prošle godine.  An Chan-il, bjegunka i bivša časnica sjevernokorejske vojske ističe kako Kim Jong-Un drži ključne čelnike nuklearnog programa odmah uz sebe. To naglašava važnost kojom Kim Jong tretira nuklearni program. Premda Kim Jong Sik i Jang nisu iz elitnih obitelji, kao mnogi drugi iz samih vrhova vojske, njih je on osobno odabrao, piše Daily Mail. - Kim odgaja novu generaciju pomoćnika, različitih od onih koji su savjetovali njegova oca, navodi Chan-il. Najprominentniji od trojice je Ri, bivši general zračnih snaga, koji sada nadzire balistički raketni program. - - Uvijek se smiješi na slikama, a u vojsci je aktivan još prije negoli je Kim Jong-Un naslijedio svog oca, koji je umro 2011., ističe Michael Madden, stručnjak za vodstvo i vođenje unutar Sjeverne Koreje. Znanstvenik, Kim Jong Sik, započeo je svoju karijeru kao civilni aeronautički inženjer, ali sada nosi uniformu generala zbog uloge koju je odigrao u lansiranju prve uspješne rakete 2012. godine. - Do svoje je pozicije došao isključivo uspješnim radom, te je toliko blizak s Velikim Vođom da se vozio s njim u njegovom privatnom avionu, ističe Madden. Najmanje se zna o Jang Chang Hau, predsjedniku Akademije za Nacionalnu obranu, koja je zadužena za razvoj naprednih i tajnih sustava naoružanja. Pod Jangovim vodstvom, Akademija sadrži oko 3000 raketnih inženjera, ako je suditi po izvještajima sjevernokorejskih medija. -Ovo su ljudi koji raketni program Sjeverne Koreje uvode u 21. stoljeće- upozorava Kim Jin-moo, stručnjak za sjevernokorejsku elitu. Kim Jong-Un nadgledao je testiranje novog sustava za protuzračnu borbu i naredio njegovu masovnu proizvodnju i raspoređivanje po čitavoj zemlji, javljaju u nedjelju mediji na Sjeveru dok traje vrlo visoka napetost na poluotoku. Zadnjih mjeseci mladi čelnik je prisustvovao brojnim testiranjima vojnog karaktera pa i prošle nedjelje kad je nadgledao testiranje balističke rakete srednjeg dometa. U jednoglasnoj izjavi koju je podržala Kina, jedina saveznica Sj. Koreje, Vijeće je zatražilo od Pjongjanga da ne "provodi nova nuklearna i balistička testiranja" i iskaže "smjesta iskreni angažman oko nuklearnog razoružanja putem konkretnih akcija". U nedjelju je službena sjevernokorejska agencija KCNA objavila da je Kim "prisustvovao testiranju novog tipa sustava navođena protuzračnog oružja" namijenjena "detektiranju i napadanju različitih ciljeva koji lete u svim pravcima". Agencija ne navodi kad bi se te vježbe održavale. Pjongjang je već testirao taj novi sustav u travnju 2016. ali su uočene greške, po KCNA. Ovog puta, Kim je, po agenciji, uspio provjeriti da su svi nedostaci sustava "savršeno ispravljeni".