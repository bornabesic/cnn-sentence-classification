Velika Britanija izgubila bi najmanje pola milijuna radnih mjesta unutar dvije godine nakon izglasavanja izlaska iz Europske unije a pad vrijednosti funte oštro bi povećao inflaciju, rekao je danas ministar financija George Osborne. Mjesec dana prije nego Velika Britanija održi referendum o svojem članstvu u Europskoj uniji, Osborne je izjavio da bi zarade radnika, kad bi se uskladile s inflacijom, bile najmanje tri posto niže unutar dvije godine, što je isto što i  800 funti godišnje manji prihodi za nekog tko radi puno radno vrijeme uz prosječnu plaću. Osborne je izjavu dao vezano u novo izvješće ministarstva financija o kratkoročnim posljedicama glasovanja "out" iz EU-a. >> Cameron upozorava: zemljaci, izlazak iz Europske unije znači više cijene u trgovinama >> 'EU pokušava ostvariti iste ciljeve kao i Hitler. Samo različitim metodama' 