Kao i u dvije prethodne situacije, kada se dogodi nestabilnost u hrvatskoj Vladi i pojave opcije ili preslagivanja Vlade, dakle traženje nove saborske većine, ili prijeti pad vlade i raspisivanje novih izbora, uzbuna se diže i na Pantovčaku. U Uredu predsjednice Kolinde Grabar-Kitarović kažu da prate razvoj ove političke situacije i da će predsjednica, potpuno u skladu sa svojim ovlastima, i u ovakvoj situaciji djelovati kao faktor stabilnosti Hrvatske. Pantovčak, dakle ne može još komentirati aktualnu situaciju, no potpuno su pripravni za mogućnost kada i ako će biti potrebno aktiviranje predsjedničinih ovlasti, a shodno razvoju događaja u državi. 