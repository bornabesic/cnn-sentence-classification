Tomislav Panenić i bivši hrvatski premijer Tihomir Orešković u Vukovaru održali su zajedničku konferenciju za medije u Vukovaru. Panenić je na početku kazao kako treba upregnuti snage da se stanje u županiji i cijeloj državi sredi, te da za to trebaju i potporu prijatelja. Bivši premijer došao mi je pružiti potporu da riješimo brojne probleme' "Naravno da dolazimo u situaciju u kojoj moramo biti odgovorni da ono što zastupamo ne bude samo politički hir, nego da zaista napravimo ono što govorimo. Bio bih sretniji da dolazim kao kandidat u županiju u kojoj je med i mlijeko, ali svjesni smo da imamo probleme i da ćemo morati upregnuti, ne samo naše snage, nego i uz potporu svih prijatelja, Vlade RH i europskih fondova". "Vrijeme nam nije na raspolaganju. Tko god da postane župan imat će odgovornost da iznijedri rezultate. Bojim se da politikanstvo koje vlada na ovom području je suzdržano i da nije dostatno. Očekivanja od mene, kao čovjeka usko vezanog za fondove, su da pokrenemo radna mjesta, investicije. Nije model pružiti ruku stotinama tisućama ljudi, nego osigurata radna mjesta. U mojem mandatu, ako dobijem povjerenje građana sigurno ću posvetiti pažnju i tom dijelu, ali glavna će mi biti potpora gospodarstvu. Da svatko tko želi ulagati ima pomoć", kazao je Panenić. Bivši premijer, mister Tim Orešković opet u politici - evo što poručuje 'građevinama'... Reporter: Danijela Mikola Potom je riječ preuzeo bivši premijer Tihomir Orešković.  'Došao sam pružiti podršku Paneniću, bio je kvalitetan ministar gospodarstva, govorim to i kao biznismen i kao premijer. U meni je bilo u cilju da aktiviramo investicije u Slavoniji. Panenić je stručnjak i aktivirao je investicije', kaže Tihomir Orešković. 'Ne, ne vraćam se u politiku, nisam član nijedne stranke, moja stranka je Hrvatska', kazao je Orešković. Orešković se nakon kratkog premijerskog staža ponovno vratio na stari posao u Tevu u Amsterdamu, a Tomislav Panenić je nakon što je bio ministar gospodarstva prve Vlade HDZ-a i Mosta sada saborski zastupnik. - Prepoznao sam Panenića kao čovjeka koji može riješiti probleme. I meni je bio cilj da nešto aktiviramo u vezi financija u Slavoniji. Čovjek je stručnjak i borio se svaki dan da aktivira nešto u Slavoniji - ispričao je Orešković i naveo  istraživanja ugljikovodika i IBM kao pozitivne investicije.  - Svi znamo da je to bila bogata županija. Trebamo ljude koji imaju energiju i mogu ostvariti rezultate. Meni je u interesu da pokrenemo Hrvatsku. Nisam ni u jednoj stranci, ali kao bivši premijer želim pomoći - rekao je Orešković. - Ovaj gospodin samo hoće najbolje za ovaj narod. Čovjek koji ima svoj OPG, koji zna koji su izazovi ljudi koji rade u poljoprivredi, kako rade i muče se, uvjeren sam da će on tu naći riješene i transformirati ovu županiju - kaza je. Kako je jasno dao do znanja Orešković se ne namjereva vratiti u politiku čak ni ako mu Most ponudi funkciju premijera. - Poštujem Most jer su bili uz mene do kraja kad mi je bilo najteže - kazao je Orešković koji smatra da je 'lex Agrokor' pozitivan pomak. - S time smo dobili malo vremena. Agrokor je ogromna firma, tu treba dozvoliti da revizori dobro razmotre cijelu strukturu, to će uzeti dobrih šest mjeseci. Treba dozvoliti stručnjacima da rade svoj posao. Svi možemo spekulirati, ali akon prve faze sve će biti jasnije - kaže Orešković koji tvrdi i da nije znao za probleme u Agrokoru dok je bio premijer. Na pitanje podržava li ministra Zdravka Marića kazao je da je on stručnjak. - Ja sam ga izabrao, pokazao se kao 'plug and play', nemam ništa loše reći - kazao je. 