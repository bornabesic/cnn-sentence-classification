Foto: Michelle Lynn Facebook  U NAMJERI da doslovno prevedemo pojam baby catching glupo je reći "hvatanje beba" jer bi to moglo značiti doslovno svašta, no kada pričamo o babicom pojam nas automatski podsjeti na činjenicu da bebe ponekad doista samo izlete pa babice kao golmani moraju paziti da na vrijeme uhvate bebu. Da, to je pojam na kojeg mislimo, pojam koji je babicama itekako poznat, a sada imamo i jedan predivan slikovni dokaz kako to točno izgleda. Tko za što bi se dogodilo kada babice ne bi imale golmanske reflakse u situacijama kada, kao i ovaj momčić sa slike, doslovno izjuri nezaštićen u "strašan i nesiguran" svijet. "Ovo je definitivno bilo najbolje hvatanje 2016. godine!", napisala je porodna fotografkinja Michelle Lynn uz fotografiju koju je snimila na jednom kućnom porodu. "Trenutak je doista bio savršen - porod je prolazio u vrlo opuštenoj atmosferi, vidi se to i po osmjehu babice koja je pomagala mami, a potom i bebici da sigurno aterira na ovaj svijet. Savršen snimak savršenog trenutka sa svim popratnim detaljima koji pokazuju kakav porod često jest i kakve se sve mini komplikacije pritom mogu dogoditi. Poput ovog vidljivog pucanja pupkovine (ne cijele), krvi i sluzi koja je toliko normalna na porodu, a zbog koje beba još brže klizi prema dolje. I tada često trebaju baš dobri refleksi babice kako beba ne bi završila na podu." Za sve one koju gledaju i pitaju se koja je to poza fotografkinja je pojasnila da je majka u tom trenutku jednom nogom bila na podu, a drugom na krevetu jer je tako bila najstabilnija za zadnje tiskanje, a bebica je bila u idealnom položaju za izjuriti van. Sva sreća pa je jurcanje van refleksno spasila spretna i naviknuta baby catcherica. A ovo je hvatanje iste bebe, dio 2 - nastavak koji zorno prikazuje važnost dobrih refleksa babice.