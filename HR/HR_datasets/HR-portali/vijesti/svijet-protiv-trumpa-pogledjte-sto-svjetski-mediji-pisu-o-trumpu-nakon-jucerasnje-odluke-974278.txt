Foto: DrewAngerer/Staff/Getty NAKON što je američki predsjednik Donald Trump donio odluku da se SAD povlači iz Pariškog sporazuma o klimi, njegov potez tema je naslovnica svjetskih medija.  "Kako bismo ispunili ozbiljnu dužnost da zaštitimo Ameriku i njezine građane, Sjedinjene Države će se povući iz Pariškog sporazuma o klimi", rekao je jučer Trump i time opet došao u fokus svjetskih medija.   Trumpova odluka kojom SAD izlazi iz sporazuma koji se smatra jednim od najvažnijih pitanja ovog stoljeća, stavlja SAD u nezavidnu poziciju. Sada je "domovina hrabrih" jedna od rijetkih zemalja svijeta, poput Nikaragve, koja ne sudjeluje u Pariškom sporazumu. Amerika, Britanija, Njemačka, Francuska, čak i daleka Kina i Peru bave se istupanjem Amerike iz Pariškog sporazuma, a mediji su u ovim zemljama donijeli priče o tome na naslovnim stranicama medija. Pogledajte naslovnice svjetskih medija o Trumpovoj odluci.