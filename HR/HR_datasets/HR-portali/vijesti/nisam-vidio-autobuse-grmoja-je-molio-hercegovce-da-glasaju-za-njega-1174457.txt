Novoizabrani gradonačelnik Metkovića Dalibor Milan odbacio je optužbe da je osvojio vlast zahvaljujući glasovima iz BiH, odakle su glasači, navodno, stizali autobusima. – Ja nisam vidio nikakve autobuse, Grmoja je u utrci za župana molio građane iz Hercegovine da glasaju za njega, a to sada meni spočitavaju. Smatram da su nam građani dali povjerenje, dobili smo tu malu prednost, ali je prednost – rekao je na televiziji N1 Milan, koji je na izborima pobijedio Mostovu kandidatkinju Katarinu Ujdur. Odbacio je tvrdnju da je Stipi Gabriću Jambi ponudio mjesto predsjednika Gradskog vijeća. Kaže da mu je ponudio koaliciju, ali da je on to odbio. – Ne, Jambo i ja nismo pričali od onog dana kada mi je ponudio koaliciju – rekao je Milan, koji je rekao da prihvaća i podršku Jambe i svih ostalih stranaka. Na pitanje hoće li surađivati s Jambom, odgovorio je da treba sjesti i vidjeti, ali da to sigurno neće biti pozicija predsjednika Gradskog vijeća. Sve o lokalnim izborima čitajte OVDJE.