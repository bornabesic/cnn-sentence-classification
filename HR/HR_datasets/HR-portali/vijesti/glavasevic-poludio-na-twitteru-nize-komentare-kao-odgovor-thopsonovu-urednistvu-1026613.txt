Glavašević je ozbiljno "zaratio" s uredništvom Thompsonove Facebook stranice Uredništvo Facebook stranice Marka Perkovića Thompsona odgovorilo je na upit saborskog zastupnika Bojana Glavaševića o pjesmi ‘Bojna Čavoglave’ i stihu ‘Za dom spremni’, citirajući njegovog oca Sinišu koji je izjavio: ‘Da nije bilo HOS-a, Vukovar bi pao već u rujnu mjesecu’. >>> UDARAC GLAVAŠEVIĆU IZ THOMPSONOVIH REDOVA: ‘Zamolio nas je da objasnimo prvi stih Bojna Čavoglave pa evo!’ Da su pogodili u bolnu točku vidljivo je iz Galvaševiće reakcije koja je vrlo brzo uslijedila, i to munjevitom objavom statusa na Twitteru: “Za grad su se borili ljudi. Oni koji su u Vukovaru ostali i prošli pakao zatočeništva i mučenja u srpskim logorima ili, poput mog oca, pronašli smrt na dnu neoznačene jame u tlu, snagu nisu pronalazili u ideologiji smrti i zla, nego ili u svojoj vjeri ili u ljubavi prema domovini i svojim bližnjima. Moj je otac, za razliku od onih koji to danas ne čine, razlikovao ljude od ideologije. Priznanje je dao ljudima, a ne ustaškom pozdravu o kojemu mi danas govorimo. To dvoje nikada nije bilo i nikada neće biti isto. Moj otac je to znao”, napisao je Glavašević na Twitteru. “Moja vizija Hrvatske leži na vjeri u ljude i u demokraciju, a ne u poražene ideologije 2.svjetskog rata. Kako znam da sam u pravu? Potvrdu mi daje čovjek (pritom misli na Franju Tuđmana) s kojim se u mnogo čemu ne slažem, ali u ovome da. Autor onog posta vjerojatno ne zna za njega. Ni ja ni moj otac nemamo se čega sramiti. On je za Hrvatsku umro, ja za Hrvatsku živim kroz one vrijednosti koje su mi on i mama usadili”, zaključio je Glavašević. 