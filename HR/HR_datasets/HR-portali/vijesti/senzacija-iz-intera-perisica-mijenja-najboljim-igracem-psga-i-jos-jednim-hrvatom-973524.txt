Foto: Getty Images / Guliver Image INTER ne spušta cijenu za Perišića ispod 55 milijuna eura, a Chelseaju i Manchesteru u lovu na njega pridružio se najbogatiji katarski klub. Chelsea i United ipak ne vode mrtvu trku za Perišića PSG je dakako stari Perišićev fan, ali posljednjih dana bio je ispao iz mrtve trke za njega, u kojoj su kako se činilo, samo dva engleska kluba. Ali Gazzetta dello Sport piše da su opet uspostavljeni kontakti između Intera i PSG-a koji ne bi trgovali samo s lijevim krilom Nerazzurra, nego i onim pariškog kluba. Talijani ističu da su prilikom pregovora oko Perišića interisti "sondirali teren" u vezi Angela Di Marie koji u PSG-u zarađuje 9 milijuna eura godišnje, bez bonusa. Inter mora prodati Perišića do kraja lipnja  Kada je riječ o milijunima, Inter zbog zadovoljavanja UEFA-ina financijskog fair-playa mora nekog prodati i to do 30. lipnja, do kada se mora "riješiti" igrača vrijednosti do 35 milijuna eura, što je iznos koji na prihodovnoj strani nedostaje Interu kako ne bi ušao u crveno i tako prekršio pravilo. Licitacija trojice bogataš mogla bi Interu donijeti 60 milijuna Ivan Perišić će biti taj koji će poravnati račune u Interovim financijskim izvješćima, ali naravno, njegov klub igrača kojeg je prije dvije godine platio 20 milijuna eura Wolfsburgu, želi prodati za daleko viši iznos. Inter traži 55 milijuna, ali s obzirom na bogataše koji licitiraju za Perišića, Talijani pišu da ne bi bilo čudo da iznos ode i preko 60. United i Perišić su dogovorili i plaću, ali... Prema istom izvoru, United i Perišić su već sve dogovorili i hrvatski as u Manchesteru bi godišnje zarađivao čak 7 milijuna eura. Ali United za njega nudi maksimalno 45 milijuna eura odštete, a Inter ne odstupa od potražnje deset više.  Interov potpuni makeover: Kupuje cijelu novu momčad U isto vrijeme, Interov dvojac za transfere Sabatini - Ausilio punom parom radi na ulaznoj strani. I tu se pojavljuje jako zanimljivo ime. Inter želi u Italiju vratiti Šimu Vrsaljka koji je prošlog ljeta za 13 milijuna eura iz Sassuola otišao u Atletico. Ostale mete su Bernardeschi iz Fiorentine, jeftinija opcija za Perišićevu zamjenu od Di Marije, pa Udineseov češki veznjak Jakub Jankto, Romin "motor" Radja Nainggolan, kao i branič tog kluba Antonio Rudiger. Zatim Lyonov veznjak Tolisso, Nicin lijevi bek Dalbert i PSG-ov razarač Krychowiak.