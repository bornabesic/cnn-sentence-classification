- Andrej Plenković je marioneta onih koji su željeli zataškati sve stvari u Agrokoru. Ne postoji mogućnost da Most bude smokvin list. Imali su mogućnost za dobru suradnju. Sad neka objašnjavaju javnosti za trgovinu u Saboru. Nikad se na ružniji način nije birao predsjednik Sabora. Uzurpacija je na njihov obraz i sramotu – rekao je Božo Petrov, čelnik Mosta u Splitu gdje je predstavio Antu Čikotića kao kandidata za gradonačelnika. Rekao je da je Plenković smijenio dva ministra kada su progovorili da se treba pronaći krivac za Agrokor. - U HDZ-u vode glavnu riječ Šeks, Valentić, Gregurić, Božinović... Mi smo uvijek dali mogućnost da netko bude korektan, u svakom smo trenutku smo rekli da suradnji dok postoje argumenti. Prilikom smjene ministara iz Agrokora dolaze informacije da izvješća nisu točna, a premijer dva tjedna ne odgovara da 10 godina nije bilo dubinskog nadzora – rekao je Petrov.   Dodao je kako će uvijek postojati 10% onih koji će glasati za HDZ zbog Tuđmana, ali HDZ nije ono što je bio. - Iznevjerili su sve što se moglo iznevjeriti. Glasači HDZ-a neka procijene je li HDZ Saucha, Lacković, Pupovac koji najavljuje rekonstrukciju vlade, on je glasnogovornik HDZ-a. Je li to Franjo Tuđman ili je briselski aparatčik i marioneta – rekao je Petrov koji je komentirao i Zlatka Hasanbegovića. - Drago mi je da kad-tad ljudi progledaju. Nadam se da neće biti zadnji, da će i drugi članovi HDZ-a izaći u javnost i reći "Ovo što je naš HDZ napravio nije dobro, nije pošteno, nije časno". Plenković bi trebao izaći pred građane i reći "Lagao sam vas". Govorio je da ima sigurnu većinu, da se sklapa pa da to nije bitno. Predsjednik Vlade negira Sabor koji mu je dao mandat. Pozivamo građane da kažu ne političkoj trgovini, ucjenama, lobiranju i sramoti u Saboru – poručio je Petrov. 