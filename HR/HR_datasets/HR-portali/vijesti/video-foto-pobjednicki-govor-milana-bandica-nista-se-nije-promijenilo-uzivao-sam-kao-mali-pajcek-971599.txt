MILAN BANDIĆ osvojio je najviše glasova u prvom krugu izbora za gradonačelnika Zagreba. Već od objave rezultata prvih izlaznih anketa, a naročito kad su počeli i rezultati izbora, postalo je jasno da je Bandić relativni pobjednik izbora.  U drugi krug će ići s Ankom Mrak Taritaš, kandidatkinjom HNS-a koju podržava i SDP.  Prema posljednjim podacima, Bandić je u Zagrebu osvojio 30,88 posto glasova, a Anka Mrak Taritaš dobila je 24,47 posto glasova.  Bandićev dolazak u izborni stožer bio je najavljen za 22 sata, ali gradonačelnik se u njemu pojavio tek nešto prije ponoći. Dotad je s prijateljima sjedio u kafiću kod Nacionalne sveučilišne knjižnice, nedaleko stožera izborne liste "Grad je naš", koja je ušla u Gradsku skupštinu.   Tamo je Bandić, po vlastitim riječima, "gledao fontane", a nakon dolaska u svoj stožer održao je pobjednički govor u kojem je najavio veliku koaliciju u Gradskoj skupštini.  Tijek događaja:  00:25 Nakon pobjedničkog govora Milana Bandića njegovi simpatizeri se polako razilaze.   00:06 "Želim zahvaliti sugrađanima, mojim dragim Zagrepčankama i Zagrepčanima na povjerenju. Stranka rada i solidarnoisti je zajedno s koalicijskim partnerima rrelativni pobjuednik na sve 4 razine izbora u Zagrebu. To je ono što nam je bio cilj. Drugo - želim čestitati svima koji su prešli prag na svoim razinama. Želim čestitati i pozvati na suradnju u Gradskoj skupštini. Osobno ću moliti i sve uložiti da napravimo veliku koaliciju u Gradskoj skupštini, jer Zagreb to zaslužuje. Gradonačelnik koji je u finalu za 6 mandat to zaslužuje. Nećete me krivo shvatiti, ali čovjek koji 17 godina obnaša ovu funkciju treba donositi odluke. Četvrto i izuzetno bitno po meni, čestitam i mojoj protukandidatkinji i želim joj puno uspjeha. Peto, vidimo se ujutro u 7 sati, otvaram nogometno igralite u Maksimuru, ništa se promijenilo. Zagrepčani nisu nikad bili bedaci i ne nasjedaju. Prepoznali su ljude koji kontinurano služe građanima i ono što se htjelo napraviti, a to je da se Bandića isporuči na klanje i da se ljude uvjere da su Zagrepčani zasićeni Bandićem, to nije točno, moji protukandidati su bili zasićeni Bandićem, a ne građani. Za mene je ova kampanja bila ubod komarca. Ispričavam se što ste čekali, ali nisam mogao doći pred vas a da ne mogu reći kakav je rezultat. Nisam htio doći ovdje nespreman da ne znam kakvi su rezultati. Rekli smo da želimo biti relativni pobjednici, ali sada to možemo i reći na osnovu 98% posto obrađenih mjesta u Zagrebu, sada mogu reći da smo pobjednici. Sretan sam jer ćemo u skupštini napraviti veliku koaliciju", rekao je Bandić u svom pobjedničkom govoru.  23:55 Bandić se u pet minuta prije ponoći pojavio u svom stožeru, gdje je dočekan pljeskom okupljenih simpatizera.   23:53 Obrađena su gotovo sva biračka mjesta u Zagrebu. Bandić je dobio 31,03 posto glasova, a Anka Mrak Taritaš 24,35 posto glasova.  23:45 Bandićevi simpatizeri polako napuštaju njegov stožer.  23:40 U Zagrebu je obrađeno više gotovo 95 posto biračkih mjesta. Prema zadnjim podacima iz DIP-a, Bandić vodi s 31,19 posto, a Anka Mrak Taritaš ima 24,26 posto. Nema nikakve sumnje da njih dvoje idu u drugi krug, koji bi mogao biti prilično neizvjestan.  23:28 Bandić je dao kratku izjavu u kafiću kod Nacionalne sveučilišne knjižnice. Ustvrdio je kako ne želi davati izjave te kako "gleda fontane".  23:18 Nakon što se dugo vremena topila prednost Milana Bandića ispred Anke Mrak Taritaš, počela je ponovo rasti. Po najnovijim rezultatima Bandić je u Zagrebu dobio 31,22 posto glasova, a Anka Mrak Taritaš je osvojila 24,27 posto glasova.  23:05 Iako se dolazak Milana Bandića u izborni stožer očekivao oko 22 sata, njega još uvijek nema.   22:45 Rezultate izbora koji daju prednost Bandiću komentirala je i atletičarka Sandra Perković, koja je ustvrdila da će Bandić pobijediti u drugom krugu. Pogledajte njezinu izjavu   22:41 Prema najnovijim rezultatima izbora, razlika između Bandića i Anke Mrak Taritaš i dalje se tipi. Bandić je trenutno na 31,16 posto, a Mrak Taritaš je na 24,41 posto.  22:38 Nenad Matić, predsjednik Zelene liste, koalicijskog partnera Bandićeve stranke, je iz Bandićeva izbornog stožera poručio kako očekuju da će njihova lista biti prva u Gradskoj skupštini, a Bandić uvjerljivo pobijediti sve protukandidate: "Bandić je dosadašnjim radom i svim svojim aktivnostima u kampanji pokazao da je najkvalitetniji kandidat, da ima najveće sposobnosti okupljanja koalicijskih partnera i kvalitetnih ljudi iz svih područja, te da nije opterećen stranačkim dogmama".  22:25 U stožeru Milana Bandića pojavila se i naša proslavljena atletičarka Sandra Perković.    22:20 Dok njegovi obožavatelji slave u centru grada, Milan Bandić viđen je na piću u kafiću kod Nacionalne sveučilišne knjižnice, nedaleko stožera Tomislava Tomaševića i liste "Zagreb je naš".    22:04 I dalje se topi Bandićeva prednost. Najnoviji rezultati govore da je za Bandića glasalo 31,91 posto glasova, a za Anku Mrak Taritaš 24,05 posto.   21:48 Kako pristižu novi rezultati, prednost Milana Bandića se sve više topi. Prema najnovijim brojkama koje stižu iz DIP-a, Bandić ima 32,16 posto, a Anka Mrak Taritaš 23,94 posto.   21:45 Prvi rezultati izbora u Zagrebu dočekani su pljeskom i slavljem u Bandićevom stožeru, ispred kojeg raste broj okupljenih simpatizera zagrebačkog gradonačelnika. Pogledajte video:    21:40 Rezultate izbora Gradsku skupštinu komentirao je bliski Bandićev suradnik Ivica Lovrić, koji je kazao:  "Mi smo prije četiri godine dobili 17 mandata, međutim, Klub zastupnika Milana Bandića napustila je gospođa Sandra Švaljek. I, kao što vidimo, građani su to prepoznali. Nagradili su one kojii su ostali, a ne one koji su nas napustili."  21:33 Kako pristižu novi rezultati, prednost Milana Bandića nad Ankom Mrak Taritaš sve se više topi. Bandić je po najnovijim rezultatima sada na 33,50 posto, a Anka Mrak Taritaš popela se do 23,24 posto. Sandra Švaljek je na 18,86 posto, Bruna Esih na 10,26 posto, Drago Prgomet na 5,84 posto, a Tomislav Tomašević na 3,53 posto.  21:30 Sve je bolje raspoloženje u stožeru Milana Bandića, u kojem je viđena i bivša HDZ-ova ministrica Ljerka Mintas Hodak.    21:25 Stižu novi rezultati izbora prema kojima se ipak topi Bandićeva prednost, pa tako po najnovijim rezultatima Bandić ima 36,48 posto, a Anka Mrak Taritaš je na 21,44 posto glasova. I dalje se, naravno, radi o velikoj prednosti aktualnog gradonačelnika.    20:20 Ogromnu prednost Milana Bandića komentirao je i Miodrag Demo, gradonačelnikov čovjek za ratne veterane: "Dobro je, hvala bogu, sad idemo dalje raditi. Mislim da to rješavamo u drugom krugu i idemo raditi na projektima koje smo zacrtali. Loše je što smo imali toliko izbora u zadnjih par godina, ali imamo odgovornost prema Zagrebu i moramo dovršiti projekte koje smo najavili. Zagreb je europska metropola, tu ima mjesta za svakoga, neovisno o vjeri i boji kože, tako treba i nastaviti".  21:15 Prve rezultate izbora za gradonačelnika, po kojima je Bandić dobio gotovo dvostruko više glasova od HNS-ovke Anke Mrak Taritaš, komentirala je Bandićeva suradnica Milana Vuković Runjić: "Ne očekujem da će se istopiti ova prednost. Ja sam očekivala nekih 35 posto, ali dobro je da je stvarnost i bolja od naših očekivanja. Idemo strastveno u drugi krug, to će nas odvesti do pobjede".  21:10 Prve reakcije na sjajne izborne rezultate u stožeru Milana Bandića.    21:00 Objavljeni su prvi privremeni rezultati izbora u Zagrebu, po kojima je Bandić osvojio 39,69 posto glasova, a Anka Mrak Taritaš gotovo duplo manje - 21,01 posto glasova. Sandra Švaljek dobila je 17,13 posto glasova, a Bruna Esih 8,79 posto glasova. HDZ-ov Drago Prgomet osvojio je 5,67 posto glasova, a Tomislav Tomašević 3,23 posto.  20:45 Iako su rezultati izlaznih anketa po kojima Bandić vodi na izborima za gradonačelnika objavljeni još u 19 sati, pred Bandićevim stožerom je i dalje malo simpatizera. Ima ih oko 20-ak, nema ni euforije ni slavlja.    20:35 U stožeru Milana Bandića nalazi se i Sead Hasanović, poznatiji po nadimku "Braco Cigan".    20:30 U Bandićevom stožeru imaju razloga za slavlje i zbog rezultata izlaznih anketa o izborima za Gradsku skupštinu, u kojoj je upravo Bandićeva stranka osvojila najviše glasova, njih 25,94 posto. Druga je lista SDP-HNS-HSS-HSU-NH-SU sa 22,03 posto glasova, a treća je lista Sandre Švaljek s 12,87 posto glasova. HDZ je dobio 10,52 posto, lista "Zagreb je naš" 7,95 posto, a lista Brune Esih 7,20 posto.  20:15 Nešto više od sat vremena od objave prvih izlaznih anketa Bandićevi simpatizeri počeli su se okupljati u nešto većem broju. Pije se vino i pivo, a na velikom platnu prate se rezultati izlaznih anketa.    20:11 "Što se tiče USKOK-ovih optužnica protiv Bandića, ja ne mogu shvatiti da se  te optužnice planiraju kad su izbori i čim prođu izboru, one se polako zaboravljaju", dodao je Bandićev simpatizer s kojim smo razgovarali, pa dodao kako hrvatsko sudstvo nije samostalno.  20:05 "Vjerujte mi da sam pomalo razočaran u vezi nekih izjava. Osobno poznam Milana Bandića, ali nisam ja ništa dobio da bih ga toliko veličao. Mislim da je to jedna od najužarenijih stolica u ovom našem velegradu i sjesti u nju nije tako jednostavno. Puno je tu socijalnih slučajeva, penzionera, ljudi koji ne rade. Izbor Milana Bandića za gradonačelnika Zagreba je jedna od najpovoljnijih situacija, a sam njegov projekt koji će ostvariti u četiri godine je vrlo ambiciozan. Sve što je obećao je izvršio oko 80 posto, možda i više. Ne može se ništa izvršavati ako ti Skupština grada to ne dozvoli. No, građanima Zagreba bi poručio da je Bandićev izbor najbolje rješenje. Ja ovdje živim 50 godina i poznajem Milana otkad je studirao, a porijeklom sam iz Bosanske Krupe, ali ovdje sam došao kao dijete", rekao nam je Bandićev simpatizer.  20:03 Index je popričao s jednim Bandićevim simpatizerom, pogledajte što nam je rekao.    20:00 U Bandićevom stožeru se, uz pivo, pije i Krauthakerov crni pinot.     19:50 Došle su dopunjene izlazne ankete za Zagreb, koje su gotovo iste kao i prve. Prema dopunjenim anketama, Bandić osvaja 30,14 posto, a Anka Mrak Taritaš 26,67 posto glasova, te tako ulaze u drugi krug. Švaljek je dobila 17,78 posto, Bruna Esih 10,33 posto, Drago Prgomet 5,59 posto, Tomislav Tomašević 3,99 posto, a Marko Sladoljev 1,96 posto. Zadnji po izlaznim anketama je Ivan Lovrinović koji je osvojio 1,87 posto glasova posto na izborima za zagrebačkom gradonačelnika.  19:45 "U kampanji ne možete puno promijeniti rezultat jer ljudi imaju mišljenja od ranije. Možete jedino postići da na izbore izađu oni ljudi koji nisu mislili izaći. Ako je netko odlučio da je za HDZ ili SDP, on neće promijeniti mišljenje jer je vidio ovaj ili onaj plakat", rekao je Kalinić.  19:43 "Mislim da će se do kraja promijeniti brojke i očekujem da će na kraju Bandić biti na oko 35%", rekao je Kalinić u razgovoru za Index, pa dodao kako očekuje pobjedu u drugom krugu: "ne znam što bi se trebalo dogoditi da izgubimo u drugom krugu. Ovo je bilo za očekivati jer je bilo puno kandidata pa su se glasovi rasipali. Najzanimljivije je kako su se podijelili birači HDZ-a, iako je i to očekivano."  19:35 Izlazne ankete koje daju prednost Bandiću od 3 posto pred Ankom Mrak Taritaš komentirao je i Bandićev bliski suradnik Pavle Kalinić.    19:23 Na pitanje postoji li u Bandićevu stožeru strah od poraza u drugom krugu izbora, Lovrić je odgovorio: "Kod Bandića nikad nema straha, u to smo se uvjerili".  19:20 Pred novinare izašao je još jedan Bandićev suradnik, Ivica Lovrić, koji je zahvalio svima koji su glasali na današnjim izborima: "Ako je suditi po izlaznim anketama, pokazalo se da Zagrepčani znaju odabrati najboljeg. Ne bih se bavio previše izlaznim anketama, ali one su na pragu naših očekivanja."  19:10 Pred Bandićevom stožerom i dalje nema puno ljudi, iako je organiziran doček s velikim ekranom i pićem. Podršku Bandiću došao je dati i Pavle Kalinić.    19:03 Prve izlazne ankete koje daju prednost Milanu Bandiću komentirala je Bandićeva bliska suradnica Jelena Pavičević Vukičević: "Poštujemo izlazne ankete, ali čekamo službene rezultate. Radimo odgovorno i marljivo, vjerujemo da će nas birači nagraditi. Za drugi krug nastavljamo istim tempom"  19:00 Objavljene su izlazne ankete. Prema njima, Bandić je dobio 30,08 posto glasova, a Anka Mrak Taritaš 26,78 posto glasova. Sandra Švaljek dobila je 17,67 posto glasova po izlaznim anketama, dok su četvrti i peti Bruna Esih (10,26 posto) i Drago Prgomet (5,75 posto glasova).  18:55 Pogledajte atmosferu u Bandićevu stožeru. Zasad su tu samo novinari, a dolazak Milana Bandića očekuje se oko 22 sata.  Očekuje se objava rezultata izlaznih anketa.   18:45 U stožeru Milana Bandića puštaju se starozagrebačke pjesme, za razliku od izbora prije četiri godine kad se puštale pjesme koje slave Hercegovinu.  18:40 Bandićevi simpatizeri pratit će rezultate izbora vani, na parkiralištu hotela Dubrovnik, gdje se već toči pivo i bezalkoholna pića.    18:30 Stožer Milana Bandića nalazi se u zagrebačkoj Praškoj ulici, a još uvijek aktualni zagrebački gradonačelnik nije se potrudio novinarima osigurati dobre uvjete za rad. Naime, svi novinari i snimatelji nagurani su u sobu od 20-ak metara kvadratnih, te moraju koristiti Toi Toi zahode, jer unutra - ne smiju. I doček odnosno praćenje rezultata organizirano je vani.