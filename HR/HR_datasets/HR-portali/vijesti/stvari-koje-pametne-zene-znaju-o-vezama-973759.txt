Foto: Instagram KOLIKO god pametne bile, neke žene u vezi jednostavno izgube doticaj sa stvarnosti i postanu… manje pametne verzije sebe. Srećom, uvijek postoje i one žene koje unatoč zaljubljenosti uspiju zadržati barem dio pameti, a ovo su stvari koje možemo naučiti od njih: Čekaju sa seksom Stvar je vrlo jednostavna, a pokazuju ju i istraživanja - muškarac koji jako brzo dobije seks lakše gubi interes od onoga koji mora čekati. To čekanje ne mora biti predugo, ali pametna žena zna da muškarac mora zaslužiti seks i tjera ga da se trudi. Ne slušaju riječi, gledaju djela Muškarac koji se pokušava uvući ženi pod kožu reći će svašta samo kako bi uspio, a zaljubljena žena će htjeti vjerovati u svaku riječ. Pametna žena zna da je važnije gledati kako se ponaša, jer su riječi samo riječi. Istražuju Uz sve blagodati društvenih mreža, bilo bi glupo ne pročačkati i vidjeti tko je frajer koji nam se sviđa. Pametne žene znaju prikupiti korisne informacije i saznati TKO je točno frajer kojem daju šansu. To nema veze s uhođenjem, to je samo priprema. Pitaju prava pitanja Neke se žene boje pitati muškarca je li njihov odnos samo neobavezan ili veza, pa radije čekaju i nadaju se najboljem. Pametna žena zna što želi i nije ju strah čuti odgovor, koji god on bio.