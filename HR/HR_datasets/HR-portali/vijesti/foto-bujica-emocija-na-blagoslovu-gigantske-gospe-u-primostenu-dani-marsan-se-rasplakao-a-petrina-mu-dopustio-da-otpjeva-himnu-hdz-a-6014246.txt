Na velebnoj svečanosti koja je na vrhu 173 metara visokog brda Gaj okupila oko 1500 vjernika Primoštena, šibenskog i splitskog kraja, blagoslovljen je monumentalni kip Gospe od Loreta, visok 17,5 metara, najveća skulptura Bogorodice Loretske na svijetu. Uz prigodno bogoslužje, praćene suzama radosnicama okupljenog vjerničkog puka, kip su blagoslovili izaslanik šibenskog biskupa Tomislava Rogića -  primoštenski župnik Jurica Petković te župnik Blizne fra Ferdo Jukić. Ovim činom veličanstvena skulptura 'crne' Gospe Loretske, nebeske zaštitnice Primoštenaca, izložena je javnom štovanju, a ujedno je i otvoreno Gospino svetište s prekrasnim vidikovcem. - Ja sam čovjek koji se rijetko uzbuđuje u životu, a moram priznati, da sam danas itekako uzbuđen onom pozitivnom energijom. Nakon sna koji je trajao već punih 45 godina, dosanjali smo da na ovom mjestu sagradimo vidikovac s Gospinim likom. Svi mi Primoštenci neraskidivo smo povezani s našom nebeskom zaštitnicom Gospom Loretskom. Ona nas je do sada štitila s neba, a od sada će nas s brda Gaj štititi i na zemlji – kazao je u emotivnom govoru Stipe Petrina, načelnik općine Primošten i 'spiritus movens' realizacije projekta ovog Gospinog svetišta. Petrina je dodao da je Primošten već zajedno s talijanskom gradom Lorettom, Trsatom, Pragom i poljskim Krakowom, a uz blagoslov pape Franje, uvršten u svjetsku rutu hodočasničkog štovanja Gospe Loretske, što je temelj za ubrzani razvoj vjerskog turizma u Primoštenu. Ovu svečanost svojim dolaskom uveličali su veliki prijatelji Primoštena gradonačelnik Loreta Paulo Nicoletti i načelnik slovačke općine Male Dvorniky Zolx Marczell. - Prijateljstvo Primoštena i moga grada preko Gospe traje dugo. Ono je utemeljeno na vjeri i trajat će vječno – poručio je talijanski gradonačelnik. Zatvori Slika 1/26 Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Objavljeno: 06.05.2017. Nikša Stipaničev / HANZA MEDIA Slovački načelnik Marczell izrazio je uvjerenje kako će Gospino svetište odigrati veliku ulogu na turističkom planu te da će ga posjećivati na tisuće hodočasnika iz Europe i svijeta. Svečanost otvaranja Gospina svetišta posebno emotivno je doživio Đani Maršan, hrvatska pjevačka legenda i bivši veleposlanik Hrvatske pri Svetoj stolici. - Ovdje sam se došao pokloniti Gospinom liku kao veliki vjernik, ali i kao predstavnik zadarske župe Arbanasi koje je također Gospa od Loreta nebeska zaštitnica već 300 godina. Nemam riječi kojima bih opisao oduševljenje ovom velebnom Gospinom skulpturom i od srca čestitam Petrini i Primoštencima na realiziranom projektu – kazao je Maršan te u jednom trenutku i zaplakao od uzbuđenja. Premda nije bilo predviđeno protokolom, na kraju svečanosti Đani Maršan zapjevao je svoju skladbu 'Bože čuvaj Hrvatsku', službenu himnu HDZ-a, a pridružio mu se okupljeni vjernički puk. Prethodno je za pjesmu Maršan za dozvolu pitao načelnika Stipu Petrinu. A ovaj mu je odgovorio: Može Đani, pjevaj, dajem ti svoj pristanak iz srca i duše. Umjetničko djelo Varge, Garčevića i VudragaGospin kip ukupno je visok 17,5 metara, a umjetničko je djelo arhitekte Arona Varge, mozaičara Miluna Garčevića i akademskog kipara Nikole Vudraga. U  podnožju, unutar skulpture nalazi se kapelica. Kip je izrađen od osam betonskih prstenova obloženim mozaikom od zlatnih i srebrnih listića te bojanog stakla s Gospinim likom i Isusom djetašcem u naručju,  koje na vrhu krasi starohrvatska kruna