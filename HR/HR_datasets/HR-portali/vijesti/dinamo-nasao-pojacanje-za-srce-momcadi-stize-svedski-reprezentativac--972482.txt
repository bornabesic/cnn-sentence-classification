Foto: Getty Images / Guliver image  POVREMENI reprezentativac Švedske, 26-godišnji Jakob Johannson, u pregovorima je s Dinamom. 26-godišnji defenzivni veznjak od siječnja 2015. godine igrač je atenskog AEK-a. Za reprezentaciju Švedske nastupio je sedam puta, a posljednji put protiv Bjelorusije u kvalifikacijama za SP. U nacionalnom dresu debitirao je 2013. godine. U Atenu je stigao iz Goteborga, u transferu bez odštete. AEK je tada nastupao u drugoj ligi, a Johannson je pomogao klubu da se vrati u najviši razred, s tri pogotka u prvenstvu i dva u play offu.  Ove sezone odigrao je 28 utakmica, pri čemu je upisao dvije asistencije, ali nije zabio nijedan pogodak.   Ugovor s AEK-om istječe mu u ljeto 2018. godine. Dinamo njegovim dovođenjem planira riješiti poziciju srca obrane. Tu se vraća Arijan Ademi, dok je na izlaznim vratima Domagoj Antolić.