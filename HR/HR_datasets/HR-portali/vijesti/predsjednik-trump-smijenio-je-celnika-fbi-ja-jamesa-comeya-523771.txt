Bijela kuća je objavila da je predsjednik Donald Trump smijenio s položaja direktora FBI-ja Jamesa Comeyja čime se složio s preporukom američkog državnog odvjetnika Jeffa Sessionsa da Comey nije u mogućnosti učinkovito voditi ured. Sessions izjavio je da je Ministarstvo pravosuđa "posvećeno visokoj razini discipline, integriteta i vladavine zakona", te je "potreban novi početak". Bijela kuća je rekla da će potraga za Comeyevim nasljednikom početi odmah. Comey je izgubio povjerenje demokrata jer se ispostavilo da je krivo informirao javnost o nekim pojedinostima o vođenju istrage elektroničke pošte Hillary Clinton. Vođa demokrata u Senatu Charles Schumer je na vijest o Comeyjevoj smjeni zatražio imenovanje posebnoga tužitelja za istragu ruskoga uplitanja u izbore, jer bi javnost mogla opravdano sumnjati da je iznenadna smjena Comeyja s položaja pokušaj prikrivanja istine. Dužnosnici Bijele kuće negirali su tvrdnje da je Trump imao politički motiv u Comeyjevoj smjeni. Trumpov potez je odjeknuo je kao bomba na američkoj političkoj sceni i izazvao zabrinutost među dijelom republikanaca te ogorčene kritike demokrata, koji su nekoliko sati prije smjene pozivali Comeyja da odstupi, jer su izgubili povjerenje u njega zbog načina vođenja istrage oko Hillary Clinton. 