Smanjenje korporativnog poreza s 35 na 15 posto, niži porezi na dohodak i bogatima i siromašnima, znatno povećanje carina za uvoznu robu iz Kine, Meksika..., glavne su smjernice ekonomskog programa Donalda Trumpa, republikanskog kandidata na predsjedničkim izborima, koji je sinoć predstavio menadžerima u Detroitu. Jedna od bitnijih stavki u Trumpovu ekonomskom programu je i porezno rasterećenje za obitelji s djecom. Ako se ove najave ostvare, to bi izazvalo porezni manjak od bilijun (tisuću milijardi) dolara. – To bi bio masakr američkog proračuna – upozorava ekonomist Peter Morici. Trump je predstavio i svoj gospodarski tim koji čine financijaši i menadžeri s tržišta nekretnina. – To su ekonomski anonimusi. Riječ je o hrpi Trumpovih pajdaša, a ne o respektabilnim stručnjacima – komentirao je Morici. Američki mediji jučer su objavili da će republikanci nezadovoljni Trumpom na izbore poslati i drugog kandidata – Evan McMullin nastupit će kao nezavisni kandidat, ali će dobiti podršku Republikanske stranke.  >> 'Trump izaziva osjećaj mučnine. Njegova pobjeda bila bi poticaj desnici diljem svijeta' 