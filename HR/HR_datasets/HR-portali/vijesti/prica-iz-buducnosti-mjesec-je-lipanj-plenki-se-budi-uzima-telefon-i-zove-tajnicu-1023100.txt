Što kad bi narod iselio? Nema veze, samo da oni ostanu na vlasti Mala priča iz bliske nam budućnosti. Mjesec je lipanj ove godine, prošli su lokalni izbori na kojima su mandate ponovo osvojili „vječni“ akteri Lijepe naše: Bandić, Kerum, Đapić… Premijer Plenković još uvijek nije imenovao nove ministre koji bi trebali zamijeniti neposlušne Mostovce. Novi predsjednik Sabora Jandroković, oliti Njonjo, odugovlači sa sazivanjem nove sjednice Sabora, čekajući da mu šef nekako skrpa većinu. Predsjednica šalje umirujuće poruke tipa sve je pod kontrolom i sve je u redu. I onada šok. Jednog jutra probudi se Plenković i pozove svog šofera i tajnicu. A ono s druge strane linije muk. „Lijenčine jedne, da smo u Bruxellesu ne bi se tako ponašali“, pomisli Plenković. Nakon bezuspješnih pokušaja da dobije ikoga od nižih službenika već pomalo počinje gubiti živce te odrješito nazove „katicu za sve“ vjernog suradnika Njonju da mu pod hitno organizira prijevoz do Banskih dvora. „Pa danas imamo sjednicu Vlade pobogu, ako zakasnim razapet će me novinari“, viče Plenki na Njonju. „Gospodine premijeru znate da sam ja oduvijek bio konstruktivan i tako to još od Sanadera, pa… „Dobro šuti“, prekine ga sad sve ljući premijer, „Nego imaš li ti vozačku?“ „Pa mislim da imam, ako još vrijedi, znate dugo vremena nisam imao potrebe se baviti takvim sitnicama oko osobne i slično“, skrušeno će Jandroković. „Dobro, dobro, aj ti lijepo doći autom po mene, a usput pokupi i Marića i on je ostao bez vozača. Možda je to neka mostovsko-komunjarska urota. Uglavnom sve ćemo to lijepo riješiti na sjednici Vlade. Možda i imenujemo nove ministre, makar još je malo rano.“, kaže Plenković. I tko trojica naših junaka napokon stigne do Banskih dvora, u međuvremenu se čudeći zašto je grad potpuno prazan, te se zabezeknu. „Pa ovdje nema nikoga, gdje u novinari!“, povikavše sva trojica uglas. Ušavši u sablasno prazne prostorije Vlade zateknu Martinu Dalić kako neutješno plaće. „Martina što se desilo?“, pita premijer. Kroz suze potpredsjednica i ministrica mu objasni da je cijeli hrvatski narod napustio državu. Iznervirani premijer uključuje tv i prebacuje programe stranih televizija (domaći su van funkcije), a svugdje isti izvještaji – novi val izbjeglica preplavljuje Europu. Ali ovoga puta ne s Bliskog istoka i Afrike nego iz Hrvatske. Slovenski i Mađarski predsjednici kukaju kako ih je ovo totalno iznenadilo, te da su unaprijed bili obaviješteni pojačali bi žice na granicama. Austrijanci slijegaju ramenima konstatirajući da će nesretnom narodu omogućiti put prema sretnijoj budućnosti dok Angela Merkel viče da su svim nesretnicima vrata Njemačke širom otvorena. U međuvremenu masa Hrvata rezignirano ide dalje prema naprijed bez ideje gdje će na kraju završiti. U mislima im je samo jedno – pobjeći što dalje od države za koju su se borili i za koju su stradali njihovi najmiliji. Post festum: Plenki, Njonjo i Gogo zaključe da je u biti moglo biti i gore. Ako ništa drugo ostali su na vlasti, a za ostalo već se nekako snaći. Uostalom tu je i tata Ivica. Scena zadnja: A gdje je tata Ivica Todorić!!! 