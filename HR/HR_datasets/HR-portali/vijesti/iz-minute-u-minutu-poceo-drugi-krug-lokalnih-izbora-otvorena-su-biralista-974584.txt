Foto: Ivo Čagalj, Duško Jaramaz, Patrik Macek, Anto Magzan/PIXSELL, Index, DIP DANAS se u Hrvatskoj održava drugi krug lokalnih izbora.  Osam županija i Grad Zagreb koji ima status grada-županije, 54 grada i 102 općine u drugom izbornom krugu biraju svoje župane, gradonačelnike i načelnike, a s posebnim zanimanjem čeka se ishod izbora u četiri velika grada, ali i u Metkoviću, Varaždinu, Dubrovniku, Splitsko-dalmatinskoj, Varaždinskoj županiji.   Kao i u prvom krugu, 21. svibnja, na lokalnim izborima pravo birati imaju hrvatski državljani s navršenih 18 godina koji imaju prebivalište na području jedinice za čija se tijela izbori provode. Birači, dakle, ne mogu glasovati izvan mjesta prebivališta, niti se glasa u inozemstvu. Pravo biranja ima 2.791.000.000 birača za koje će na izborni dan biti otvoren 4.473 biračka mjesta.   Birališta se zatvaraju u 19 sati. Prvi privremeni rezultati drugog kruga lokalnih izbora bit će na DIP-ovoj stranci dostupni ranije nego inače – već od 20 sati. >> TIJEK IZBORNOG DANA PRATITE IZ MINUTE U MINUTU NA INDEXU: 11:52 Stigli su rezultati izlaznosti na birališta do 11.30 sati. Kako je objavio DIP, izlaznost je 14,81 posto, što je manje nego u prvom krugu izbora, kada je zabilježena izlaznost od 15,98 posto. 11:44 Prema neanonimnim dojavama građana izborno jutro do 11.00 sati uglavnom prolazi očekivano, s manjim brojem dojava o nepravilnostima. Opširnije... 11:29 HNS-ova kandidatkinja za gradonačelnicu Zagreba Anka Mrak Taritaš izašla je na drugi krug izbora. 11:25 Svoj glas na izborima dosad su dali i Stipe Gabrić Jambo, Davor Bernardić, Gordan Jandroković, Ivan Vrkić, Radimir Čačić, Ivan Vrdoljak, Vojko Obersnel, Vladimir Šeks... 10:58 Željko Kerum stigao je danas na svoje biračko mjesto na splitskim Mejama za volanom bijelog Mercedesa kupe kojeg inače vozi supruga Fani. Opširnije... 10:27 Predsjednik HDZ-a i premijer Andrej Plenković glasovao je u drugom krugu lokalnih izbora za gradonačelnika grada Zagreba. Opširnije... 10:18 Kandidatkinja MOST-a za gradonačelnicu Katarina Ujdur na biralište je stigla u pratnji oca.   10:17 Kandidat MOST-a za župana Nikola Grmoja obavio je jutros svoju građansku dužnost u drugom krugu lokalnih izbora. 9:49 Dragan Zelić iz GONG-a otkrio je u kojim se gradovima najviše krši izborna šutnja. Opširnije... 9:23 Kandidat HDZ-a za gradonačelnika Splita Andro Krstulović Opara glasao je na biračkom mjestu u svom kvartu u društvu obitelji. Opširnije... 8:50 Niti jedno županijsko izborno povjerenstvo nije dojavilo da na njegovu području ima eventualnih problema u drugom krugu lokalnih izbora koji je u nedjelju ujutro počeo na gotovo 4500 biračkih mjesta.  Devetnaest od 21 izbornog povjerenstva potvrdilo nam je da su na njihovu području otvorena sva biračka mjesta, za dva još čekamo potvrdu, no vjerujem da je i tamo sve u redu, jer u suprotnom već bi dobili dojave o problemima, rekla je nešto iza 8 sati ujutro potpredsjednica Državnog izbornog povjerenstva (DIP) Ana Lovrin. 8:47 Željko Burić, kandidat HDZ-a za gradonačelnika grada Šibenika glasao je u drugom krugu na lokalnim izborima. 8.44 I čelnik MOST-a Božo Petrov izašao je na glasanje rano ujutro. Opširnije... 8:00 Prvi put nakon dužeg vremena zagrebački gradonačelnik Milan Bandić nije glasao odmah nakon otvaranja biračkih mjesta. Opširnije... 7:10 Korištenje mobilnih telefona i fotografiranje glasačkih listića u protivnosti je s općim pravilima ponašanja na biračkom mjestu i pravilima izbornog postupka, upozorio je DIP, posebno napominjući da bi fotografiranje listića moglo "podrazumijevati ponašanje koje je protivno izbornim načelima i zakonskim odredbama".  7:05 Današnji će izbori za birače biti nešto jednostavniji nego u prvom krugu, bit će manje glasačkih listića i manje kandidata, na svakom listiću samo po dva.  Ispravno se glasuje tako da se na glasačkom listiću zaokruži samo jedan redni broj ispred imena kandidata za načelnika, gradonačelnika i župana te njihovih zamjenika.  Izabran će biti kandidat koji dobije veći broj glasova birača koji su glasovali. Dogodi li se da oba kandidata dobiju jednak broj glasova, održat će se treći krug. 7:00 Birališta su otvorena.