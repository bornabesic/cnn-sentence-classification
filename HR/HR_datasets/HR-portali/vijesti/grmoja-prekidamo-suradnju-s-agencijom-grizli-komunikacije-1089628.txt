Nakon što su u javnost iscurili dokumenti koji pokazuju da je tvrtka za odnose s javnošću Grizli komunikacije, koja inače stoji iza kampanje Mosta, austrijskom Braunsberger Holdingu nudila sastanke s članovima Vlade i Mostovim ministrima glasnogovornik Mosta Nikola Grmoja za HRT je potvrdio da Most prekida suradnju s Grizli komunikacijama. -Most nema veze s tim. Naš stav je jasan. Ne želimo da bilo što opterećuje Most.Raskinut ćemo sporazum s Grizli komunikacijama. Tražit ćemo da se istraži je li ugovor sporan- kazao je Grmoja i dodao da je za sporan ugovor Most saznao iz medija.  -Pogrešno je i da su ugovorom nuđeni sastanci s Mostovim ministrima jer jer se u ugovoru spominje i ravnatelj DUUDI-ja koji je iz HDZ-a- rekao je Grmoja. Rekao je i da za Most nije prihvatljivo da bilo tko utječe na njihove ministre pri donošenju odluka, te da sastanke s njihovim ministrima može dogovoriti bilo tko preko njihovih tajnica.  -Ograđujemo se od bilo kakvih nezakonitih radnji. Nikakva odgovornost Mosta tu ne postoji- naglasio je Grmoja i kazao kako je sretan i zadovoljan što nakon 6 mjeseci obavještajnog kopanja SDP-a i HDZ-a po njihovoj stranci nisu našli ništa sporno u onome što rade. Prekid suradnje na svom Facebooku najavio je i suvlasnik Grizli komunikacija Thomas Bauer.  -S Mostom nažalost prekidamo suradnju, iako će nam ti heroji promjena i pokretači bolje Hrvatske uvijek ostati u srcima, a s Tomicom Karamarkom, PR i špijunskim potrčkalima ćemo još neko vrijeme plesat valcer- napisao je Bauer. Inače, afera oko agencije Grizli komunikacije izbila je nakon što  iz automobila predstavnika Braunsberger Holdinga ukradeni dokumenti u kojima stoji kako PR agencija Grizli komunikacije svojim austrijskim klijentima nudi sastanke s ministrima Mosta kako bi se u javnosti pokrenulo pitanje oko spora koji Braunsberger Holding vodi s austrijskim Focus Investom oko trgovačkog centra West Gate.   >>Klijentu nudili sastanke s Mostovim članovima Vlade 