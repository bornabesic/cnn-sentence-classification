Foto: Instagram  DEBLJANJE na radnom mjestu je stvarno i često se uzima zdravo za gotovo. Donosimo vam nekoliko potencijalnih razloga zašto vam se nakupljaju kilogrami, a vjerujemo kako ćete nakon ovog članka dobro razmisliti o ovoj temi. I ne, ovoga puta ne mislimo na uredske zabave s pizzom i alkoholom i "happy hour" druženja s kolegama nakon posla. 1. Nedostatak tjelesne aktivnosti Razmislite samo o tome koliko sati dnevno provodite radeći, odnosno sjedeći. Nedostatak tjelesne aktivnosti tako može pridonijeti povećanju težine, bez da to i primijetite. No, kad tad ćete to učiniti, a onda će nastati panika. Nemojte se dovesti do toga te odvojite barem 30 minuta dnevno za neku fizičku aktivnost po želji. 2. Stres Visoke razine stresa mogu izazvati žudnju za masnoćom i šećerom, kao svojevrsnom utjehom. Osim toga, zahvaljujući puno posla, lako je zanemariti svoje zdravlje i na način da zaboravljate jesti ili ne jedete u odgovarajuće vrijeme. Stres se također može igrati s vašim emocijama, što rezultira emocionalnim prejedanjem. 3. Grickanje Ljudi često odlučuju jesti grickalice, kada su gladni, obično nesvjesni konzumiranja velikih porcija prerušenih u obliku malih ugriza. Kada osjetite glad, pojedite pravi obrok i po mogućnosti što zdraviji, tako ćete izbjeći jedenje prvog što vam se nađe pod rukom ili odlaska do prvog kioska ili pekare, "tek toliko da nešto pojedete". A ako baš nešto morate grickati, onda na stolu uvijek imajte neku zdravu grickalicu, kao npr. orašaste plodove. 4. Nepravilni raspored spavanja Svaki put kada radite duže od uobičajenog, kasnije jedete i uglavnom manje spavate. To sabotira vaš unutarnji sat i način na koji vaše tijelo funkcionira, zbog čega privlačite neželjene kilograme. Ne pomaže vam ni oslanjanje na kofein, kako biste sve izdržali. Pssst! Pokušajte si kuhati obroke doma. Tako ćete kontrolirati što ide u njih, a kontrolirat ćete i porcije!