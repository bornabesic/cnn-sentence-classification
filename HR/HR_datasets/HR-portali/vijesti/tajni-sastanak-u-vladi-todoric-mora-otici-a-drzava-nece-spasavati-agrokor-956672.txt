Screenshot: Planet TV  U nedjelju 5. ožujka je u noćnim satima održan tajni sastanak vlasnika koncerna Agrokor Ivice Todorića, njegovog šefa financija Ivana Crnjca te najužeg tima Vlade i Sabora u kojem su bili predsjednik Vlade Andrej Plenković, predsjednik Sabora Božo Petrov, te ministri Zdravko Marić i Martina Dalić, doznaje N1.  >> Vlada se oglasila o tajnom sastanku s Todorićem  >> VELIKA ANALIZA SLOVENSKIH NOVINARA Je li ovo kraj Ivice Todorića? >> Banke će spasiti Agrokor, a za gazdom Todorićem pustiti vodu i spustiti dasku  >> KRAJ JE SVE BLIŽE Vjerovnici ne vjeruju da Todorić može vratiti dugove: "To je tempirana bomba"  Sastanak u Vladi održan je nakon dramatičnih konzultacija u samom vrhu HDZ-a u kojem su donesene dvije važne političke odluke.   Todorić mora otići s čela kompanije  Prva odluka je da država svojim javnim financijama ne može spašavati Agrokor, a druga da Ivica Todorić mora otići sa čela kompanije jer stvari izmiču kontroli i koncernu prijeti krah zbog prezaduženosti i odluke vjerovnika da naplate svoje dugove. Posebnu pozornosti izazvala je činjenica da je za pruzimanje kontrole nad tvrtkom angažirana jedna od najvećih američkih konzultantskih kompanija koja već ulazi u detalje poslovanja i stanja u kompaniji.  Na sastanku je Božo Petrov jedini iznio prijedlog da mogući krah i preuzimanje Agrokora spriječi sama država i to nacionalizacijom ili pokušajem otkupa.  Ta ideja Bože Petrova je odbačena, a sastanak je završio bez konkretnih zaključaka, ali uz vidnu ljutnju samog Ivice Todorića koji je Vladi zaprijetio posljedicama, prije svega ogromnim padom BDP-a.  Podsjetimo, Agrokoru Ivice Todorića su nedavno dvije ključne agencije srezale rejting - Moody's i S&P. Reuters, Bloomberg, slovenski mediji i Index već mjesecima pišu o golemim financijskim problemima u kojima se Agrokor našao zbog agresivnog rasta i širenja od sredine devedesetih.  Večeras su i u Vladi potvrdili da je došlo do sastanka s Todorićem o sudbini Agrokora.