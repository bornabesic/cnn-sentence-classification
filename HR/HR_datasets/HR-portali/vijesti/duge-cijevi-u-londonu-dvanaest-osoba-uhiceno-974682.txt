Foto: Getty LONDONSKA policija je pretražila stan jednoga od trojice terorista koji su noćas napali u blizini London Bridgea, javlja SkyNews pozivajući se na neimenovane izvore. Tijekom i nakon pretrage stana je dvanaest osoba uhićeno. >> KAMIONOM GAZILI LJUDE PA IH IZBOLI NOŽEVIMA U napadu u Londonu 6 mrtvih, cure detalji o napadačima Stan se nalazi u istočnom dijelu Londona, a svjedok policijske pretrage izjavio je kako su se tijekom te operacije čule detonacije koje su mogle biti i kontrolirane eksplozije za provalu u stan. Miran, obiteljski čovjek Jedan od susjeda napadača, Damien Pettit, izjavio je kako mu je policija pokazala fotografiju osumnjičenog za kojeg je potvrdio da je njegov susjed. Pettit kaže kako se radilo o "ljubaznom čovjeku" s obitelji i malom djecom koji su u kvartu živjeli oko tri godine. Za napadača kaže kako je bio uključen u zajednicu te da je radio s beskućnicima. Dvanaest osoba je uhićeno u istočnom Londonu Londonske ulice u blizini terorističkih napada na London Bridge i Borough Market pune su naoružanih policajaca još od noćas, a istraga se širi po kvartovima iz kojih su napadači došli.