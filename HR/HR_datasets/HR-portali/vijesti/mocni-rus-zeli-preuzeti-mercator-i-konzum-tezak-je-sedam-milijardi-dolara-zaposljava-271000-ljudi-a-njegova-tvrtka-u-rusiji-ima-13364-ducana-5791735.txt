Magnit, najveći ruski maloprodajni lanac, zainteresiran je za kupnju Agrokorova Mercatora u Sloveniji, Konzuma u Hrvatskoj i Idee u Srbiji, spekulirao je slovenski portal Finance. Ovim preuzimanjem Magnit bi postao vodeći lanac u balkanskoj regiji. REUTERS Kompanija ima sjedište u gradu Krasnodaru, a osnovao ju je 1994. Sergej Galicki, koji je i izvršni direktor. Prema Forbesu, njegovo osobno bogatstvo iznosi oko sedam milijardi dolara. Galicki je još 2006. ponudio dionice poduzeća na inicijalnoj javnoj ponudi i skupio oko dvije milijarde dolara, a nakon te ponude ostalo mu je još 36 posto dionica tvrtke. Korporacija zapošljava čak 271.000 ljudi, a na Londonskoj burzi vrijedi 18,6 milijarde dolara. Tvrtka u Rusiji ima 13.364 dućana, od čega je 10.000 malih dućana. REUTERS U međuvremenu je Bloomberg objavio kako Galicki navodno ipak nije zainteresiran za preuzimanje Todorićevih maloprodajnih lanaca. - Magnit trenutno ne razmišlja o kupovini lanaca izvan granica Ruske Federacije, objavili su iz kompanije.