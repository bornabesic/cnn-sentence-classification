Izabrani predsjednik SAD-a Donald Trump objavio je u srijedu da svoj "veliki biznis" ostavlja djeci, a on će se fokusirati na svoju ulogu u Bijeloj kući, javlja AP. Trump je ovu obavijesti, naravno, objavio na Twitteru uz dodatak da se već sprema pravna dokumentacija "kojom će biti potpuno izuzet iz poslovnih operacija, budući je predsjedništvo daleko važniji zadatak". Novi predsjednik SAD-a, kojeg su mediji prozivali zbog mogućeg sukoba interesa ako ostane na čelu svojih tvrtki, je najavio da će o svemu održati press konferenciju zajedno sa svojom djecom 15. prosinca.