Foto: Regional Express, Manuel Angelini JUTROS oko 9 sati nedaleko lučice Mandrač u Puli, na nepristupačnom terenu, pronađeno je mrtvo dijete. Kako doznajemo neslužbeno radi se o dječaku u dobi od tri godine. Identitet dječaka poznat je policiji, ali ga zasad ne otkrivaju u javnosti zbog zaštite identiteta žrtve i tajnosti istrage.  Prema prvim informacijama, sumnja se na nasilnu smrt. Neslužbeno se doznaje kako je majka noćas oko ponoći policiji prijavila nestanak djeteta te je potom u srijedu ujutro upravo ona odvela djelatnike policije na mjesto događaja, odnosno na mjesto pronalaska mrtvog djeteta, kilometar od lučice Mandrač. Iako se sumnjalo na istinitost dojave policija je cijelu noć sa svim raspoloživim snagama tragala za djetetom. Regional Express doznaje iz Policije da do ovog trenutka nitko nije uhićen te da se razgovori vode sa više osoba. Očevid je potrajao gotovo dva sata, a na teren su izašli: dr. Ilija Kučinar patolog iz Opće bolnice Pula i nadležni državni odvjetnik Eddy Putigna koji je na mjestu pronalaska tijela za Regional Express izjavio: "Nađeno je tijelo djeteta te je preliminarnim pregledom utvrđena nasilna smrt, a tijelo ide na daljnju obradu".   >> Uskoro opširnije