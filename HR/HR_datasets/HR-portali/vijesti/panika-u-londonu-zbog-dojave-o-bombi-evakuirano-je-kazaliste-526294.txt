Lodonsko kazalište Old Vic evakuirano je tijekom izvedbe predstave "Woyzeck". Policija je potvrdila da je publika bila prisiljena napustiti kazalište koje se nalazi u centru Londona, nakon što su u poslijepodnevnim satima dobili dojavu o bombi u kazalištu, javlja BBC. Prolaznici koji su se zatekli u blizini kazališta na društvenim mrežama objavili su fotografije na koji se vidi kako  posjetitelji užurbano napuštaju zgradu kazališta, a vidi se i kako je policija blokirala prilaz ulici u kojoj se kazalište nalazi. Evakuirani su i obližnji pubovi i restorani. Nakon što je policija pretresla kazalište, ispostavilo se da je  ipak riječ o lažnoj uzbuni. Velika Britanija snizila je u subotu razinu sigurnosne prijetnje u zemlji na "ozbiljnu", nakon niza policijskih istraga o samoubilačkom napadu na pop koncertu održanom u Manchesteru, izvijestila je premijerka Theresa May.