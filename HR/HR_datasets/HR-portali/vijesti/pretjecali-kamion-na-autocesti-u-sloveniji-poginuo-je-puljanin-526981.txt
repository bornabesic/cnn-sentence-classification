Puljanin D.V. (25) poginuo je u prometnoj nesreći na Primorskoj autocesti u Sloveniji. Naime, 20-godišnji vozač osobnog automobila, državljanin Republike Hrvatske, pretjecao je kamion s prikolicom, te je pri pretjecanju udario u stražnji dio kamiona, koji je vozio 52-godišnjak iz Maribora. Pri sudaru, vozač automobila lakše je ozlijeđen, te je prebačen u izolsku bolnicu, istovremeno njegov suputnik, 25-godišnjak iz Pule, teško je ozlijeđen prevezen u ljubljanski Klinički centar, gdje je tijekom noći preminuo, javio je Regional Express.