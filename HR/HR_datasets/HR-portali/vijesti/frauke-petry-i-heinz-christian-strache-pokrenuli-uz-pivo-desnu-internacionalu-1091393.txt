Čelnica Alternative za Njemačku (AfD) Frauke Petry i prvi čovjek Slobodarske stranke Austrije (FPÖ) Heinz-Christian Strache jučer su na najvišem njemačkom vrhu Zugspitze (2962 metra) udarili temelje desnoj internacionali. Uz potoke piva, čelnici dvije radikalno desne stranke Petry i Strache razgovarali su o njemačkoj i austrijskoj politici, a središnja tema bili su migranti i izbjeglice. U temeljima obiju stranaka je antimigrantska politika. Ovaj susret samo je početak udruživanja radikalno desnih stranaka u Europi. Strache se sam nametnuo kao osoba koja želi ujediniti europske desne radikale, a drugi korak učinit će već idućega tjedna kada u Beč stiže čelnica francuskih desničara Marine Le Pen.  >> Rast ekstremne desnice: Radikali uzimaju danak >> Radikal Hofer izgubio tek brojenjem glasova poštom 