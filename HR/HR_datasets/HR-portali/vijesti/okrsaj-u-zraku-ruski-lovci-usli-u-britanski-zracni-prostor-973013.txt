Foto: Wikipedia LOVCI britanskog ratnog zrakoplovstva (RAF) žurno su poletjeli iz zračne baze u Škotskoj nakon naleta ruskih lovaca, javlja Reuters. "Dva višenamjenska lovca Typhoon poletjela su ujutro zbog uzbune koju su izazvala dva ruska lovca kada su ušli u britanski zračni prostor", objavilo je ministarstvo obrane Velike Britanije.  Dodali su da su se oba lovca sigurno vratila u bazu u Lossiemouthu. Samo jedan u nizu incidenata s ruskim zrakoplovima Velika Britanija redovito presreće ruske avione u blizini svog zračnog prostora. NATO-ova presretanja ruskih aviona su sve češća u posljednjih nekoliko godina, usred rastućih napetosti između zapada i Moskve zbog krize u Ukrajini.