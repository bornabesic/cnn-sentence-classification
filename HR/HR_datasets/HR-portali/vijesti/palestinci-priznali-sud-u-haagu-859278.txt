Palestinske vlasti priznale su nadležnost Međunarodnog kaznenog suda u Haagu, čime je otvoren put ispitivanju mogućih ratnih zločina počinjenih tijekom nedavnih sukoba u pojasu Gaze, priopćio je Haaški sud.    Sud, naime, može provesti istragu samo na zahtjev Vijeća sigurnosti UN-a ili države koja je uključena, a koja je priznala Sud. Izrael nikad nije priznao nadležnost Međunarodnoga kaznenog suda, javlja Radio Slobodna Europa.   Prije nekoliko dana Organizacija za zaštitu ljudskih prava Amnesty International (AI) pozvala je Europsku uniju da se zauzme za istragu mogućih ratnih zločina izraelskih snaga i Hamasa u nedavnim sukobima u pojasu Gaze. Ujedinjeni narodi i sam Izrael tada su također najavili istragu mogućih ratnih zločina u tom sukobu. (ič) 