Screenshot: Facebook JEDAN od najglasnijih kritičar Vladimira Putina hospitaliziran je zbog otkazivanja organa, dvije godine nakon što je gotovo preminuo zbog trovanja.   Novinar, Vladimir Kara-Murza, koji radi za pro-demokratsku skupinu Open Russia razbolio se jučer te je hitno hospitaliziran. Njegova supruga je za BBC izjavila kako je u medicinski induciranoj komi i kako je klinička slika ista kao i prethodnog puta kada se razbolio. Tada se sumnjalo na trovanje, ali ni to nije dokazano: "Hitna pomoć ga je odmah prevezla u bolnicu, kod istog medicinskog tima koji ga je liječio i prošlog puta. Organi su mu počeli otkazivati pa su liječnici izazvali medicinsku komu." Probavio otrovnu tvar? Prošli put kada je bio bolestan, uzrok njegovih zdravstvenih problema nije sa sigurnošću potvrđen, ali je zaključeno kako je probavio nekakvu otrovnu tvar.  Liječnici su potom iznijeli teoriju o tome kako je do tog stanja došlo zbog lijeka koji je uzimao i koji se nagomilao u njegovom tijelu jer je Kara-Murza imao problema s bubrezima.  Njegov otac odlučno odbija takve teorije, te tvrdi kako obični sprej za nos ne može izazvati takvu "eksploziju" u tijelu, prenosi BBC.