Posljednjeg dana iznošenja završnih riječi optužbe u procesu protiv Ratka Mladića (74) pred sudom Haagu, tužiteljstvo je za nekadašnjeg zapovjednika vojske bosanskih Srba zatražilo doživotni zatvor, javlja Reuters. - Bila bi uvreda za žrtve, i preživjele i mrtve, ali i uvreda za pravdu da se odredi bilo koja kazna manja od najstrože predviđene zakonom - doživotne kazne zatvora - kazao je tužitelj Arthur Traldi. Mladića se tereti za genocid u Srebrenici, progon Muslimana i Hrvata diljem BiH, dugotrajnu opsadu i teror nad građanima Sarajeva kao i za uzimanje za taoce pripadnike međunarodnih snaga UN (UNPROFOR) tijekom rata u BiH od 1992. do 1995. Politički lider bosanskih Srba Radovan Karadžić osuđen je u ožujku na 40 godina zatvora, navodi Reuters.Mladić je negirao optužnicu.Obrana će svoje argumente iznositi od 9. do 13. prosinca, a presuda se očekuje iduće godine.