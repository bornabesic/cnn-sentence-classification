Stalno ona reklamira svoju „posvećenost pravdi“, ali me neodoljivo podsjeća na hijenu - najnečasniju od svih životinja! I budali je jasno da Dalida Burzić "jako voli da hapsi"! To radi bez imalo morala - "kao da je pijana"! Pojedine „spektakularne“, ali sumnjive akcije uhićenja koje se posljednjih mjeseci i godina odvijaju pod „pokroviteljstvom“ sarajevskog Tužiteljstva, odnosno glavne tužiteljice “Tužilaštva Kantona Sarajevo” Dalide Burzić, više su nego zabrinjavajuće! Takve aktivnosti Tužiteljstva KS-a na čelu s „preambicioznom“, da ne kažem i „moralnom“, Dalidom Burzić aktivirale su uzbunu u Federalnoj upravi policije, ali i Državnom odvjetništvu Republike Hrvatske (DORH), i to onda kad sam u svojim člancima putem portala raskrinkao montiranu optužnicu koju je Dalida Burzić „napakirala“ uglednom tuzlanskom odvjetniku Faruku Balijagiću i njegovom sinu Adi – koji je osuđen na tri godine zatvora zbog de facto nepostojećeg djela! Nije nikakva novost u cijeloj pravosudnoj farsi Bosne i Hercegovine da su tužiteljstva i sudovi postali instrument vladajuće korumpirane elite u obračunu s neistomišljenicima i politički nepodobnim ljudima. Ovakvo gaženje zakonitosti u svrhu ostvarivanja stranačkih interesa i uništenja političkog protivnika orkestrirano se događa naočigled cijele javnosti. I nikomu ništa! Što Bakir migom naznači, to ona provede! Dana 24. veljače 2017. za portal Klix.ba Dalida Burzić to je i potvrdila – izjavom da se „politika ozbiljno počela baviti Tužiteljstvom KS“! To rekavši, sama se odala i samo potvrdila ono što sam kasnije i pisao – da „Dalida Burzić igra za riđavog Bakira Izetbegovića i sam vrh SDA“. Politika se počela baviti Tužiteljstvom KS-a – i to onog trenutka kad je Dalida Burzić „krunisana“ za glavnu tužiteljicu KS-a. Dokaz je to brojnih serenadnih demonstracija i mirnih šetnja koje se odvijaju u Radićevoj ulici, ispod prozora Dalide Burzić, u kojima građani BiH izražavaju svoje nezadovoljstvo i zgražanje nad radom Kantonalnog tužiteljstva Kaznenog suda. To izražavaju parolama i uzvicima upućenim Dalidi Burzić: „Ubico korumpirana!“ U povijesti Tužiteljstva KS-a ispred njega se nisu dogodile takve velike demonstracije, pa čak ni za vrijeme dok su njime upravljali Branko Šljivar i Nives Kanevčev. Ta nezadovoljstva i demonstracije najbolji su pokazatelji „rada“ i odraz „uspjeha“ Dalide Burzić, koja stupajući na glavnu funkciju tužiteljice KS-a ne zna „jel došla il pošla“. Naime, moj problem s Dalidom Burzić, Aidom Topalović i drugima, počeo je onog trenutka kada sam putem portala počeo raskrinkavati pozadinu “spektakularnih uhićenja” i u medijima rušio slabašne argumente ta takve stvari, koje preambiciozne tužiteljice pokušavaju ojačati u njima podložnim huškačko-orkestriranim medijima. Zacijelo se ovdje možemo složiti da Dalida Burzić svoj radni staž uglavnom odrađuje pred tv kamerama. Ona je u svojstvu glavne tužiteljice KS-a opetovano svojim medijskim istupima unaprijed suspendirala presumpciju nevinosti uhićenih, čime je i u pojedinim fazama istrage beskrupulozno imala grube medijske nastupe radi vlastite promidžbe. Uhićuje, pa javno linčuje uhićene! Sve uhićene Dalida Burzić je sa svojom podaničkom medijskom kamarilom svjesno izložila javnom linču na način da „netko“ iz Tužiteljstva KS-a dojavi pojedine akcije uhićenja, koji onda provode medijski javni linč, a suci u strahu od medija i Dalide Burzić određuju i donose mjere i presude povoljne po Tužiteljstvo. Nakon toga na scenu stupa Dalida Burzić – reklamira svoju „pravednost“ i „posvećenost pravdi“; ona me u svemu ovome neodoljivo podsjeća na hijenu – najnečasniju od svih životinja! I budali je jasno da Dalida Burzić “jako voli da hapsi”. To radi bez imalo morala, pa su ta “hapšenja” – “spektakularna”, “na vrat na nos” – i gotovo uvijek nezakonita, što je potvrdio i Ustavni sud BiH rjeđenjima o utvrđenim nezakonitim pritvaranjima i rješenjima o dugotrajnom pritvoru u pojedinim predmetima. Veoma je rijetka pojava da se suci i tužitelji javno pojavljuju u medijima, osim u iznimnim situacijama, kada to iziskuje narav stvari i predmeta. Tako je bilo do dolaska Dalide Burzić na poziciju glavne tužiteljice KS-a. Ničim izazvana, dala je stotine intervjua, gostovala na brojnim televizijama, čime je ustvari sama sebi stavila omču oko vrata, jer „’ko se uzvisuje bit će ponižen, a tko se ponizuje bit će uzvišen“ – kaže Sveto pismo! „Najnepopularnija šizoidna cura moje generacije od koje su svi momci zazirali. Bila mi je najbolja prijateljica od gimnazijskih dana, kada je stekla određene komplekse niže vrijednosti, jer je rasla kao izvanbračno dijete, bez znanja tko joj je otac. Ne mogavši da se izbori s ovom činjenicom, izrasla je u psihopatu. Bile smo najbolje prijateljice, moji su je roditelji prihvatili kao svoje dijete, bila je čest gost u našoj kući, išle smo skupa na zimovanje, izlete, o čemu može potvrditi čitava generacija I. i II. sarajevske gimnazije. Nakon što je Dalida Burzić imenovana na navedenu funkciju, počela se baviti medijima i svojom elektronskom promidžbom, a kako bi liječila komplekse iz mladosti. Kad sam utvrdila da je ista psihički bolesnik i osoba opasna po okolinu, prekinula sam svaki kontakt s njom. S obzirom da Dalidu poznajem od rane mladosti, mogu samo reći da ju je čitava generacija Prve i Druge sarajevske gimnazije doživljavala kao iskompleksiranu, histeričnu i krajnje nepopularnu osobu. Uvjerena sam, da se na ovu okolnost izvrši neuropsihijatrijsko vještačenje, ona ne bi imala dobar nalaz“ – navode njezine gimnazijske prijateljice i nekadašnji kolege! ‘Pukla’, pa progoni i nekoć najbolje prijateljice! Tako je počela progoniti i svoje nekad najbolje prijateljice, poput Lejle Fazlagić koja najbolje zna mračne i seksualne tajne Dalide Burzić! Upravo zbog gore navedenih stvari, i prijateljstva iz mladosti, Dalida Burzić morala je izuzeti se iz slučaja postojanja eventualne kaznene odgovornosti Lejle Fazlagić, ali to nije učinila, te je sebe i nju dovela u stanje sukoba interesa, a navedenu kodnu akciju „Pravda“ u akciju „Nepravda“. U ovom općem ludilu koje vlada u trećem stupu vlasti u zemlji došlo je i Dalidino vrijeme iz one čuvene Andrićeve izreke: „Kad pametan zašuti budala progovori, a fukara se obogati!“. Ona je ta koja je progovorila i lucidno se priklonila vladajućim strukturama. Goreći od želje da se što prije dočepa pozicije glavne državne tužiteljice, dojavljivala je medijima mjesto i vrijeme uhićenja ljudi kako bi se predstavila kao “najveći borac za pravdu”, iako naš izvor iz Tužiteljstva BiH tvrdi da Gordana Tadić neće lako predati najmoćniju poziciju u BiH Dalidi Burzić “bez ijednog ispaljenog metka”. Kaznenu prijavu, koju smo zbog sumnjivih radnji složili Dalidi Burzić – i predali Tužiteljstvu BiH 29. 3. 2017. godine, izvanredna je prilika Tadićevoj da Burzićku dočeka “na vole” i omogući joj da se “dečepa” samo jednog mjesta – kazneno-popravnog zavoda. Burzićeva mora snositi odgovornost za nezakonito odavanje informacija novinarima, s obzirom da je za N1 i sama priznala da su informacije o budućim uhićenjima mediji saznali preko svojih izvora iz Tužiteljstva KS-a. Taj izvor iz Tužiteljstva KS-s samo je jedan – Dalida Burzić! O odavanju predistražnih radnji svome ljubavniku, odvjetniku Jasmiru Muratoviću, i vrijeme uhićenja pojedinih ljudi da i ne govorimo. Neposredno nakon uhićenja, koja se provode po naredbama Kantonalnog tužiteljstva Sarajevo, „ukaže“ se Jasmir Muratović, koji već unaprijed ima napisanu punomoć o zastupanju uhićenih, pa tako je bilo kad su “hapsili” i Amira Zukića. Zna Dalida Burzić za svoga ljubavnika i menadžera odabrati dobru klijentelu. Ona je osoba koja je u svome svjedočenju pred Sudom BiH, i u svojim nastupima u medijima, de facto priznala da prenosi informacije o predmetima koji se vode u Tužiteljstvu kojim rukovodi. Zakonom je zabranjeno prenositi bilo koju informaciju o predmetima, a osobito onima koji se nalaze u istražnoj fazi. Prijave FUP-u i “utjehe nema u vodi” Shodno preporuci i uputi koju sam dobio kao odgovor na moj mail (upit) upućen glavnom federalnom tužitelju Federacije BiH Zdravku Kneževiću u vezi dokaza koji ozbiljno inkriminiraju rad glavne tužiteljice KS-a Dalide Burzić, glavni federalni tužitelj Zdravko Knežević svojim dopisom koji mi je uputio – broj: A-282/17 od 04. 05. 2017. godine – ocijenio je da „kompletnu dokumentaciju s kojom raspolažem dostavim Federalnoj upravi policije na ocjenu – da li postoje osnove sumnje o izvršenju kaznenog djela kako bi ovlaštene službene osobe iz policije mogle izvršiti kriminalističku obradu predmeta, te potom podnijeti Izvještaj o učinjenju krivičnog djela stvarno i mjesno nadležnom tužiteljstvu, sve u smislu odredbe člana 234 st. 5 ZKP-a F BiH“. Nadalje je istaknuo „da mogu dogovoriti sastanak s ovlaštenim službenim osobama iz Federalne uprave policije, a radi davanja određenih obavještenja koja bi mogla pomoći prilikom kriminalističke obrade predmeta“. Nakon odgovora kojeg sam dobio od glavnog federalnog tužitelja, obratio sam se pripadnicima FUP-a, a oni su me kontaktirali 23. 05. 2017., a 24. 05. 2017. saslušan sam u svojstvu svjedoka u prostorijama FUP-a i podnio sam Krivičnu prijavu (s dokazima) protiv Dalide Burzić, glavne tužiteljice KS-a, Aide Topalović, zamjenice gl. tužiteljice, Jasenka Ružića, suca Županijskog suda u Sarajevu, Selak Amera i Klino Sulje, inspektora MUP-a KS-u, Žigović Eldana i Nebojše Glavaša, narkomana i narkodilera (registriranih), Jasmira Muratovića, odvjetnika i ljubavnika Dalide Burzić, te Muamera Budnje i drugih zbog kaznenog djela iz člana 340 – „Udruživanje radi činjenja krivičnih djela“ Krivičnog zakona Federacije Bosne i Hercegovine u sticaju s uhićenjem ugledne sutkinje Županijskog suda u Sarajevu Adise Zahiragić. Zbog ove prijave kod Burzićke se posljednjih dana akumuliralo golemo stanje paranoje, ne izlazi, ne šeta se, nego samo pije, „jer utjehe nema u vodi“. S obzirom da smo ju u ranijim objavama raskrinkali i pokazali na koji način Dalida Burzić „odrađuje“ općinske i županijske suce u Sarajevu prijeteći im hapšenjima, navodeći narkomane i poslovno nesposobne osobe na davanje lažnog iskaza u sticaju s uhićenjem pojedinih sudaca, kako bi suci u strahu donosili presude po nahođenju Dalide Burzić, naš izvor iz Obavještajno-sigurnosne agencije BiH tvrdi da daleko od uhićenja nisu ni sutkinje Općinskog suda u Sarajevu Milica Filipović i Radmila Đajić, tik do sutkinje, koje su zapale tužbe Dalide Burzić i Aide Topalović podnesene protiv mene. Iako ću sa svojim pravnim dikasterijem pobiti materijalnim dokazima tužbe koje su Dalida Burzić i Aida Topalović podnijele protiv mene, pored toga što će mi sa „zateznim“ kamatama vratiti sve, obje će tijekom sudskog procesa ostati doslovce „namagarčene“! Zbog svih informacija koje smo do sada objavili o Dalidi Burzić i dr., a koje ju ozbiljno i osnovano inkriminiraju, u zemljama pod jurisdikcijom Europske unije nakon ovakvih vijesti i kaznenih prijava podnesenih protiv nje tužiteljica bi bila razriješena ex lege – po sili zakona – sa zabranom rada u pravosuđu!