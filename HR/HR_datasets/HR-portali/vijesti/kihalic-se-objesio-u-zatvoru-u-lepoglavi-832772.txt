Vlastimir Kihalić, trostruki ubojica iz Petrinje, u nedjelju popodne nađen je mrtav u svojoj ćeliji lepoglavske kaznionice, gdje je služio maksimalnu 40-godišnju kaznu zatvora, javlja Vjesnik. Kihalić, inače umirovljeni policajac, prema prvim je podacima počinio samoubojstvo vješanjem. Kihalić je prethodno dvaput pokušao počiniti samoubojstvo, prvi put vješanjem o kabel radio aparata, a drugi put guranjem uloška kemijske olovke u električnu utičnicu, no oba puta su ga čuvari spriječili. Kihalić je u ožujku 2005. godine s dva hica ubio svoju suprugu Željku, a 15 minuta nakon toga ubio i njene dvije prijateljice, Vesnu Marinković - Mokrović i Nadu Kušan. Motiv ubojstav supruge bio je zahtjev supruge za razvod, a njene je prijateljice Kihalić ubio jer su joj u tome pružale potporu. Kihalić nikada nije izrazio kajanje zbog zločina koji je počinio. (mp) 