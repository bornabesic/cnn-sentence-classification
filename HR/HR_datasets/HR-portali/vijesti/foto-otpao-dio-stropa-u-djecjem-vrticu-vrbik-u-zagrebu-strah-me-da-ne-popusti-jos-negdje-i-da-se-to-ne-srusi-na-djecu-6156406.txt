Dio stropa u Dječjem vrtiću Vrbik otpao je u ponedjeljak oko 17 sati, a na sreću, u tom trenutku u prostoriji nije bilo djece ni odgajatelja. - Šokiralo me kako to izgleda i, iskreno, sad me je strah da ne popusti još negdje dio stropa i da se to ne sruši na djecu - rekla nam je zabrinuta majka koja je poslala fotografiju. Ravnateljica DV-a, Davorka Crnković, potvrdila je kako je došlo do štete na stropu zbog puknuća crijeva od umivaonika. Tvrdi da je prostorija odmah zatvorena te da djeca nisu bila ugrožena. - Domar je promijenio oštećeno crijevo kako bismo spriječili daljnje curenje vode - rekla je Crnković te dodala da će šteta biti sanirana u najkraćem roku. Privatni album