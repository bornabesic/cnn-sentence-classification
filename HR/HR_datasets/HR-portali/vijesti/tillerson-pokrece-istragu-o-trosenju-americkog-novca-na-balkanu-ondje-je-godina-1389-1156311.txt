Grupa od šest američkih senatora pred novoimenovanog državnog tajnika SAD-a Rexa Tillersona stavila je zahtjev koji nalaže 'neodložnu istragu' uloženog novca u države Balkana, osobito Albanije i Makedonije. Tvrde kako se novac američkih agencija za međunarodni razvoj (USAID) trošio kako bi se podupirale lijevo orijentirane političke stranke, piše Blic. Pismo Tillersonu tvrdi kako su američke ambasade godinama intervenirale u politički život država, smatrajući kako će financiranje stranaka lijevog opredjeljenja donijeti stabilizaciju i prosperitet. Unatoč njihovim naporima, tvrde kako je intervencija prouzrokovala kontraefekt, s obzirom na to da je primjerice u Albaniji zabilježen rast korupcije, rast crnog tržišta droge i organiziranog kriminala. - Najštetnija posljedica američkog miješanja na ovaj način, stavljajući se tako snažno na jednu stranu, dovodi do ogorčenja kod mnogih građana tih država koji tradicionalno podržavaju snažne veze s SAD-om. Takve podjele otvaraju prostor agresivnim oportunistima, poput Rusije, da se umiješaju i stvaraju dodatnu štetu - navodi se u priopćenju senatora. S druge strane, prema pisanju The Hilla, upravo područje Balkana spominje se kao prva strana intervencija predsjednika Donalda Trumpa, ne zbog potrošenog novca, već zbog ukorijenjenog radikalnog Islama, bujajućih nemira i provokacija na srpsko-kosovskoj granici.  - Ako je podne u Pentagonu, na Kosovu je 1389. - istaknuo je američki general. >> Procurile informacije: Porezna kartica iz 2005. godine otkrila koliko je Trump platio poreza >> ‘Europski Trump’ ruši EU