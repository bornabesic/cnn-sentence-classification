Australac Ryan O'Donnell (34) nije mogao ni sanjati da će postati junak nakon jednog običnog dana u supermarketu u mjestu Wyoming u Novom Južnom Walesu. On je stajao u redu na blagajni, a ispred njega je bila starica koja je imala problema s plaćanjem računa. Nakon što joj je kartica odbijena nekoliko puta Ryan je odlučio platiti njen račun.  Njegov potez nije prošao nezapamćeno te je fotografija njega kako stoji kraj starice uskoro preplavila internet, prenosi Telegraph. On je dao intervju za 9News te je kazao kako je došao do blagajnice kako bi vidio u čemu je problem. Kada mu je rekla da je račun oko 44 dolara on je izvadio 50 i rekao da s tim naplati dug.  Starica ga je pitala kako mu se može odužiti na što je on odgovorio kako je to 'samo 44 dolara' te joj poručio da uživa u ostatku dana. Upitan što ga je potaknulo na ovaj potez, on je objasnio kako ga je starica podsjetila na njegovu baku. - Jednostavno nisam mogao otići. Tako su me majka i otac odgojili - rekao je Ryan. >> Junak dana u šoping centru: Tinejdžer spasio baku od pokretnih stepenica i bezobzirnih prolaznika >> VIDEO Onesvijestila se i pala pred vlak, spasio je policajac 