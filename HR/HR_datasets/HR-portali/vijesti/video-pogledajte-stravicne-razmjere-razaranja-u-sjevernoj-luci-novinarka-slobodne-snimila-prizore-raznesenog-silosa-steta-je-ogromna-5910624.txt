Reporterka Slobodne Dalmacije ušla je u područje Sjeverne luke gdje je danas oko 12 sati došlo do stravične eksplozije u silosu s pšenicom. Podsjetimo, u eksploziji su ozlijeđena četiri radnika, od kojih su tri prevezena u bolnicu, no niti jedan nije u životnoj opasnosti. Kao što se može vidjeti na snimkama, razmjeri razaranja su ogromni, a za preciznu procjenu štete bit će potrebno duže vrijeme.             Kako doznaje Slobodna Dalmacija, sreća u nesreći je što je teretni brod koji plovi pod turskom zastavom prekrcan žitom isplovio svega pola sata prije eksplozije, čime je izbjegnuta veća tragedija.Neslužbeno, u silosima u trenutku detonacije uopće nije bilo žita, već se sanirala jedna od razina za skladištenje. Prema drugim informacijama, u silosu se, pak, skladištio kukuruz.Spekulira se da je moglo doći do zapaljenja prašine koja se odvaja od kukuruza, a koja je eksplozivna u takvim uvjetima.