Foto: CroatianSports DAVORA ŠUKERA nije bilo na posljednjoj utakmici prvenstva na koju je Rijeka u Maksimir stigla po naslov prvaka. Predsjednik HNS-a s reprezentacijom bez najvećih zvijezda gostovao je u Los Angelesu gdje je oslabljena Hrvatska s 2:1 pobijedila Meksiko. "Vidjeli smo sreću da je došlo preko 10 tisuća hrvatskih navijača iz cijele Amerike. I to je ona pobjeda. Pustimo rezultat, gledajmo na to da su ljudi došli na svoje i ovo je povijesna utakmica", rekao je za CroatianSports Šuker oduševljen podrškom. "Zamislite da vam je netko rekao da ćemo igrati u Los Angelesu na ovom prekrasnom stadionu. Ovo je povijest, zahvalni smo im i jedva čekam da organiziramo i neku drugu utakmicu na teritoriju Amerike. A Americi, Kanadi i Meksiku želim održavanje Svjetskog prvenstva ovdje."