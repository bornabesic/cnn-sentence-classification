Let Emiratesa od Omana do Dubaija otkazan je nakon što je u zrakoplovu pronađena zmija.  Kako prenosi BBC, uljez je pronađen jučer u teretnom prostoru leta EK0863 iz Muskata. Zmija je pronađena prije no što su u zrakoplov ušli putnici, rekao je glasnogovornik Emiratesa. Iz tvrtke nisu otkrili o kakvoj je zmiji riječ ni je li bila opasna.  Zrakoplov je pretražen prije ponovnog polijetanja, a na odredište je stigao nekoliko sati poslije. Ovo nije prvi put da je zmija pronađena na zrakoplovu - u studenom se to dogodilo u Meksiku, kada je zmija ispala iz prtljažnog prostora iznad glava putnika, a 2013. zmija se našla i na letu od Australije do Papue Nove Gvineje. >> Pjevač pronašao zmiju u wc školjci, pogledajte što se dogodilo nakon toga >> Muškarca (77) ugrizla jedna od najotrovnijih zmija na svijetu u njegovu domu