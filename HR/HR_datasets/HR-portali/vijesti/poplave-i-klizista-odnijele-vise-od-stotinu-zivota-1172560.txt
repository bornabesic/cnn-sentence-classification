Obilne monsunske kiše u Šri Lanki izazvale su poplave i klizanje tla pri čemu je poginulo više od stotinu osoba, objavile su vlasti, dok spasilačke službe iz susjedne Indije pristižu u zemlju. Centar za upravljanje katastrofama naglasio je da je broj smrtno stradalih u subotu porastao na 103, protivno službenim podacima od 91 mrtve osobe u petak. Nestalima se smatra 113 osoba. Iz svojih domova evakuirano je 230.000 osoba u južnom i zapadnom dijelu zemlje, većinom zahvaćenima tim olujnim kišama. Vojnici su uključeni u potragu u zonama pogođenima klizanjem tla. Zračne snage rasporedile su pet aviona za operacije spašavanja i još pet za transport najvažnijih potrepština za blokirane seljane kojima se nije moglo prići cestom. Ministar unutarnjih poslova Vajira Abeywardena kazao je da su najjače kiše iza njih ali ostaje opasnost od poplava. Pozvao je stanovništvo da napusti najniža područja i skloni se na visoravnima.