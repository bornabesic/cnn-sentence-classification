USKOK je donio rješenje o provođenju istrage protiv hrvatske državljanke (1958.) zbog osnovane sumnje na počinjenje kaznenih djela zlouporabe položaja i ovlasti te krivotvorenja isprava. Osnovano se sumnja da je okrivljenica, kao administrativni referent – sudski zapisničar u Općinskom sudu u Požegi, od 14. ožujka 2003. do 12. siječnja 2014., nakon što su joj suci zaduženi za spise davali naloge za finaliziranje spisa i pozivanje stranaka na plaćanje novčanih kazni, troškova kaznenog postupka ili paušalnih iznosa uplatom u proračun Republike Hrvatske, iako nije bila ovlaštena za njihovu naplatu, strankama u postupku neistinito predočavala da ih mogu platiti u više obroka i to njoj izravno na ruke, što su stranke i činile. U cilju prikrivanja navedenog, okrivljenica je u sudske spise ulagala nevjerodostojne naloge za plaćanje ili opće uplatnice, a koje je sama popunjavala s potrebnim podacima i iz kojih je proizlazilo da je uplata doista izvršena. Okrivljenica je prethodno na dokumentaciju otisnula neistinitu ovjeru platnog prometa kao potvrdu o izvršenom plaćanju i vlastoručno se potpisivala na mjesto predviđeno za potpis službenika banke koji je trebao potvrditi izvršenu uplatu nakon čega je u spisima neistinito navodila da je finalizacija spisa izvršena, da su novčane kazne i troškovi naplaćeni te je potom stavljala naredbu za arhiviranje spisa koju je potpisivala imenima sudaca zaduženih za spise ili otiskivala njihov faksimil. Na opisani način okrivljenica je postupala u najmanje 65 predmeta čime je, na štetu proračuna Republike Hrvatske, pribavila nepripadnu imovinsku korist od najmanje 348.892,55 kuna.   >> Iz švicarske zaklade izvukao 14 mil. kuna