ELON Musk će uskoro otkriti lokacije za još četiri giga tvornice. Iako prva giga tvornica još uvijek ne radi punim kapacitetom Teslin šef najavljuje izgradnju novih pogona jednako ogromnih kapaciteta. Nakon što je ranije ove godine investitore obavijestio kako razmišlja o izgradnji novih giga tvornica sada je obećao kako će do kraja godine objaviti lokacije na kojima će iste biti izgrađene.   Na prošlotjednoj konferenciji TED Musk je izjavio: "Ove godine ću objaviti lokacije za izgradnju dvije do četiri nove gigatvornice, najvjerojatnije četiri". Kako je naglasio globalni aspekt širenja pretpostavlja se kako će novi pogoni biti izvan Amerike, najvjerojatnije u Kini i Europi.  Podsjetimo, Teslin Gigafactory 1 će u punom kapacitetu udvostručiti svjetsku proizvodnju baterija, a Musk procjenjuje kako bi oko 100 takvih tvornica bilo dovoljno da pokreće svijet.