Screenshot: YouTube  REPUBLIKANSKI guverner odbio je potpisati zakon koji bi zabranio sklapanje brakova s djecom u američkoj saveznoj državi New Jersey. Guverner Chris Christie, veliki sljedbenik Donalda Trumpa, izjavio je da bi takva zabrana bila suprotna nekim vjerskim običajima. Nije rekao o kojim točno vjerskim običajima govori. Oko 170 000 djece stupilo u brak u 10 godina Prema Reutersu, maloljetnički brakovi su sveprisutni u SAD-u. Oko 170 000 djece stupilo je u brak između 2000. i 2010. godine u 38 saveznih država. Iako je dobna granica za stupanje u brak u većini država 18, svaka od njih ima rupe u zakonu koje dopuštaju brakove s djecom. Novi zakon u New Jerseyju zabranio bi sklapanje braka djeci mlađoj od 18. "Zabrana bi prekršila kulturna i tradicijska pravila" Christie smatra da bi zakon trebao imati iznimku te dopustiti tinejdžerima od 16 i 17 godina stupanje u brak. "Zabrana bez iznimki bi prekršila kulturna i tradicijska pravila nekih zajednica u New Jerseyju, koje se temelje na vjerskim tradicijama", izjavio je Christie. Još uvijek postoji mogućnost prihvaćanja novog zakona Protivnici zakona tvrde da bi iznimke trebale uključivati mlade vojnike, jer se 17-godišnjaci mogu prijaviti u vojsku bez pristanka roditelja, te trudne tinejdžerke. Političarka Nancy Munoz izjavila je da je razočarana, ali zakon bi navodno mogao stupiti na snagu ako ga zakonodavci ponovo pošalju guverneru sa svojim preporukama.