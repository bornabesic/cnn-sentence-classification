Saborski zastupnik SDP-a Željko Jovanović preko Facebooka je odgovorio HDZ-ovcu Stevi Culeju i zastupniku dijaspore Željku Glasnoviću koji su se proteklih dana fotografirali s oružjem i te fotografije objavili na Facebooku.  "Vidim da se saborska desnica ovih dana slika s oružjem, pa da se i mi iz ljevice pokažemo. I mi smo naoružani. I jači, zar ne prijatelji? Pokažimo im naš arsenal. :)", napisao je Jovanović koji se fotografirao držeći u ruci knjigu.    HDZ-ov saborski zastupnik Stevo Culej u subotu je objavio fotografiju na kojoj pozira s automatskom puškom, a status je naslovio "Specijalna policija".    Prošlog tjedna javnost je reagirala i na fotografije saborskog zastupnika dijaspore Željka Glasnovića na kojima pozira s nekoliko jurišnih puška.