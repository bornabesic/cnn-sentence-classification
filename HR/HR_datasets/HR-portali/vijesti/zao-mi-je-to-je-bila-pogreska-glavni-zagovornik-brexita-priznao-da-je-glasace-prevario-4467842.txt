Nigel Farage, vodeći čovjek UKIP-a i jedan od pokretača Brexita, u emisiji 'Dobro jutro Britanija' priznao je da jedno od glavnih obećanja u svojoj kampanji jednostavno - ne može ispuniti! UKIP-ovci su u svojoj propagandi mjesecima 'trubili' kako 350 milijuna funti tjedno VB šalje u Europsku Uniju i da će se u slučaju Brexita taj novac ići u britansko zdravstvo. Britanci su na kraju izglasali izlazak iz Europske Unije, a samo tri sata nakon proglašenja rezultata Farage je priznao da je priča od 350 milijuna funti u zdravstvenom sustavu jedna obična - laž! - Jednostavno to ne mogu garantirati - rekao je Farage i šokirao voditeljicu koja ga je podsjetila da je dobar dio od 17 milijuna glasača koji su zaokružili izlaz iz Unije upravo to napravilo zbog tog obećanja. - To je bila pogreška, nismo smjeli to reći - smijao se Farage koji se pokušao izvući uz objašnjenje da on to osobno nikada nije rekao. Voditeljica nije odustajala: - Čekajte, 17 milijuna je glasalo zbog vas između ostalo i zbog tog obećanja, a vi na kraju kažete da je to bila pogreška!? - Tako je - mrtav-hladan je odgovorio Farage.