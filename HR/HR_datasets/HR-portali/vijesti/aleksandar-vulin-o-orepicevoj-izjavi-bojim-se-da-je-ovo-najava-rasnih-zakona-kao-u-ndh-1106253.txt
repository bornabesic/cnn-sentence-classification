Nakon izjave ministra unutarnjih poslova u Vladi RH Vlahe Orepića o brisanju prebivališta i (ne)uvođenju dvojezičnosti u Vukovar oglasio se i novi/stari ministar u srbijanskoj Vladi Aleksandar Vulin. - U Nezavisnoj Državi Hrvatskoj su postojali takozvani rasni zakoni na osnovu kojih ste mogli da ubijete ili opljačkate Srbina, Jevreja ili Roma i bojim se da je ovo najava rasnih zakona kao u NDH. Kada jednu naciju optužite da krši zakon i da laže, onda vi najavljujete donošenje tih zakona, rekao je Vulin. Dodao je i ako su rasni zakoni budućnost jedne europske države da onda moramo da se zapitamo kakva je to Europa i da li Europa uopće misli da može da privuče bilo koga, pa i Srbiju sa takvom politikom. Govoreći na ovu temu Vulin je rekao da Srbija kada je upozoravala na povratak ustaštva u Hrvatskoj nije to govorila zato što joj se ne sviđaju nečije pjesme ili način na koji se paradira Kninom već zato što se to završi time da je problem što Srbi pišu ćirilicom i što uopće žive u Hrvatskoj.  - Umjesto da ministar sprovede zakon i omogući Srbima da pišu ćirilicom on traži zakonska rješenja da Srbi ne pišu svojim pismom. To je nešto što izaziva veliku zabrinutost u Vladi Srbije i to je nešto što bi moralo da zabrine i EU, rekao je Vulin. >> Milanović, Ostojić i Pupovac su kretori kaosa u Vukovaru. Orepić radi na sređivanju stanja 