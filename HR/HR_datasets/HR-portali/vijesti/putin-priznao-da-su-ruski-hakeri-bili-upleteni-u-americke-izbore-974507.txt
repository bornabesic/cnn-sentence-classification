Foto: FAH  VLADIMIR PUTIN  do sada je negirao svaku umiješanost Rusije u priče o cyber napadima koji su navodno pomogli predsjedničku kampanju Donalda Trumpa. Danas je negirao uključenost "ruske države", ali je rekao i da su neki "patrioti iz Rusije" možda to učinili, piše The New York Times.  "Rusija nije uključena u napade hakera na državnom nivou, ali je moguće da su neki pojedinačni patrioti izveli napade u trenutku zahlađenja odnosa", rekao je predsjednik Rusije Vladimir Putin novinarima u Sankt Peterburgu.  Govoreći o hakerima Putin je rekao da su oni "kao umjetnici", jer biraju svoje mete ovisno od toga kako se osjećaju.  "Ako su patrioti, onda će početi sudjelovati, što je ispravno s njihovog stajališta, u borbi protiv onih koji govore loše stvari o Rusiji", rekao je.  Ipak, Putin je na kraju naglasio kako tijela ruske države nisu sudjelovala u hakerskim napadima.