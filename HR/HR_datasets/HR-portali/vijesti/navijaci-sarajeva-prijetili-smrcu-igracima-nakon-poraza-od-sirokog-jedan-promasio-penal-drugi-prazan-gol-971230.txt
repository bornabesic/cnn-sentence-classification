Screenshot (Arenasport) ODMAH poslije poraza u finalu Kupa od Širokog Brijega nakon izvođenja penala, navijači Sarajeva pokušali su napasti nogometaše Edina Rustemovića i Nermina Crnkića. Iz kluba su objavili da su im navijači došli ispred kuća, prijetili obitelji i gađali prozore i vrata. Crnkiću su zamjerili situaciju kada je promašio prazan gol, a Rustemović je promašio odlučujući penal u raspucavanju.   Njih dvojica su nakon toga napustili grad, samo dan uoči velikog derbija protiv Željezničara. "Kao čovjeku mi je žao što su napustili grad Sarajevo. Tužan sam zbog tih scena. To nisu napravili pravi navijači. Dobili su stravične prijetnje", rekao je trener Sarajeva Mehmed Janjoš. Trener je dodao i da bi sigurno on napravio nešto drugo da sljedeća utakmica nije gradski derbi protiv Sarajeva. Navijačima je poraz posebno teško pao jer se dogodio protiv Širokog Brijega, kluba iz grada u kojem je navijač Sarajeva Vedran Puljić prije osam godina izgubio život.