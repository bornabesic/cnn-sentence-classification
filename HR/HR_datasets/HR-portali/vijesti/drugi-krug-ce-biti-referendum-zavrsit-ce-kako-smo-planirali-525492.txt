Prvi smo razgovarali s Ankom Mrak Taritaš koja je u bitku za čelno mjesto u Zagrebu ušla s dugovječnim Milanom Bandićem.  Iako za Bandićem zaostaje 7 posto, Mrak Taritaš je uvjerena u pobjedu u drugom krugu. Najavila da će drugi krug izbora biti referendum gdje će se s jedne strane naći oni koji žele promjene, a s druge oni koji žele Bandića. "Iza mene stoje rezultati, imam odgovornost, nastojim svoj posao raditi sustavno, tako ulazim i u kampanju. Meni je ovo treća pobjeda u dvije godine. Uspjela sam dva puta ući u Sabor. Evo sad sam i u drugom krugu", kaže Mrak Taritaš. "Mene uvijek veseli taj ponedjeljak iza izbora, stišaju se emocije. Ja sam u ovu kampanju krenula na jedan drugačiji način, rekla sam da je nadstranačka, tako sam je vodila. I u drugom krugu ću je tako voditi, okupit ću sve ljude u Zagrebu koji žele promjene, neovisno o tome za koga su u prvom krugu glasali. Svi su dobrodošli da me podrže kao prvo lice promjene", kaže Mrak Taritaš. "Ja sam postavila referendum za ili protiv Bandića. Ankete kažu da 2/3 građana žele promjene. Nakon jedne duge vladavine Bandića, građani kažu: 'ajmo nešto napraviti'. Ja mislim da je vrijeme došlo za promjene. S jedne strane su građani koji su za mene i promjene, s druge strane je Bandić". "Mislim da jasno treba reći - želim biti gradonačelnica svih građana, element okupljanja, ne želim biti ničija crvena krpa. Nitko ne kaže da će biti jednostavno. Prije četiri ili osam godina je bilo drugačije. Prije četiri godine moja pobjeda nije bila izgledna. Svi oni koji žele promjene nek dođu na izbore. Grad Zagreb je zaslužio imati budućnost. Onaj tko misli da će biti lagano protiv Bandića, taj se vara, pa znate koliko on ima života. Kad bi ga otpisali, on se uvijek vraćao", kaže Mrak Taritaš. "Ja idem korak po korak, nisam euforična, ja sam razumna. Bez tima ljudi koji stoje iza mene i rade sa srcem to ne bi bilo moguće. Nastojat ćemo biti zabavni, drugačiji, nastojat ćemo pokazati da ovaj grad imat budućnost. Ali, nećemo sve odmah otkriti". "Imam takav karakter da nisam bezobrazna, nisam agresivna, ne želim nikog vrijeđati. Mislim da kad se krenete nabacivati blatom, onda ste svi blatni. Što se tiče mene, nije tako bilo, ali neki opskurni portali su počeli s time, moram reći da to boli". "Moj sin nema 27 godina, nego 30 godina, taj stan u Vlaškoj je moj, bio je u imovinskoj kartici i 2013. i 2015. godine, ja sam ga darovnom karticom poklonila sinu, taj stan je u vlasništvu moje obitelji godinama. Pet minuta treba da se provjeri imovinska kartica, ja sam u njoj napisala i stvari koje nisam trebala, svatko tko hoće provjeriti, može to napraviti". "Obitelj mog supruga ima kuću u Malinskoj od '75., moja djeca su u toj kući odrasla. Ta kuća je poklonjena mojoj šogorici, a muž i ja smo dobili stan u Zagrebu". "To je meni teret na emotivnoj razini. Gunju sam odradila sa srcem, velikim trudom i emocijom. Bilo je odlučeno da sve firme koje su odabrane natječajem odrade posao u godini dana. Taj posao je dobro odrađen. To je tema čistog populizma. Ja sam tamo s emocijom i trudom, mene je veselilo da su se ljudi tamo vratili, djeca su vratila. Tamo se radilo noću, subotom i nedjeljom, u nenormalnim uvjetima. Meni je jako bilo stalo da taj posao bude napravljen", kaže. "Očito je moja nadstranačka kampanja bila jača nego lista. Treba mirno sjesti i vidjeti listu za Skupštinu, gradska vijeća. Pokazalo se da Bandić ima infrastrukturu koju je izgradio u četiri godine", kaže Mrak Taritaš. "Sigurna sam da onaj tko će upravljati Gradom, a prilično sam sigurna da ću to biti ja, da će to biti 27 ili 28 ruku". "Ja mislim da je sutra novi dan, izborna noć je uvijek turbulentna. Ako je neko tako dugo u kampanji ima pravo i na neke jače emocije. Očekujem da ćemo kroz par dana sjesti i dogovoriti promjene i vidjeti što je bolje za Zagreb, zasigurno zajedničke koalicije kroz gradske četvrti mogu donijeti boljitak. Treba očistiti glavu i vidjeti što je najbolje". "Vidjet ćemo što je ona rekla. Nas dvije nemamo ništa zajedničko, pregovori su tu gotovo nemogući, ne treba tu činiti ludosti. To bi bilo nešto nemoguće. Ka bi u Zagrebu problem bio samo naziv Trga Maršala Tita, ja bi rekla da je to odličan Grad. Bilo je prilike za promjene, Tuđman to nije učinio. Zagreb ima puno više problema, kad ih stavljate pod tepih, kad tad ćete se popiknuti na nos". "Postoji veliki problem, a to je otpad. To se treba riješiti, nema stavljanja pod tepih. Plaćat ćemo takve penale da to proračun, koji je ogroman, neće izdržati. Još jedan problem su škole i vrtići. Te probleme Bandić nekako izbjegava, bar dio je trebao biti dosad riješen, a nije".