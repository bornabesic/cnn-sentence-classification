Foto: MUP BORIS Luketa mogao bi se izvući bez suđenja za trostruko ubojstvo počinjeno prije više od mjesec dana na Brodarici. Tada su mecima iz pištolja ubijeni Milka i Haki Keranović te Ivan Bajić Pajdo. Kemal Keranović se jedva izvukao živ. Osumnjičeni Boris Luketa je nakon višesatne opsade Brodarice sam sebi pucao u usta, piše Šibenik.In. Luketa trenutno nije procesno ni raspravno sposoban pa ne može biti ispitan za ubojstva, a dokaže li se da je zbog ozljeda glave tijekom pokušaja samoubojstva trajno nesposoban za suđenje, nikad se neće naći u sudnici. >> "ILI ĆU JA UBITI SEBE ILI ĆETE VI MENE" Ubojica je prevezen u splitsku bolnicu, životno je ugrožen Odvjetnik nije siguran je li Luketa razumio tijekom razgovora "To je sad na sudsko-medicinskom vještaku i samo on može donijeti odluku je li Luketa procesno i raspravno sposoban. Ja sam jutros bio kod njega i razgovarali smo na mote jer Bore ne može govoriti. Ja sam mu postavljao pitanja, govorio mu da sam angažiran za njegovu obranu, a on bi samo podizao ruku i zaista ne znam je li me uopće razumio", kazao je Krešimir Škarica, odvjetnik koji je po službenoj dužnosti preuzeo obranu Borisa Lukete. Luketi su odvjetnika angažirali njegov sin i njegova majka. U strahu od odmazde, Luketu u šibenskoj bolnici čuva policija. Škarica poručuje kako je njegov branjenik trenutno formalno zdravstveno stabilan ali nesposoban za bilo kakav sudski postupak. Tužiteljstvo provodi istragu Županijsko tužiteljstvo provodi istragu o trostrukom ubojstvu, no za Luketu nije određeno zadržavanje u istražnom zatvoru ili medicinskoj ustanovi za osobe lišene slobode.   Luketa bi, utvrdi li sudsko-medicinski vještak kako je neubrojiv i trajno nesposoban iznijeti svoju obranu na suđenju za trostruko ubojstvo i ubojstvo u pokušaju, mogao do kraja života ostati u nekoj medicinskoj ustanovi ili domu, a nije isključena ni mogućnost da ostane u vlastitom domu.