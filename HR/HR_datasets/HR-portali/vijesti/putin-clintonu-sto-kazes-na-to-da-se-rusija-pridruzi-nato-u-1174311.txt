Ruski predsjednik Vladimir Putin davno je predložio tadašnjem američkom predsjedniku Billu Clintonu da se Rusija pridruži NATO-u, priznao je to u intervjuu redatelju Oliveru Stoneu Vladimir Putin uoči premijernog prikazivanja dokumentarnog filma 'The Putin Interviews' koji će 12. lipnja biti objavljen na američkoj televiziji CBS. – Sjećam se jednog od zadnjih sastanaka s predsjednikom Clintonom, dok je još bio u uredu predsjednika. Posjetio je Moskvu i tijekom rasprave rekao sam mu "Što ako uzmemo u obzir opciju da se Rusija pridruži NATO-u" – ispričao je Putin redatelju Stoneu te dodao kako mu je Clinton odgovorio "ne smeta" zbog čega je ostatak američke delegacije postao vidno nervozan, a Putin se samo smješkao. U drugom intervjuu Putin pak NATO naziva 'instrumentom američke vanjske politike' dodajući kako NATO nema 'saveznike nego samo podanike'.