Kandidat za američkog predsjednika Donald Trump optužio je Google da namješta rezultate pretraživanja u korist njegove konkurentice Hillary Clinton. - Googleova tražilica prikriva loše vijesti o Hillary Clinton - kazao je Trump svojim simpatizerima u gradu Waukesha u Wisconsinu. Niti Google niti predstavnici Trumpove kampanje nisu odgovorili na molbu da prokomentiraju ove optužbe, piše Guardian i dodaje da pretrage preko najpopularnije internet tražilice ne dokazuju tvrdnje o selekciji informacija. Trump je napao i moderatora debate Lestera Holta za kojeg tvrdi da je bio pristran te da je prema njemu bio "puno tvrđi" nego prema Clinton. Kazao je kako je nakon debate rekao dobre stvari o njoj, no promijenio je mišljenje o Holtu nakon što je vidio pitanja koja mu je postavio i kako mu je dosađivao. >> Na Googleu masovno traže što je 'temperament' >> Forbes: Trump u godinu dana izgubio 800 milijuna dolara 