LOKALNI izbori u Hrvatskoj održat će se u nedjelju, 21. svibnja 2017. Hrvatski građani birat će općinske načelnike, gradonačelnike i župane, kao i njihove zamjenike. Birat će i članovi predstavničkih tijela jedinica lokalne i regionalne samouprave.   "Na lokalnim izborima mogu glasati samo birači s prebivalištem u Republici Hrvatskoj i to samo u mjestu svog prebivališta, a uvjet za ostvarivanje prava glasanja je važeća osobna iskaznica. Na dan izbora birači se ne mogu izjašnjavati o svojoj nacionalnoj pripadnosti. Birači koji prilikom dolaska na biračko mjesto utvrde da nisu upisani u izvatke iz popisa birača mogu na dan održavanja izbora dobiti potvrdu za glasanje koju izdaju nadležni uredi prema mjestu prebivališta birača", stoji na stranicama Ministarstva uprave.   Državno izborno povjerenstvo na svojim stranicama podsjeća da biračko pravo imaju hrvatski državljani s navršenih 18 godina života, kao i da članove predstavničkih tijela jedinica lokalne i regionalne samouprave imaju pravo birati i državljani drugih država članica EU, u skladu s posebnim propisima. Glasanje je, naravno, tajno.  Na dan izbora, glasanje traje neprekidno od 7:00 do 19:00 sati. Ako se birač zatekne na biračkom mjestu u 19:00 sati, omogućit će mu se glasanje i nakon 19:00 sati.  Četiri vrste glasačkih listića  Na ovim izborima, glasači će dobiti četiri vrste glasačkih listića:  1) glasački listići za izbor članova općinskog/gradskog vijeća, 2) glasački listići za izbor članova županijske skupštine, 3) glasački listići za izbor općinskog načelnika/gradonačelnika i 4) glasački listići za izbor župana.  Ovisno o biračkom mjestu, biračima će dobiti listiće na kojima će moći zaokružiti kandidate s lista za koje se na tom biračkom mjestu glasa. Na glasačkom listiću mora biti naznačena vrsta izbora na koje se odnosi. Svaki glasački listić mora imati otisnut serijski broj.  U jedinicama u kojima se održavaju i izbori za zamjenika općinskog načelnika/gradonačelnika, župana iz reda pripadnika nacionalnih manjina, odnosno izbori za zamjenika općinskog načelnika iz reda pripadnika hrvatskog naroda, glasači će dobiti i glasački listić za izbor zamjenika općinskog načelnika/gradonačelnika, župana iz reda pripadnika nacionalnih manjina i/ili glasački listići za izbor zamjenika općinskog načelnika iz reda pripadnika hrvatskog naroda.   Na biračkim mjestima u Gradu Zagrebu, glasači će dobiti dvije vrste glasačkih listića, i to: glasački listići za izbor članova Gradske skupštine Grada Zagreba i glasački listići za izbor gradonačelnika Grada Zagreba.   Kako glasati?   Glasanje se obavlja osobno na biračkom mjestu glasačkim listićem.  Za izbor članova predstavničkih tijela jedinica glasa se samo za kandidacijske liste navedene na glasačkom listiću.   Glasački listić se popunjava tako da se zaokruži redni broj ispred naziva kandidacijske liste za koju se glasa.  Za izbor općinskog načelnika, gradonačelnika i župana, glasati se može samo za kandidate navedene na glasačkom listiću. Glasački listić se popunjava zaokruživanjem rednog broja ispred imena i prezimena kandidata za kojeg birač glasuje. Glasanjem tj. zaokruživanjem rednog broja ispred imena i prezimena kandidata, ujedno se glasuje i za njegova zamjenika/e te, prema članku 99. Zakona o lokalnim izborima, nema mogućnosti odvojenog glasanja za zamjenike kandidata.  DIP-ove upute biračima o načinu glasanja  "Član biračkog odbora zadužen za predaju glasačkih listića uručit će biraču odgovarajuće glasačke listiće koje je prethodno izvukao iz lepezasto postavljenih glasačkih listića okrenutih prema dolje da se ne vidi serijski broj listića i daje usmenu uputu biraču o načinu glasovanja i to, primjerice, kako slijedi: Otiđite do paravana koji je trenutno slobodan ili do slobodnog mjesta određenog za glasanje. Prije glasanja pročitajte naputak o načinu glasanja na glasačkom listiću. Kemijskom olovkom na svakom glasačkom listiću zaokružite: - na izba,lokalni izbori 2017,ministarstvo uprave,državno izborno povjerenstvo,dip,gongorima za članove općinskog/gradskog vijeća, županijske skupštine odnosno Gradske skupštine Grada Zagreba redni broj ispred kandidacijske liste za koju želite glasati, - na izborima za općinskog načelnika/gradonačelnika, župana i njihovih zamjenika, kao i na izborima za zamjenika općinskog načelnika/gradonačelnika, župana iz reda pripadnika nacionalne manjine, odnosno zamjenika općinskog načelnika iz reda pripadnika hrvatskog naroda, zaokružite redni broj ispred imena i prezimena kandidata za kojeg želite glasati. Presavijte glasački listić i ubacite ga u onu glasačku kutiju na kojoj je istaknut taj glasački listić.“ Upute GONG-a za birače s poteškoćama Birač koji zbog kakve tjelesne mane ili zbog toga što je nepismen ne može samostalno glasati, može doći na biračko mjesto s drugom osobom koja je pismena i koja će po njegovoj ovlasti i uputi zaokružiti redni broj ispred naziva kandidacijske liste, odnosno ispred imena kandidata za koje birač glasa. Birač koji zbog teže bolesti, tjelesnog oštećenja ili nemoći nije u mogućnosti pristupiti na biračko mjesto, može o tome obavijestiti nadležno izborno povjerenstvo najranije 3 dana prije dana održavanja izbora ili birački odbor na dan održavanja izbora. Predsjednik biračkog odbora određuje najmanje dva člana biračkog odbora koji mogu birača posjetiti u mjestu gdje se nalazi i omogućiti mu glasanje.