Pitali novinari Plenkovića za izbore 16. srpnja, rekao je da je to netočna informacija. Vjerojatno se smijao jer su promašili za tjedan dana - izbori će se održati 9. srpnja piše naš tjednik 7dnevno Predsjednik Vlade Republike Hrvatske Andrej Plenković sudjelovao je danas u Muzeju Mimara u Zagrebu, na Međunarodnoj konferenciji „Budućnost Europe – Sigurnosni i politički izazovi“. Tom prilikom dao je izjavu medijima. Je li 16. srpnja datum izbora o kojem razmišljate ukoliko ne uspijete skupiti većinu?, upitan je premijer. ‘Ne, otkud vam ta informacija?’, kazao je premijer vjerojatno misleći, bit će 9. srpnja a ne 16. Što se tiče razgovora s parlamentarnim strankama, njih ćemo voditi u tišini do kraja drugog kruga lokalnih izbora, rekao je premijer i dodao da neće ići u širu rekonfiguraciju Vlade. Na sva ostala novinarska pitanja koja su se ticala imenovanja novih ministara, kao i sastavljanja nove parlamentarne većine, premijer je imao isti odgovor: “Nakon drugog kruga.” Upitan da prokomentira govor američkog predsjednika Donalda Trumpa u Bruxellesu, koji je oštro prozvao članice NATO-a da ne plaćaju dovoljan iznos za članstvo, Plenković je rekao da je NATO jamac kolektivne sigurnosti i obrane svih članica, a poruka Trumpa je bila očekivana. Kazao je i da se članice ne pridržavaju plaćanja zbog objektivne činjenice da sve, izuzev Hrvatske i Slovenije, koje su devedesetih pretrpjele ratna stradanja, nakon Drugog svjetskog rata žive u miru i stabilnosti. “Vojni proračun i rješavanje krize odnosi se na krize van teritorija članica. Nove ugroze zahtijevaju da sve ono što se izdvaja za obranu bude na inteligentan način međusobno interoperabilno”, rekao je Plenković.