Petra Laszlo, mađarska snimateljica poznata po snimci na kojoj udara izbjeglice, osvojila je nagradu za film o ustanku Mađara protiv sovjetske dominacije 1956., piše list The Financial Times. Laszlo je dobila otkaz u rujnu prošle godine pošto je snimljena kako podmeće nogu i udara sirijske izbjeglice koji trčeći ulaze u Mađarsku preko granice sa Srbijom. Iako je optužena za narušavanje javnog reda i mira, Laszlo je izbjegavala pojavljivanje u javnosti sve do prošlog petka, kada je lokalni list objavio fotografiju na kojoj prima nagradu za film o Mađarskoj revoluciji 1956., događaja zbog kojeg je iz domovine izbjeglo 200.000 Mađara. Snimka na kojoj Laszlo u natkoljenicu udara sirijske tražitelje azila, uključujući jednu djevojčicu i muškarca koji je nosio dijete, obišla je cijeli svijet i postala simbol kaotičnog odgovora Europe na priljev golemog broja izbjeglica 2015.. Laszlo se branila kako je neopravdano demonizirana na društvenim mrežama i najavila da će se možda preseliti u Rusiju. No, umjesto toga, nagrađena je kao urednik dokumentarca od 32 minute "Nacionalni stranci" koji je režirao njezin suprug Gabor Laszlo, piše The Financial Times. >> Plenković stao u obranu novog ministra: 'Uvjereni je domoljub i europejac'