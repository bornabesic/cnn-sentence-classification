Vesna Pusić iz HNS-a, ministrica vanjskih i europskih poslova u prošloj vladi, i Miro Kovač, sadašnji ministar iz redova HDZ-a, danas su se međusobno pohvalili gostujući u Dnevniku Nove TV. Pusić je kao najbolju osobinu Kovača kao šefa diplomacije istaknula "poznavanje cijelog niza ljudi u europskim strukturama s obzirom na dugu diplomatsku karijeru", a Kovač je na pitanje koje je Pusić imala najbolje karakteristike odgovorio: "Iskusna političarka, sveučilišna profesorica, gospođa, dama..." Pusić je na pitanje bi li Kovač mogao opet biti veleposlanik u nekoj velikoj zemlji odgovorila potvrdno. - Sigurno, već je pokazao da može i ja sam mu zapravo i ponudila, nakon što se vratio iz Njemačke, da ponovno radi kao veleposlanik, ali u ovom trenutku i on i ja smatramo da idemo na pobjedu - rekla je Pusić. Kao najveću prijetnju nacionalnoj sigurnosti Kovač je istaknuo islamski tetorizam, a Pusić ISIL, ali i desničarski ekstremizam unutar Hrvatske. Oboje su rekli da je Hrvatska sigurna zemlja, no Pusić je dodala da treba razviti novi pristup zbog terorizma, a Kovač da trebamo usvojiti novu strategiju nacionalne sigurnosti. Pusić je, na pitanje kako bi riješila problem sa Srbijom i njihovim zakonom o ratnim zločinima, rekla da tijekom pregovora treba postići da se taj zakon stavi Ad acta. - To naravno, Srbiju ne priječi da proglasi univerzalnu jurisdikciju, ali to je onda jedna druga situacija - rekla je. - Hrvatska je u ovom razdoblju stvari koje su de facto obraćanje unutarnjem auditoriju radila na vanjskom planu i zato smo u ovako lošoj situaciji - dodala je Pusić. - Ja moram zaista izraziti čuđenje što gđa. Pusić nije pratila kako to sve skupa funkcionira. Naime, u čemu je stvar. Jedna Njemačka, zajedno s Velikom Britanijom je blokirala Srbiju na putu u EU jer nije surađivala s Prištinom. Mi smo vrlo jasno ugradili u pregovarački proces kriterij da Srbija taj zakon mora promijeniti. Mi smo isto tako ugradili da Srbija mora omogućiti žrtvama rata pristup pravosuđu i omogućiti odštetu. Napravili smo veliku stvar, bez tih pomaka u tom procesu Srbija neće moći napredovati. Kada su Njemačka i Velika Britanije blokirale Srbiju dvije godine tada je naša diplomacija s gđom. Pusić, tražiti da se to ugradi, no ona to nije učinila. Mi smo to ispravili. Postoji dokument koji se može provjeriti - rekao je Kovač. >> Marijana Petir kritizira Vladu: Nije zaštitila hrvatske interese 