Vlasti južnonjemačkog grada Augsburga pokrenule su evakuaciju više od 50 tisuća ljudi zbog deaktivacije avionske bombe na Božić, a riječ je o najvećoj evakuaciji u Njemačkoj od kraja Drugog svjetskog rata. Znakovi su postavljeni diljem područja iz kojeg je 54 tisuće od oko 287 tisuća stanovnika Augsburga zamoljeno da napusti svoje domove, objavio je u subotu grad na svom službenom Twitter profilu. "Božić 2016. u Augsburgu izgledat će drukčije no što smo mislili", rekao je gradonačelnik grada Kurt Gribl u video poruci objavljenoj također na Twitteru. Gradske vlasti su tom društvenom mrežom pozvali građane da napuste područje do nedjelje ujutro, te da poduzmu mjere opreza. Evakuaciju nadgleda više od 900 policajaca. "Moramo ići ulicama i zvoniti po stanovima", rekla je glasnogovornica policije prije početka evakuacije koju dužnosnici proglašavaju najvećom nakon Drugog svjetskog rata. Vlasti su je odlučile provesti evakuaciju kako bi deaktivirale avionsku bombu na Božić, tvrdeći kako je puno lakše to učiniti na državni blagdan nego na normalan radni dan.