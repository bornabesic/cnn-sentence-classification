Urnebesena poruka danas je objavljena na popularnoj Facebook stranici "Dnevna doza prosječnog Dalmatinca". Naime, jedan se djed u Šibeniku očigledno poželio ugrijati filmovima za odrasle, a budući da nije vičan Internetu, poslao je unuka po njih u kiosk. Snalažljivi djed pokušao je biti konspirativan, pa je prodavačici napisao poruku: – Molim te jedan oni film za muške (neću pisat koji da dite ne pročita) do dvajs kuna da dođe. Nije za me, za susjeda je! Fala! Umotaj u nov'nu! Fala jopet – napisao je Šibenčanin. Ne znamo je li susjed dobio traženo, no poruka je u kratkom vremenu postala hit i prikupila više od 1500 likeova fanova stranice "Dnevna doza prosječnog Dalmatinca". >>Ovaj dvojac iz Dalmacije svojom je zaštitom od kiše postao hit na društvenim mrežama