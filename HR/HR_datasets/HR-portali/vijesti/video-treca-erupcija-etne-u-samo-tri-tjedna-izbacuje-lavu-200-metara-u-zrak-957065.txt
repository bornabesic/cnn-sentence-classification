Screenshot: YouTube JOŠ UVIJEK aktivni vulkan Etna na Siciliji ponovno je erumpirao, treći put u manje od tri tjedna, izbacujući lavu u visinu do 200 metara, objavio je u četvrtak Talijanski institut za vulkanologiju (INGV).  Ova nova faza aktivnosti najvišeg vulkana u Europi ne bi trebala poremetiti zračni promet niti izazvati teškoće za okolna naselja, pa ni stanovnicima Catanije, drugog najvećega grada na Siciliji.  Snimke INGV-a pokazuju spektakularnu erupciju iz novoga kratera koji se otvorio u veljači u prethodnoj fazi aktivnosti na jugoistočnoj strani vulkana visokog 3.320 metara.