Bioterorizam bi mogao ubiti desetke milijuna ljudi, rekao je u Muenchenu poslovni magnat i filantrop Bill Gates upozoravajući svjetske čelnike da bi genetski inženjering u rukama terorista mogao postati moćno oružje. "Ignoriramo vezu između zdravstvene  i međunarodne sigurnosti", poručio je Gates svjetskim čelnicima okupljenima na sigurnosnoj konferenciji u Muenchenu. Iduća epidemija Dodao je da bi iduća epidemija mogla izbiti iz kompjutorskih monitora ako teroristi odluče iskoristiti genetski inženjering za razvoj sintetičkog virusa kozica ili vrlo zaraznog i smrtonosnog soja gripe. "Bilo kao hir prirode ili iz ruku terorista, epidemiolozi kažu da bi virus koji se brzo kreće zrakom mogao u manje od godinu dana ubiti više od 30 milijuna ljudi", rekao je osnivač Microsofta koji je milijarde dolara potrošio na jačanje zdravlja ljudi diljem svijeta. "I to bi se moglo dogoditi u idućih deset do 15 godina", dodao je jedan od najbogatijih ljudi na svijetu. Američke i britanske obavještajne službe ranije su objavile da Islamska država pokušava razviti biološko oružje u svojim bazama u Iraku i u Siriji. Ipak, umanjile su ozbiljnost te prijetnje, rekavši da teroristima trebaju stručnjaci, dobro opremljeni laboratoriji i mirni uvjeti za rad kakvi trenutno ne postoje u tim zonama sukoba. >>Bill Gates: Protiv gladi u svijetu GMO bananama >>A roditelji su htjeli da Bill Gates bude odvjetnik... 