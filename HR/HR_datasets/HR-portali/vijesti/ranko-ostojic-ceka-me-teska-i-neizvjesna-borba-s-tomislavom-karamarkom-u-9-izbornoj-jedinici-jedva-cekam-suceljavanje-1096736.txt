SDP-ovac Ranko Ostojić sinoć je na Facebooku objavio da ga u 9. izbornoj jedini čeka teška i neizvjesna borba s Tomislavom Karamarkom, donedavnim šefom HDZ-a. Ostojić piše da će biti teško, pogotovo zato što član Predsjedništva HDZ-a Darko Milinović tvrdi da samo u ličko-senjskom dijelu 9. izborne jedinice ima 10 tisuća članova, a u cijeloj 9. izbornoj jedinici ima 50 tisuća članova HDZ-a.  – Pa tko ih može pobijediti? Ipak, rezultati izbora daju pravu sliku. Ni članovi HDZ-a ne glasaju za njih, a kamoli članovi obitelji. Ipak jedva čekam sučeljavanje. Hoće li poslati Karamarka ili nekog drugog? – piše Ostojić, zaključujući da u Milinovićevoj matematici "nešto ne štima".   >> Hoće li SDP surađivati s Mostom nakon izbora? Ostojić: Treba pričekati rezultate >> Ostojić: 'Ja bi Petrovu preporučio da prvo osnuje stranku, a onda neka dijeli lekcije drugima' 