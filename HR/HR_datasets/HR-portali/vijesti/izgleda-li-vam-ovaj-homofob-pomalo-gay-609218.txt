Foto: zagreb-pride.net  FRANO ČIRKO, predsjednik mladeži Hrvatske čiste stranke prava (HČSP), hrvatskoj javnosti poznat je prvenstveno po sklonosti "mjerenju kukuruza", te kao jedan od organizatora Međunarodne nacionalističke konferencije koja će se ovaj tjedan održati u Zagrebu.   No, posjetitelji foruma Zagreb Pride pronašli su i "nježniju" stranu ovog "najpoznatijeg ljubitelja Hitlera i Pavelića", kako ga opisuju u diskusiji koju su mu posvetili. "Dečko voli eksperimentirati", komentar je ispod naslovne fotografije ovog teksta, koja ilustrira da je Čirkova mržnja prema homoseksualcima možda ipak samo defenzivni mehanizam.   Homofobija, kao što su mnoga istraživanja već pokazala, često je reakcija koja se javlja kod latentnih homoseksualaca koji se nisu u stanju pomiriti sa svojom seksualnošću. Posjetitelji foruma Zagreb Pridea očito smatraju da to vrijedi i u Čirkovu slučaju, što su ilustrirali bogatom galerijom fotografija.   "Fakat izgleda kao set pornića", "sve fotke su prožete sirovom homoerotikom", komentiraju posjetitelji foruma Čirkovu sklonost da se polugol fotografira u muškom društvu.