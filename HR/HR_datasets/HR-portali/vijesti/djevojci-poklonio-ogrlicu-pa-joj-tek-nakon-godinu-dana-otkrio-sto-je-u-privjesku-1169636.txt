Svakakve smo prosidbe vidjeli, no ova je sigurno jedna od originalnijih. Muškarac po imenu Terry iz Australije svoju je djevojku Annu zaprosio s prstenom koji je ona godinu dana imala cijelo vrijeme kod sebe, a da to uopće nije znala. Terry je, naime, Anni poklonio ogrlicu s drvenim privjeskom koji je sam izradio. Anna se oduševila kada je vidjela ogrlicu te ju nikada nije skidala. No, tek godinu dana kasnije shvatila je što se u njoj skriva. Kada su otišli na putovanje u Škotsku o kojem su uvijek maštali, Terry je upitao svoju djevojku da skine ogrlicu kako bi je fotografirao na stijenama uz predivan krajolik. Kada mu je dala ogrlicu on ju je prerezao kako bi je mogao rastvoriti. Vratio se kod svoje djevojke i iz džepa izvadio njezin omiljeni drveni privjesak te ga otvorio, a u njemu se skrivao zaručnički prsten. Oduševljena Anna je naravno odmah rekla 'da' na ovu romantičnu prosidbu. – Stajala je i pokušavala shvatiti što se događa. Nakon što se smirila odjednom je zastala i pitala me je li prsten cijelo vrijeme bio unutra – rekao je Terry, a kada joj je priznao da je, poludjela je: – Pa mogla sam ga izgubiti – galamila je na svoga zaručnika Anna koja je ipak bila puno sretnija zbog prosidbe.  