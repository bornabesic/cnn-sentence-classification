"Kao da nije dovoljno što nemam ništa, danas su mi došli isključiti struju zbog duga od 1300 kuna i dali mi rok od dva dana da platim. Nemam otkud", kaže Stevo kojem je sad potrebna hitna pomoć i intervencija građana jer... Na državnu pomoć ne treba računati Nižu se tužne priče braniteljskih sudbina koje su dosegnule samo dno. Bez ogrjeva, struje, prikladne odjeće i obuće, hrvatski branitelji posve izdani od državnih institucija sada ovise isključivo o svojim suborcima i dobrim ljudima. Nazvali smo Stevu Hrudka iz Iloka (1960), hrvatskog branitelja impresivnog ratnog puta. Stevo nije sam tražio nikakvu pomoć dok njegove životne nedaće nisu uočili njegovi prijatelji i suborci. Stevo je dragovoljac od 1. svibnja 1991. ZNG RH “R” sastav pa do 204 “R” brigade. Kasnije pripadnik 109. vinkovačke brigade i 11. domobranske pukovnije. Dragovoljac, nikad mobiliziran, Hrudka je u svojim najboljim godinama srčano ratovao, a posljedice su počele dolaziti na naplatu: – Ostao sam bez ikakvih primanja jer mi je ukinuto 800 kuna socijalne pomoći. Ja sam, naime, prošle godine doživio moždani udar zbog čega sam blago oduzet, a pukao mi je i čir. Na upit jesu li ova oboljenja došla kao posljedica rata, Stevo iskreno govori kako se to može dogoditi i ljudima koji nisu ratovali te ne računa na prijavu bolesti kao posljedice rata niti računa da bi mu ostvarivanje statusa HRVI-a uvelike pomoglo. Stevo Hrudka jedinu sreću pronalazi u unuku starom pet mjeseci te nezaposlenoj kćerki i zetu. – Kao da nije dovoljno što nemamo ništa, danas su mi došli isključiti struju zbog duga od 1300 kuna i dali mi rok od dva dana da platim. Nemam otkud – kaže Stevo kojem je sad potrebna hitna pomoć i intervencija građana jer… Na državnu pomoć ne treba računati. Higijenske potrepštine, hrana i odjeća za Stevino 5-mjesečno unuče i financijska potpora u svrhu podmirivanja duga za struju ne može čekati. Račun ovog hrvatskog branitelja i dragovoljca Domovinskoga rata je blokiran pa se preporučaju uplate preko poštanske uputnice na adresu Stevo Hrudka, Ribnjak 30, 032236 Ilok 