Foto: Damir Spehar/PIXSELL, DIP DRŽAVNO izborno povjerenstvo objavilo je podatke o izlaznosti u drugom krug lokalnih izbora. Do 11.30 sati na birališta je izašlo 14,81 posto birača.  Najveći odaziv zabilježen je u Ličko-senjskoj županiji - 26,55 posto, zatim u Zadarskoj županiji - 23,65 posto, slijede Krapinsko-zagorska županija s 20,89 posto, Istarska županija s 17,55 posto te Karlovačka županija s 16,85 posto.  Najmanji odaziv do 11.30 sati zabilježen je u Vukovarsko-srijemskoj županiji - 12,92 posto. Slijede Primorsko-goranska županija s 13,42 posto, Virovitičko-podravska županija s 13,44 posto, Požeško-slavonska županija s 13,56 posto, Šibensko-kninska županija s 13,91 posto te Varaždinska županija s 13,95 posto.