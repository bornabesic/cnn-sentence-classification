Foto: Hina PREDSJEDNIK vlade Andrej Plenković uputio je brzojav sućuti britanskoj premijerki Theresi May povodom "osobito užasnog" terorističkog napada u Manchesteru. "S velikom sam žalošću primio vijest o terorističkom napadu u Manchester Areni prošle noći. Radi se o osobito užasnom činu, usmjerenom na djecu i mlade ljude", kaže se u Plenkovićevoj poruci. "U ime Vlade Republike Hrvatske i moje osobno, izražavam najdublju sućut Vama, svim građanima,  obiteljima i prijateljima žrtava, a svim ozlijeđenima želim brz i uspješan oporavak", napisao je u svojoj poruci hravatski premijer. Najmanje je 22 ljudi, među kojima i djece, poginulo u napadu koji je bombaš samoubojica izveo u dvorani Manchester Arene, kapaciteta 21.000 ljudi. Ranjenih je 59, a budući da su neki u teškom stanju nije isključeno da će smrtnih ishoda biti i više.