Nakon krvavog terorističkog napada na koncertu Ariane Grande u Manchesteru, u kojem su najmanje 22 osobe poginule, a 59 ih je ozlijeđeno, policija je otkrila sumnjivi profil na Twitteru koji je možda najavio napad.   Američki i britanski policijski službenici potvrdili su da je riječ o bombašu samoubojici, ali su izjavili da nisu sigurni je li djelovao sam ili kao dio veće terorističke mreže. Na Twitter-profilu @owys663 napisao je da je ovo teror i podsjetio na prijetnju koju takozvana Islamska država predstavlja svijetu. – Imamo toga još. Jeste li zaboravili naše prijetnje? Ovo je pravedan teror – napisano je na sumnjivom profilu. Objava je tvitana u 18.32, odnosno četiri sata prije eksplozije. Poslije je osvanulo još nekoliko objava u kojima se tvrdi da je ovo bila osveta za napade na djecu u Mosulu i Raki.