Jedan od otkrivenih planeta gotovo je jednake veličine kao i Zemlja te do njega dopire gotovo istovjetna količina svjetlosti Američka svemirska agencija NASA na konferenciji za medije predstavila je “otkriće koje nadilazi naš Sunčev sustav”. Obznanili su nove informacije o egzoplanetima – planetima koji ne kruže oko našeg Sunca, već oko drugih zvijezda. Egzoplaneti su glavna nada za pronalaženje života u svemiru s obzirom na to da su mnogi slični Zemlji te je moguće da sadrže elemente potrebne za stvaranje života. Veliko otkriće NASA-e uključuje sustav sedam planeta veličine Zemlje izvan našeg Sunčevoga sustava od kojih je na njih tri pronađena i voda. “Otkriće Zemlje 2.0 više nije upitno. Pitanje je samo kada će se ono dogoditi”, ističu iz NASE. NASA je do otkrića došla uz pomoću Spitzer teleskopa. “Ovo je veliki korak unaprijed u potrazi za odgovorom na pitanje postoji li život u svemiru”, poručili su. Jedan od otkrivenih planeta gotovo je jednake veličine kao i Zemlja te do njega dopire gotovo istovjetna količina svjetlosti. “Odgovor na pitanje jesmo li sami u svemiru imat ćemo u ovom ili sljedećem desetljeću. Otkriće nekoliko stjenovitih planeta s površinskim temperaturama na kojima se nalazi voda predstavlja nevjerojatnu prekretnicu u budućem traganju za životom u svemiru”, poručili su iz NASA-e”, poručili su iz NASA-e. Na pitanje koliko bismo dugo trebali putovati do otkrivenih planeta, iz NASA-e su poručili: “Kad bismo mogli putovati brzinom svjetlosti, trebalo bi nam 39 godina, no raketom bi nam trebalo preko 40 milijuna godina”, poručuju iz NASA-e.   