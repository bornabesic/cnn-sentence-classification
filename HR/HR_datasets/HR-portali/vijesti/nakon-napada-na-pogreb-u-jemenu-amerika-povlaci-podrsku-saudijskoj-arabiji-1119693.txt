 Sjedinjene Države razmotrit će podršku koaliciji koju u Jemenu predvodi Saudijska Arabija, izjavio je u nedjelju glasnogovornik Vijeća za nacionalnu sigurnost (NCS) nakon što je u napadu u Sani poginulo najmanje 82 ljudi, a više stotina ozlijeđeno. Napadnuta je zgrada u kojoj se održavaju pogrebi. "Sigurnosna suradnja između SAD-a i Saudijske Arabije nema bjanko ček", priopćio je glasnogovornik NCS-a Ned Price.  Poručio je da su u svjetlu posljednjeg i drugih nedavnih napada pokrenuli razmatranje već značajno smanjenje potpore saudijskoj koaliciji. Dok administracija pobunjenih Huitija tvrdi da su okupljene na pogrebu u glavnom gradu Jemena Sani pogodili zrakoplovi saudijske koalicije, koalicija niječe bilo kakvu ulogu u tom napadu. Prema izvješćima lokalnih zdravstvenih dužnosnika, koje navode Ujedinjeni narodi, u napadu je ubijeno najmanje 140 ožalošćenih, dok ih je po podacima Ministarstva zdravstva ubijeno 82. Sana je pod kontrolom Hutija od rujna 2014. kada su iz nje potisnuli snage međunarodno priznatog predsjednika Mansura Hadija. Tisuće civila poginule su od početka zračne kampanje saudijske koalicije u ožujku 2015., objavio je UN. Gotovo tri milijuna ljudi raseljeno je od početka rata 2014. 