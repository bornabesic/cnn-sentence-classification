Vrsar je u nedjelju oko 14 sati uzdrmao težak oružani incident u kojem su ranjene dvije osobe. Na recepciji poznatog hotela Pineta pred očima više desetaka zaprepaštenih turista hicima iz vatrenog oružja ranjena je 19-godišnja djevojka, zaposlenica hotela, te 23-godišnji mladić. Srećko Niketić / CROPIX   Kako neslužbeno doznaje Glas Istre, djevojka je navodno bivša cura napadača, koji je navodno u nju pucao zbog ljubomore: uvjeren je da je u vezi s ranjenim mladićem. Obje žrtve su s teškim ozljedama prebačene u pulsku Opću bolnicu, a Glas Istre piše da je napadač u oboje ispalio više od pet metaka. Srećko NIketić / CROPIX   Mladić navodno ima teške ozljede glave i u životnoj je opasnosti. Djevojka je bila pri svijesti kad je odvezena u bolnicu. Prema nepotvrđenim informacijama, djevojka je napadača već prijavljivala policiji zbog navodnih prijetnji da će joj nauditi. Istarska je policija nekoliko sati nakon zločina objavila identitet osumnjičenog napadača i njegovu fotografiju: riječ je o Danijelu Brnosu rođenom 1987. godine, koji je s mjesta događaja pobjegao sportskim vozilom tamnije boje, najvjerojatnije BMW-om. Srećko Niketić / CROPIX   - U vrijeme izvršenja kaznenog djela bio je odjeven u sivu majicu s kapuljačom, navode u policiji i napominju da policijski službenici zajedno sa zamjenicom pulske županijske državne odvjetnice provode očevid. - Pozivamo građane koji imaju korisna saznanja o počinitelju da informacije dojave na broj 192, apeliraju u policiji. FOTO: PU istarska Danijel Brnos