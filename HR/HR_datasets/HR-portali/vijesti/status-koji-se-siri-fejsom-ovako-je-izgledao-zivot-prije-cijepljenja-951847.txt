Foto: Getty Images  U HRVATSKOJ je broj protivnika cijepljenja sve veći, pa se zahvaljujući tome vraćaju bolesti koje nismo vidjeli godinama.  Situacija je najgora u Splitsko-dalmatinskoj županiji, u kojoj je tako nedavno zabilježeno pet novih slučajeva ospica kod djece, što se dovodi u direktnu vezu s odlukom roditelja da ne cijepe svoju djecu.  Tim je povodom Jakov Zlatar na svom Facebooku objavio vrlo zanimljiv i poučan status, kojeg prenosimo uz dozvolu autora.  "Nije prošlo ni deset godina od smrti Dianne Odell, posljednje Amerikanke koja je svoj život provela u željeznim plućima a njena je priča ponovno postala verimač aktualna. Poliomijelitis je početkom pedesetih godina prošlog stoljeća vodio svoj posljednji juriš na sjevernoamerički kontinent, samo 1952. godine u SAD je zabilježeno 58.000 novih slučajeva, 3000 djece umrlo je od gušenja zbog paralize respiratornog sustava dok je nih 21000 bilo osuđeno na život u kolicima. Za veliki broj tada oboljelih klinaca post-polio sindrom je doslovno značio život u konzervi. Najgora vrsta oboljenja ona bulbo-spinalna onemogućavala je normalno disanje koje su za njih onda morala odraditi "željezna pluća", sprava koja je imenom ali i izgledom podsjećala na nešto što je vremeplovom doplutalo iz doba inkvizicije", stoji u statusu koji se od jučer širi Facebookom.  Živjela 58 godina u "željeznim plućima"  "Stari dobri Salk tad je već u rukama imao djelatno cjepivo no testiranja i kontrole prije nego što će istim biti odobrena masovna imunizacija potrajat će još tri godine... prekasno za Dianne koja će ostatak svog života provesti u dva metra dugačkoj i tristotinjak kila teškoj "žutoj podmornici". IMHO jedna mala demistifikacija bi sad ovdje odlično sjela, "željezna pluća" su relativno jednostavna mašina, jednostavnija od one za pranje rublja, jedina stvar na koju ste trebali paziti je konstantno napajenje električnom energijom neophodnom za pogon pumpe. Dvadeset i osmi svibnja 2008. godine, Diannina "žljezna pluća" su zakazala, veliko oborinsko nevrijeme prekinulo je opskrbu strujom, pomoćni generator je zakazao i dok su njen otac i šogor bezuspješno pukušavali ručno pokretati pumpu, Dianne Odell je u svojoj podmornici preminula... pedeset i osam godina nakon što su je kao trogodišnju djevojčicu u nju strpali", napisao je Jakov Zlatar.