Foto: FaH GOTOVO devet od 10 ljudi kažu kako su spremni promijeniti životni standard ako bi to spriječilo buduću klimatsku katastrofu, pokazalo je istraživanje javnoga mišljenja o globalnim opasnostima. Istraživanje mišljenja više od 8.000 ljudi u osam zemalja, Sjedinjenim Državama, Kini, Indiji, Britaniji, Australiji, Brazilu, Južnoj Africi i Njemačkoj, pokazalo je da 84 posto ljudi sada smatra klimatske promjene "globalnom katastrofalnom opasnošću". Opasnost od klimatskih promjena veća nego opasnost od epidemija  To zabrinutost zbog klimatskih promjena stavlja samo malo iza strahova zbog šteta na okolišu golemih razmjera i prijetnje politički motiviranim nasiljem koje preraste u rat, prema zakladi Globalni izazovi iz Stockholma koja je naručila izvješće Globalni katastrofalni rizici 2017.  Ono međutim pokazuje da mnogi ljudi sada vide klimatske promjene kao veću opasnost nego druge tradicionalne ili rastuće probleme poput epidemija, rasta stanovništva, uporabe oružja masovnog uništenja i rast prijetnja umjetne inteligencije. Vrijeme za novu svjetsku organizaciju?  Istraživanje objavljeno pred ovotjedni summit G7 najrazvijenijih gospodarstava u Italiji, isto tako je utvrdilo da 85 posto ljudi misli kako Ujedinjeni narodi trebaju reforme da bi bili spremniji pozabaviti se globalnim prijetnjama.  Oko 70 posto ispitanika reklo je kako misli da bi moglo biti vrijeme da se stvori nova globalna organizacija, s ovlastima da nametne svoje odluke, posebno projektirana da se bavi globalnim opasnostima. Skoro 60 posto je reklo kako bi bili spremni da njihova zemlja odustane od određene razine suvereniteta kako bi se to dogodilo.