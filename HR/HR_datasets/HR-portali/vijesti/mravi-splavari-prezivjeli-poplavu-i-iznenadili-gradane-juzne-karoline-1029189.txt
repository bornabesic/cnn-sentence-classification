Na neobičnu pojavu naišli su stanovnici Južne Karoline koju su zahvatile velike poplave zbog obilnih kiša. Lokalni dužnosnici upozorili su građane da se čuvaju aligatora i zmija koji nekontrolirano plivaju nabujalim vodama, no stanovnike je zainteresiralo nešto sasvim drugo. Mnogi su primijetili u vodi nakupine nalik blatu, ali koje se kreću. Tek kada su prišli bliže shvatili su da se radi o nečemu živom jer se cijelo vrijeme micalo. Riječ je bila, naime, o velikoj nakupini mravi koji su oblikovali otok, piše Tech Insider. Iako izgleda neobično, zapravo je česta pojava kod mravi koji se bore s poplavama. Riječ je o takozvanim mravima splavarima. Dok bi jedan mrav odmah uginuo, kada se okupe u tim, šanse za preživljavanje su im puno veće. Na ovaj način mogu na vodi preživjeti tjednima, čak i mjesecima, a na 'splavu' ih bude i do 100.000. FOX Carolina 21 >> Mravi imaju posebna mjesta za vršenje nužde 