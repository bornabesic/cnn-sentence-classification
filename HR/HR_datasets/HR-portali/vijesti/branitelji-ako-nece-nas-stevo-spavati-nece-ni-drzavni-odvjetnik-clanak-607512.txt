Branitelji pripadnici udruge specijalne policije koji su došli dati potporu svom suborcu Stevi Culeju ogorčeni su na županijskog državnog odvjetnika Božu Piljića što odbija doći u Vinkovce i ispitati Culeja pa su odučili automobilima otići pred njegovu kuću u Županju i kako kažu ako neće naš Stevo spavati neće ni on. Sakupilo se oko stotinjak ljudi. Pred sjedištem Policijske uprave vukovarsko-srijemske u Vinkovcima, večeras se prvotno okupilo 50-tak suboraca i prijatelja Steve Culeja, predsjednika Udruge specijalne policije Vukovarsko-srijemske županije koji je popodne pozvan na informativni razgovor u vezi događanja oko skidanja dvojezičnih ploča u Vukovaru. Oni su ogorčeni jer istražni sudac prvo nije htio doći u Vinkovce i obaviti s Culejom razgovor već je rekao da će to obaviti ujutro s tim da ga zadrže u policiji. No, na inzistiranje Josipa Klemma, predsjednika Udruge specijalne policije na razini države, pustili su ga da se susretne s Culejom i od policije je zatražio neka pozovu još jednom istražnog suca jer je pred zgradom skupina njegovih suboraca i prijatelja koji gube strpljenje i žele svoga suborca što prije vidjeti na slobodi. Nakon toga je istražni sudac rekao da će doći iza 22 sata. - Hrvatski branitelji, pripadnici Udruge specijalne policije Hrvatske, tražimo da se naš suborac što prije ispita i pusti na slobodu jer je već šest sati u policiji. Njegova obitelj pati zbog toga što istražni sudac ne želi još večeras doći u Vinkovce i ispitati ga, a kada su kriminalci u pitanju, odmah trče da ga što prije ispitaju. Neke od majki su doživjele srčani udar kada su doznale što im se događa sa sinovima koji su se borili za HHrvatsku Tražimo od vlasti da bude odgovorna u ovom slučaju i da poduzme sve potrebno kako bi se ova situacija normalizirala - rekao je pred Klemm PU vukovarsko-srijemskom. Stevo Culej je osumnjičen da je počinio kazneno djelo izazivanja nereda.   >> Stožer: Sutra u Vukovar dolaze branitelji iz svih dijelova Hrvatske - Ne znamo što se više čeka i zašto se ti ljudi ne puste na slobodu. Uhićeni su oko 15 sati i dosad su dali svoje izjave te ih se može pustiti na slobodu. Trebalo bi nekom od roditelja ili članova obitelji da pozli, dogodi se neka tragedija ili slično pa da bi netko donio takvu odluku. Ljudi su ogorčeni i polako gube živce - rekao Josip Klemm, predsjednik Udruge specijalne policije. (bb/VLM)