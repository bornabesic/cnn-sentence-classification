Posudba filma “Monster In Law” u kojem glume Jennifer Lopez i Jane Fonda ostat će duboko urezana u sjećanju Amerikanke Kayle Michelle Finley. Ona je 2005. godine iz videoteke u Južnoj Karolini posudila film “Monster In Law” i nije ga vratila. Kayla je otišla u policijsku postaju u gradiću Pickens kako bi prijavila sasvim drugu stvar, a onda su u policiji vidjeli da postoji nalog za njezino uhićenje pa je 27-godišnjakinja nenadano provela noć u zatvoru. Da stvar bude gora, ona je prije devet godina unajmila film u videoteci Dalton Video koja više ne postoji, no videoteka ju je prijavila dok je još poslovala. – Policija u Pickensu očito nema pametnijeg posla – komentirala je Kayla kasnije na Facebooku. Najavila je i tužbu, no za izlazak iz pritvora morala je platiti 2000 dolara jamčevine. >>FOTO Ova žena uhićena je gotovo 400 puta u 35 godina!