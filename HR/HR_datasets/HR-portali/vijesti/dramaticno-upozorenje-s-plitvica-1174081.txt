Nesreće turista, rekordan posjet, ravnatelji koji dolaze ili odlaze u aferama, apartmanizacija i UNESCO-ova upozorenja, bombastične su teme po kojima se Plitvička jezera spominju u javnosti. Što je, pak, u pozadini i kuda idu Plitvice, razgovaramo s donedavnim v.d., a od travnja i ravnateljem Javne ustanove Nacionalni park Plitvička jezera Anđelkom Novoselom. Broj posjetitelja od početka godine rastao je 50 posto prema lani, a Plitvice su već tada, s 15.000 dnevnih gostiju u špici, bile na rubu pucanja. Kako se spremate za ovogodišnju navalu?  Potkraj 2016. počeli smo izradu novog Plana upravljanja čiji će sastavni dio biti Akcijski plan upravljanja posjetiteljima. Plan se temelji na modelu LAC (Limits of accaptable change – granice prihvatljivih promjena) koji predviđa adaptivno upravljanje. Prema njemu, jedan od ciljeva je pozitivan doživljaj posjetitelja koji je proporcionalan s najvažnijim ciljem – očuvanjem prirode. U danima visoke posjećenosti posjetitelji sada čekaju i po nekoliko sati da bi nakratko vidjeli slapove. Doživljaj je redovito negativan, a utjecaj na prirodu značajan. Model predviđa dvadesetak mjera; korekciju cijena ljeti, prostornu i vremensku disperziju i ograničenje broja posjetitelja, organizaciju dodatnih edukativnih programa, on-line kupnju ulaznica itd. Analizirali smo i uvođenje hitnih mjera i zaključili da parcijalno rješenje može samo prouzročiti dodatne probleme. Zato smo odlučili iskoristiti ovu sezonu za detaljna istraživanja i pripremu 2018.       >>Cijeli intervju s Anđelkom Novoselom čitajte u subotnjem Večernjem listu ili u e-izdanju Od ostalih tema izdvajamo: >>Zajedničko roditeljstvo: U Hrvatskoj nakon rastave mama čuva, tata je bankomat >>Ivan Šimonović: Plenkovićeva ponuda mogla bi koristiti svima u Ukrajini >>Koalicija HNS-HDZ Reformu školstva vodit će Lučin? >>Istraživanje: Muškarci vole punašnije žene jer su ugodnije oku >>Pištalo: Nema dokaza da je Tesla ikada dotaknuo ženu >>Paket: Večernji list + Living samo 14 kuna