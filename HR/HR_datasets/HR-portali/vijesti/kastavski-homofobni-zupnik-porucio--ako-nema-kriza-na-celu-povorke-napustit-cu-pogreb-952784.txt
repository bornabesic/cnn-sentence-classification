Foto: Screenshot Youtube/Župa Svete Jelene Križarice FRANJO Jurčević, homofobni župnik župe Svete Jelene Križarice u Kastvu, objavio je obavijest svojim župljanima.  U njoj je poručio: "Dogodi se da netko, iako vrlo rijetko, ne naruči križ za svoga pokojnika. Ako uočim da na čelu pogrebne povorke nema križa, napustit ću pogreb"    Kontroverzni župnik  Inače, Franjo Jurčević je već otprije poznat po kontroverznim izjavama. 2010. je podržao nerede na Gay Prideu u Beogradu, poručivši: "Bravo za normalne Beograđane! Tako bi trebali postupati i normalni Zagrepčani".  >> Kontra prijavila župnika koji je pohvalio Beograđane zato što su pokazali "psihopatima"  >> Kastavski župnik Jurčević: Imam dokaz da su neke lezbače bolesne i agresivne  >> Homofobni kastavski župnik osuđen zbog poticanja na mržnju i nasilje prema gay osobama  >> Kastavski župnik Jurčević: Ustaše su se borile samo i isključivo za slobodnu Hrvatsku  Upitali smo župnika za obavijest o napuštanju pogreba.   Službeni veliki križ  Odmah nas je prekinuo i upitao zašto ga mučimo jer ta obavijest stoji više 15 godina. Dodao je kako nije napustio nijedan pogreb i rekao je kako je siromašnima ipak prešao preko toga. Objasnio je kako su svi, pa i oni siromašni, imali križ. Doduše, ne onaj "službeni, veliki", nego "mali križ". Dodao je kako se, kad se naručuje škrinja, dotičnoj agenciji treba platiti i križ.   "Vidite, vi niste izvukli to da ja obavljam pogrebe i da zvonimo besplatno za sve one koji ne mogu platiti", prekorio nas je župnik.   Malo o Jasenovcu  Nakon toga nas je upitao da se opet predstavimo, a kad smo mu ponovili da smo s Indexa, počeo je pričati o "lažima Jasenovca". Objašnjavao je kako stranicu Jasenovac.org vode Srbi i Židovi te nas upitao zašto ne pišemo o lažnim žrtvama Jasenovca.  Nastavio je o svojoj stranici koju vodi godinama. Tada smo mu napomenuli da na stranici ima linkove iz emisije koju inače vodi osuđeni narkodiler koji je prostitutke plaćao kokainom i fotografije s Ivom Sanaderom i Thompsonom. Rekao je kako nikoga nije štedio, uključujući i Sanadera i Jadranku Kosor.  Spuštanje zastave  "Zastavu sam 1.7. spustio na pola koplja jer je za mene to najveća tragedija za Hrvate, ući u Europsku uniju."  Upitali smo ga govorili li o metaforičkom spuštanju zastave ili je doslovno spustio zastavu na pola koplja."  Odgovorio je: "Doslovno. Hrvatska zastava kod moje crkve je uvijek na jarbolu. Ja sam je spustio na pola koplja".   Pohvalio se i kako će uskoro imati i zlatnu misu, odnosno proslavu 50 godina svećeništva.