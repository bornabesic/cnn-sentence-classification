TIJELA obojanih u plavo, ležeći na tlu pokriveni ribarskim mrežama, ili s plavim flasterima na ustima, više desetaka aktivista udruge Vegan Impact prosvjedovali su u subotu u Parizu protiv patnji kojima se izložene ribe.  Akcija je organizirana prigodom Europskog dana mira kako bi se potrošači senzibilizirali na uvjete u kojima se love ribe, često izostavljene iz problema postupanja sa životinjama, rekla je Alexandra Blance, predsjednica udruge Vegan Impact.  "Nisu sve patnje glasne"  "Zgnječene u mrežama", "Nabodene na harpun", "Njihovi su krikovi bezglasni", "Nisu sve patnje glasne", pisalo je na transparentima aktivista koji su se zadržali dulje od dva sata na  pariškom Trgu Saint-Michel.  "Ljudi jedu sve manje mesa zbog skandala u klaonicama i biraju ribu. I ribe užasno pate u strašnim uvjetima, ugušene, nabodene na harpun, živima im vade utrobu", upozorila je Blanc.  "Francuzi su veliki potrošači ribe, najveći u Europi s 35 kg ribe na godinu po stanovniku, ili 100 grama ribe svakog dana po Francuzu. Treba zaustaviti taj užas za ribe i za okoliš", dodala je.  "Oceani više ne mogu zadovoljiti nezasitne potrebe"  Udruga Vegan Impact naglašava u priopćenju da se brojni stručnjaci slažu u pogledu procjene da bi oceani mogli do 2050. ostati bez morske faune. "Više od 1000 milijardi morskih životinja okrutno je ubijeno svake godine za konzumaciju. Danas je 95 posto morskih vrsta ugroženo, ili ribolovom, ili štetama koje ribolov donosi. Oceani više ne mogu zadovoljiti nezasitne potrebe naših prehrambenih navika", navodi udruga u prioopćenju.  Vegani ne koristi nikakav proizvod ni materijal životinjskog podrijetla i to se ne odnosi samo na hranu, već i na krzno, vunu, kožu. Vegani ne podržavaju cirkuse i zoološke vrtove i odbijaju sve što smatraju oblikom iskorištavanja životinja.