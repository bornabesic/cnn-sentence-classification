Potpredsjednik Hrvatskog sabora Gordan Jandroković smatra da su izjave saborskog zastupnika Mosta Nikole Grmoje i smjenjenog ministra unutarnjih poslova Vlahe Orepića udar na institucije Hrvatske. 'To su opasne poruke građanima. Svojim su riječima načinili veliku štetu', pojasnio je Jandroković. Jandroković je nadalje rekao da trenutno traje prikupljanje potpisa za smjenu aktualnog predsjednika Hrvatskog sabora Bože Petrova. 'Za sada dobro ide prikupljanje', rekao je Jandroković te je dodao da rade i na zdravoj većini. 'Sustavno pristupamo to te vjerujemo da ćemo uskoro stabilizirati situaciju u kojoj se nalazimo.' Potpredsjednik sabora Jandroković također je rekao da sumnja da je Most zloupotrijebio represivni aparat za prikupljanje informacija budući da očito posjeduju informacije koje drugi zastupnici nemaju. 'Nemam dokaza da su zloupotrebljavali, međutim postoje sumnje. Most će morati objasniti kako je došao do tih informacija', rekao je Jandroković. Svoje potpise za razrješenje predsjednika Sabora Petrova dali su osim HDZ-ovih zastupnika i zastupnici manjina te HDSSB-ov Josip Salapić, Darinko Dumbović iz Reformista, bivši HSS-ovac Branko Hrg i Kazimir Varda.