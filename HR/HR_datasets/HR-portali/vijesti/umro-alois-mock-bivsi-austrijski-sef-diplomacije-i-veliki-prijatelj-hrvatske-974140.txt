Screenshot: YouTube BIVŠI austrijski ministar vanjskih poslova Alois Mock, jedan od ključnih europskih zagovornika samostalnosti i neovisnosti Hrvatske, umro je u dobi od 82 godine, objavila je austrijska Pučka stranka.   Mock je obnašao dužnost austrijskog ministra vanjskih poslova od 1987. do 1995.  Tijekom svog mandata pregovarao je o austrijskom ulasku u Europsku uniju, te je bio jedan od ključnih europskih političara u procesu stjecanja neovisnosti Hrvatske 1991. godine, za što je odlikovan Veleredom kralja Dmitra Zvonimira s lentom i Danicom.   Također je znatno pridonio bržem padu Željezne zavjese - u lipnju 1989. fotografije Mocka i njegova mađarskog kolege Gyule Horna obišle su svijet. Dvojica političara sudjelovala su u rezanju bodljikave žice, simbola Hladnoga rata, na granici između dviju zemalja. Bio je i vicekancelara Austrije  Mock je rođen 10. lipnja 1934. u katoličkoj obitelji koja se protivila uzletu nacionalsocijalista.  Još kao student prava pokazivao je interes za vanjsku politiku. Tada je organizirao humanitarnu pomoć za mađarske antikomunističke prosvjednike i izbjeglice. Pravni fakultet završio je u Beču, a nakon toga međunarodno pravo u Bologni i u Bruxellesu.    Ministar obrazovanja postao je 1969., a deset godina kasnije došao je na čelo Pučke stranke. Od 1987. do 1989. obnašao je i dužnost vicekancelara Austrije.