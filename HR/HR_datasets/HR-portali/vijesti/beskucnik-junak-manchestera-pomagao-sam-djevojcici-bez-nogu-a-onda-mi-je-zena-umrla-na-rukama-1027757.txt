Nakon što su mediji emitirali njegovu izjavu, Michael Johns pokrenuo je stranicu za pomoć Chrisu Parkeru, kao znak zahvalnosti za njegovu nesebičnost i hrabrost Beskućnik Chris Parker (33) nalazio se u foajeu Manchester Arene. Eksplozija ga je srušila na tlo, no kada je vidio dim i čuo vrištanje, a potom i djevojčicu kako leži bez nogu, pojurio je u pomoć, ne mareći za vlastitu sigurnost. “Ljudi su ležali na podu, bilo je grozno. Vidio sam djevojčicu. Nije imala noge. Pitao sam je gdje su joj roditelji i rekla je da joj je otac na poslu, a majka negdje ovdje”, prepričao je Parker. Nakon što je djevojčici zamotao ranu majicom, otišao je do unesrećene 60-godišnjakinje. “Umrla je na mojim rukama. Bila je u šezdesetim godinama i rekla je da je ovdje bila s obitelji. Nisam mogao prestati plakati”, dodao je Parker. Nakon što su mediji emitirali njegovu izjavu, Michael Johns pokrenuo je stranicu za pomoć Chrisu Parkeru, kao znak zahvalnosti za njegovu nesebičnost i hrabrost. Beskućništvo je u ovoj zemlji tragično rašireno, ali je posve neprihvatljivo da netko tko reagira tako herojski u tako groznoj situaciji ostane na cesti. Nadam se da će ova kampanja pronaći način za pomoć Chrisu Parkeru da se makne s ulice i pokaže mu našu zahvalnost za ono što je učinio”, stoji među ostalim na stranici kampanje koja za Parkera prikuplja novac koji pristiže iz minute u minutu. Pokretač kampanje dodao je da Chris još nije povezan s računom jer ga pomoću novinara pokušava pronaći. Čim ga lociraju, kampanja se usmjerava na njegov račun, a ako ga u kojem slučaju ne pronađu, sav će novac biti refundiran onima koji su uplatili za Chrisa.