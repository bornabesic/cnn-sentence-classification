Pedesetak taksista rano jutros na parkiralištu kraj splitskog groblja Lovrinac svojim automobilima blokiralo je parking s kojeg su na splitske ulice trebali krenuti vozači Cammea, piše Slobodna Dalmacija. Duje Klarić / Hanza Media   Najnovije vijesti s terena kazuju kako su taksisti u koloni krenuli prema Banovini, a vozači Cammea čekaju dozvolu policije da izađu s parkirališta. Nešto ranije je došla interventna policija kako bi spriječila eventualni sukob, u slučaju da vozači Cammea pokušaju izaći s parkinga na cestu. 'Obična' policija napisala je kazne onim 'gradskim' taksistima koji su nepropisno parkirali na prometnici, a kazna iznosi 300 kn. Duje Klarić / Hanza Media   Na mjesto događaja jutros je došao i gradonačelnik Baldasar koji je potvrdio da Cammeo nema dozviolu za rad: - Nisu se javili na dva zadnja natječaja. Oni rade ilegalno, a Grad je nemoćan. U što kraćem vremenu osnovat će se radna skupina koju će činiti predstavnici taksista i ljudi iz Poglavarstva. Ići ćemo u Zagreb da nam daju objašnjenje jer se zakon tumači različito. - Grad ima samo 12 prometnih redara koji mogu eventualno pisati kazne za nepropisno parkiranje na taksi stajalištima, autobusnim stajalištima i javnim površinama. Za sve ostalo nadležna je cestovna inspekcija - zaključio je gradonačelnik za Slobodnu Dalmaciju. Duje Klarić / Hanza Media