41-godišnjak optužen za seksualno zlostavljanje pasa, rodezijskih goniča, nije se danas pojavio na počeku suđenja na Općinskom kaznenom sudu u Zagrebu, pišu 24 sata.   - Pozlilo mu je i jučer je otvorio bolovanje - objasnio je odvjetnik Boris Vinčić zašto se optuženi nije pojavio u sudnici. Drugi odvjetnik 41-godišnjaka Krešimir Krsnik tražio je da se s rasprave isključi javnost zbog zaštite osobnog života optuženika. Tužiteljica ne vidi razlog za isključenje javnosti. Zaposlenik u Europskom parlamentu Zagrepčanin I. I. (41), ujedno i zaposlenik u Europskom parlamentu, za pasminu Rhodesian Ridgeback zainteresirao se još početkom dvijetisućitih godina, na jednoj međunarodnoj izložbi pasa.  Ubrzo je kupio svog prvog psa s kojim je godinama sudjelovao na izložbama i postizao dobre rezultate. Idućih godina nabavio je još nekoliko pasa iste pasmine, a 2009. je, kako se sumnjiči, sa svojim psima počeo seksualno općiti.  S njima je, kako je opisao u jednom od brojnih mailova koje je razmjenjivao, pokušavao ostvariti sado-mazo odnos. Zbog sumnje da je fizički i seksualno zlostavljao svoje ljubimce, konkretno dva psa, mužjaka i ženku, uhićen još u rujnu 2015. godine, a optužnica protiv njega podignuta je u travnju ove godine.  