''Rezultat ovog datuma je genocid počinjen u brojnim gradovima diljem Bosne i Hercegovine", navode iz Saveza logoraša u BiH i Udruženja "Žena žrtva rata" Bošnjačkom članu Predsjedništva BiH Bakiru Izetbegoviću predsjednik Srbije Tomislav Nikolić poručio je da nema namjeru odustati od posjeta Banjoj Luci 9. siječnja, odnosno na proslavu takozvanog Dana Republike Srpske. ”Naravno da ću otići da to obilježimo i proslavimo, Srbija i RS imaju specijalne veze. I ne priznajem takvu vrstu ucjena”, rekao je Nikolić za “Kurir”. Izetbegović je ranije pozvao Nikolića “da razmisli” o dolasku u Banja Luku na obilježavanje 9. siječnja: ‘‘Gospodin Nikolić bi trebao doći u veljači u Sarajevu. Kada je u pitanju dolazak u Banja Luku, javno bih ga zamolio da razmisli o tome. Dobrodošao je uvijek, ali zarad boljih odnosa na koje se svi zaklinjemo, neka razmisli o činjenicama”. Podsjetimo, vođa SDA Bakir Izetbegović rekao je da je deveti siječnja kao praznik ukinut odlukom Ustavnog suda BiH. >>> DODIK KIPTI OD BIJESA: Oružane snage BiH proglasio je ‘neprijateljskima’! “Dakle, deveti siječnja je ukinut odlukom Ustavnog suda kao dan entiteta RS. U apelaciji ali i po mišljenju Venecijanske komisije, koja je ekspertno savjetodavno tijelo najreferentnije pri Savjetu Europe. Utvrđeno je da se radi o diskriminirajućem prazniku. Nitko nema ništa protiv RS-a i da ona slavi dan nastanka, ali to ne treba dan koji vrijeđa druge ljude u tom entitetu”, istaknuo je Izetbegović. Osim toga, predsjedatelj Zastupničkog doma parlamenta BiH Šefik Džaferović kazao je kako se od svakoga pa i dužnosnika drugih država očekuje poštivanje odluka Ustavnog suda BiH a taj je sud proglasio neustavnim 9. siječnja kao praznik kao i referendum koji su s tim u vezi organizirale vlasti RS. Džaferović je kazao kako bi Nikolićev dolazak u Banja Luku 9. siječnja predstavljao jasan izraz nepoštivanja BiH kao države. Podsjetimo, prošle godine su iz Saveza logoraša u BiH te Udruženja ”Žena žrtava rata” ukazali kako je 9. siječnja 1992. godine bio uvod u godine horora i pakla za pripadnike nesrpskog stanovništva. “Nedugo nakon ovog datuma, uslijedila je agresija na Republiku Bosnu i Hercegovinu, zauzimanje gradova, likvidacija i protjerivanje civila, formiranje logora u kojima su civili sistematski ubijani, mučeni, silovani. Rezultat ovog datuma danas se može sumirati u 200.000 logoraša držanih u 657 logora i zatočeničkih objekata, 30 000 ubijenih i 25 000 silovanih u logorima – muškaraca, žena i djece. Temelji Republike Srpske nastali su upravo na ovim osnovama. Rezultat ovog datuma je genocid počinjen u brojnim gradovima diljem Bosne i Hercegovine“, navode iz Saveza logoraša u BiH i Udruženja “Žena žrtva rata”. Podsjećaju da brojne obitelji još uvijek traže svoje najmilije čije su kosti utkane u temelje Republike Srpske te da nije vrijeme za slavlje i političke malverzacije čelnika tog entiteta. “Republika Srpska nije entitet samo jednog naroda i ne bi smjela zbog građana drugih nacionalnosti, da insistira na obilježavanju jednog događaja kakav je ovaj. Do sada je pred Haškim tribunalom i Sudom BiH pripadnicima vojske i policije te čelnicima Republike Srpske izrečeno 2.236 godina i pet doživotnih kazni zatvora. Brojni postupci dokazivanja počinjenog genocida su i dalje u tijeku”, navode iz Saveza logoraša u BiH i Udruženja “Žena žrtva rata”.