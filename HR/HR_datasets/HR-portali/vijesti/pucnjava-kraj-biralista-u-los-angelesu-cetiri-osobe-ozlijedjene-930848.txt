Foto: FAH TRI OSOBE su ozlijeđene, a jedna umrla u pucnjavi u Azusi u Kaliforniji, u sjevernom predgrađu Los Angelesa, piše RT. Obližnje biralište je zatvoreno i stavljeno pod policijski nadzor. U pucnjavi je sudjelovao i policajac, a osumnjičenik još uvijek nije uhvaćen. Policajac Jerry Willison iz policije Azuse, opisao je situaciju kao kritičnu, piše Los Angeles Times. Prema prvim informacijama, dva birališta su stavljena pod posebne mjere nakon incidenta, a lokalne vlasti navode kako nadziru situaciju te glasače savjetuju da izbjegavaju to područje te da, ukoliko je moguće, glasaju na drugim biralištima.