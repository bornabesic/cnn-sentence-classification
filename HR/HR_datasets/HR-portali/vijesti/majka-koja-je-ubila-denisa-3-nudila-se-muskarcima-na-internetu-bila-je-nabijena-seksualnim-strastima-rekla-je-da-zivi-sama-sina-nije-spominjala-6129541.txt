Nakon što je u medijima objavljena jeziva priča o smrti trogodišnjeg dječačića te fotografija njegove majke, u redakciju se javilo nekoliko osoba koji su s nama podijelili šok, nevjericu i poneki detalj poznanstva, i to onog virtualnog s nesavjesnom majkom. - Oblio me znoj kad sam ugledao Chiarinu sliku u novinama, a nedavno smo komuniricali na stranici za upoznavanje Badoo. Detalje naše virtualne ćakule zadržat ću za sebe. Mogu samo reći da je bila nabijena seksualnim strastima. Mlađi sam nešto od nje pa mi je bilo čudno kako je uopće sa mnom započela razgovor. Ono što je ona rekla o sebi, valjda svima koji su na toj stranici u potrazi za razgovorom, ženskom pažnjom, druženjima uživo je da su joj ‘cilj poznanstva s mladićima od 21 do 35 godina te da je prirodna i otvorena za nova iskustva’. Rekla je i da živi sama i dijete nije spominjala, a po ovome iz medija čini se da ipak sve što je govorila nije bila istina - ispričao je za Jutarnji list jedan od korisnika stranice koji se, kako tvrdi, s Chiarom tek trebao susresti uživo. A taj susret, kako nam je još objasnio, iniciralo je poznanstvo njegova prijatelja s Chiarom, koji je neko vrijeme, navodno, s njom bio u intimnoj vezi. - Prijatelj se u nju zaljubio. Prije bih rekao da ga je zaintrigirala svojim fotografijama na kojima se vide zamamni dijelovi tijela. Ima i poseban folder na stranici s desetak fotografija, no to je samo za one koje odabere. Učinilo mi se kao da prednost imaju stranci. Napominjala je da govori nekoliko stranih jezika, od njemačkog i španjolskoj do talijanskog i makedonskog - povjerio nam se drugi čitatelj. Smrt djeteta pobudila je veliku lavinu reakcija u javnosti, a neke od ostavljenih poruka ispod Chiarinih fotografija na Facebooku pokazuju nepresušni jal i mržnju: “Guzicu slikaš. A dijete si znala napraviti. Smetalo ti je zbog j... Kad umreš, kosti ću ti pronaći. Nećeš imati mira ni u zemlji”.