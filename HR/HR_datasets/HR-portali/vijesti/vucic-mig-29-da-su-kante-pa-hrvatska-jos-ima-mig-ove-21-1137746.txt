Premijer Srbije Aleksandar Vučić izjavio je da će srbijanska vojska dobiti šest lovačkih zrakoplova Mig-29 i to besplatno. Za modernizaciju zrakoplova i suvremeno naoružanje pobrinut će se Srbija. Vučić je ironično komentirao izjavu novinara da su Migovi zapravo stari.  –  Zašto se itko uzrujava zbog tih kanti? I Hrvati i Amerikanci. Zašto se uzrujavate ako su kante i ako su me Rusi "preveslali" da ih besplatno uzmem – rekao je Vučić, komentirajući napise i interes hrvatskih te američkih medija. Vučić je podsjetio da nove zrakoplove smiju poboljšati opremom kojom žele, kako piše Blic. Podsjetio je i da Hrvatska u vojsci ima Mig-21 koji su tehnološki zastarjeli i daleko slabiji od Migova 29. Nedavno je izjavio da ovaj potez nije prijetnja, ali da neće dozvoliti da se ponovi akcija Oluja ili Bljesak, odnosno protjerivanje ili ubijanje građana Srbije.  Ruska i srpska vlada dogovorile su donaciju 21. prosinca u Moskvi. Za potrebe srbijanske vojske dobivaju šest polovnih lovačkih zrakoplova Mig-29, 30 tenkova T-72 te izviđačke oklopne automobile BRDM-2. >> Vučić: Više nikad se neće ponoviti Bljesak i Oluja 