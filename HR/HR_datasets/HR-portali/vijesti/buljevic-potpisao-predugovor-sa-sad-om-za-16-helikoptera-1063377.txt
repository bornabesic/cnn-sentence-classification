Ministar obrane Josip Buljević potpisao je predugovor sa State Departmentom o isporuci izviđačko-borbenih helikoptera i time je napokon pokrenuta dugo pripremana isporuka. Nakon što je Odbor za obranu Hrvatskog sabora podržao projekt opremanja Oružanih snaga sa 16 rabljenih helikoptera tipa OH-58D Kiowa i nakon odobrenja premijera Tihomira Oreškovića, Buljević sada finalizira nabavu. Kaže da je na odboru postignut konsenzus sviju, HDZ-a, SDP-a i Mosta, o nabavi, a isporuku prvih helikoptera realno očekuje na jesen. Do kraja ove godine trebalo bi stići svih 16 helikoptera, a do tada valja provesti i doobuku naših pilota i osoblja. Osim borbenih, helikopteri imaju i značajne izvidničke sposobnosti, mogu pomagati u traženju i spašavanju nestalih, a posebice u zaštiti hrvatske granice. Računa se da ovaj projekt vrijedi 1,7 milijardi kuna, pri čemu RH ulaže 200 milijuna.  >> Buljević: Pozivam Srbiju da se ne plaši Hrvatske, odluka o raketama nikad nije donešena 