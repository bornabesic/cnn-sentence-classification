Donosimo odgovor koordinatorica Inicijative Hod za život na sporne napise u pojedinim medijima o tome kako je navodni zaštitar Inicijative izvrijeđao Sanju Sarnavku Nakon što su u četvrtak neki mediji pod naslovima poput „Poznatu aktivisticu za prava žena divljački napao navodni zaštitar inicijative Hod za život“ pokušali oblatiti Hod za život, pod možebitnom “režijom” Sanje Sarnavke i udruge B.a.b.e., koordinatorica Inicijative Hod za život, Hajdi Begović, odgovorila je da vrijeđanja istomišljenika, dva dana prije hvalevrijedne inicijative Hod za život, smatra neprihvatljivim. Naime, u spomenutim negativno konotiranim člancima spominje se navodni zaštitar Hoda za život i njegova jednako tako navodna prijetnja Sanji Sarnavki. Donosimo odgovor Hajdi Begović na te napise: „U ovogodišnjem Hodu za život sudjeluje preko 500 volontera – to su većinom mladi, obrazovani, pristojni i prekrasni ljudi. Dok se ne dokaže da je uvredljivu Facebook poruku poslao netko s popisa Hodovih volontera – ovo ćemo smatrati pokušajem gospođe Sarnavke i njezine udruge Babe da dva dana prije Hoda za život pokrenu kampanju blaćenja. Svako vrijeđanje držimo neprihvatljivim – zato pozivamo i gđu Sarnavku da se kao javna osoba ubuduće suzdrži od vrijeđanja neistomišljenika. Uvrede koje je iznijela na račun organizatora Hoda za život i građana koji će sutra hodati za život, obitelj i Hrvatsku u Splitu i Zagrebu – sramote nju osobno, udrugu Babe te sprječavaju demokratsku i javnu raspravu utemeljenu na činjenicama o prevažnom pitanju zaštite temeljnog ljudskog prava – prava na život”, poručila je Begović. 