Bliski susret s dijamantnim pitonom imao je jedan stanovnik australskog Queenslanda koji je veliku zmiju zamijenio za granu drveta. On je, naime, pomislio kako na travnjaku u njegovom dvorištu leži grana koja je pala s drveta, no prije nego što ju je uzeo da bi je bacio, shvatio je da nije riječ o onome što je mislio. Na travnjaku je bila golema zmija, što vlasnik dvorišta u 6 ujutro nije odmah primijetio. On i partnerica procijenili su da je gmaz dugačak oko dva metra. – Gospođa je htjela da legnem pokraj nje pa da je tako izmjerimo – našalio se muškarac koji je fotografiju pitona objavio na Redditu.  