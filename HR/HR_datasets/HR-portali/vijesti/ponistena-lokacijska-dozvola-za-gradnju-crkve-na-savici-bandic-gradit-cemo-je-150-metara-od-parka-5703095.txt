Ministarstvo graditeljstva poništilo je lokacijsku dozvolu Grada Zagreba za gradnju Župnog centra blaženog Alojzija Stepinca na Trnjanskoj Savici. Informacija je potvrđena Radio Sljemenu koji je dobio službeni odgovor od Ministarstva, a gradonačelnik Milan Bandić je tijekom gostovanja na Radio Sljemenu rekao kako će se crkva graditi 150 metara od parka.Na kraju će se crkva graditi na drugoj lokaciji, a više informacija bit će objavljeno u petak na službenoj tiskovnoj konferenciji koja će se održati na parceli gdje će se graditi crkva. Badić je rekao kako na Savici ima mjesta i za park i za crkvu te da će ići u izmjenu GUP-a kako bi se omogućio prostor za oboje. Navodno se s novom lokacijom slaže i Kaptol, tako da preostaje samo potvrda stanara Savice.