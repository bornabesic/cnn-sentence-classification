Foto: Hina U SAMO nekoliko poslijepodnevnih sati na Indexovu anketu odgovorilo je skoro 30.000 ljudi. Točnije, svoj odgovor je dalo 29.916 ljudi, a većina ih želi nove izbore.   Pitanje je bilo jednostavno: "Trebamo li na nove izbore?", a 73 posto onih koji su glasali odgovorilo je "da".   Protiv novih izbora je 27 posto Indexovih čitatelja koji su odgovorili na anketu.   Naravno, riječ je o anketi koja nije rađena u istraživačke svrhe već služi više kao glas naroda. No, veliki broj onih koji su za opciju novih izbora jasno govori kako jedan dobar dio građana ove zemlje diše.