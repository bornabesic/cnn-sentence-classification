– Program 72 sata nikad nije ni zaživio. Mi ni nemamo problem s dolaskom malignih bolesnika na operacije i inzistirajući na nečemu možemo ugroziti teško bolesne ljude – argumentira ministar zdravlja dr. Dario Nakić zašto je zaustavio akcije svojeg prethodnika  i Program plus. Ovaj potonji, podsjetimo, značio je rad u popodnevnim satima u bolnicama te je pokrenut radi smanjivanja listi čekanja. Do prosinca je 150 tisuća ljudi skinuto s liste čekanja kroz Program plus, kaže njegov koordinator i pomoćnik bivšeg ministra dr. Dragan Korolija Marinić. O toj se akciji ovih dana počelo govoriti budući da je godišnjica njegova pokretanja, a i činjenica je da ministar Nakić nije nekim dekretom zaustavio tu akciju. Kaže, program nije polučio ishod koji je trebao, odnosno pomogao doista bolesnim ljudima da ne čekaju te je naprosto sam od sebe završio. – Bilo je tu svakakvih manipulacija, dio ljudi prebacivan je s redovnih listi čekanja u Program plus koji se ipak dodatno plaćao – jasan je ministar koji nema konačnu brojku koliko je uloženo u plaćanje dodatnog rada liječnicima u programu. Ista je sudbina i Programa 72 sata za tumorske bolesnike u kojem se pacijentu u 72 sata trebalo dati od dijagnoze do definicije liječenja. Njegovi učinci nisu poznati, a ministar smatra da se takvim pristupom može i ugroziti pacijente. >>Dječja bolnica Srebrnjak ostala bez tri milijuna kuna za odrađene usluge u 2015. >>Što se događalo u zdravstvu u 2015.? Varga odustao od novih zakona, liječnici otišli u inozemstvo, marihuana... 