Dok premijer prodaje priču o uspjehu Vlade, pozivajući se među ostalim na pad nezaposlenosti u zemlji, možda je jedan detalj (namjerno) izostavio iz priče Dok su svjetla reflektora uperena u (cirkuske) saborske rasprave nakon kojih premijer Andrej Plenković slavodobitno nabraja prednosti koje je Hrvatska navodno osjetila tijekom “njegove Vlade” (poput primjerice pada nezaposlenosti), stvarnost običnog malog čovjeka daleko je fokusa političara. Da je tomu tako svjedoči fotografija objavljena na Facebook stranici Riječka enciklopedija – Fluminensia, a koja prikazuje pet kombija kojima su radnici iz Rijeke u srijedu navečer odlazili u inozemstvo. Ispod fotografije se razvila mučna rasprava u kojoj jedni radnicima žele sretan put i blistavu budućnost daleko od Hrvatske, dok se drugi ne mogu oteti dojmu da je za sve kriva – politika i oni koji je provode. Nekoliko komentara to jasno pokazuje: “Eto ovo je razlog zašto naglo pada stopa nezaposlenosti u Hrvatskoj” “Glavno da se hvale da je stopa nezaposlenosti pala. Naravno, jednostavno oni bez posla već su se davno zaposlili u Njemačkoj, Irskoj i sl” “Neka…barem će zaradit solidnu placu i sigurnu penziju..i moj se sin sprema..i ja bih da sam mlađa..” “Ko može birat neka izabere bolje, ko ne može piše komentare” “Naši ljudi su najbolji radnici, samo to naša država ne cijeni. Pozz iz Njemačke” “Žao mi je da ljudi idu trbuhom za kruhom, a imamo sva bogatstva i vrijedne i školovane ljude. Ali što vrijedi kad nemamo ni kapetana ni kompasa?” “Bolje da ste do Zg-a malo očitati bukvicu ovim klaunima” “Neka idu, treba živit od nečega a ne od plaće do plaće,ako se i dobije uopće, i onda se razno razni “todorići” vade na foru – pa što,nekima plaća kasni i po 3 mjeseca budi sretan da ćeš ju i dobit, čast iznimkama. ali ništa loše ne vidim na ovoj slici, vani su bolje prilike za zaradit i kome god se pruzi prilika neka ju iskoristi.” “Eh, da! Onda će se gradoupravljači hvaliti kako je smanjen broj nezaposlenih u Rijeci. PS. U 3. maju pedesetak Ukrajinaca na privremenom radu.” 