Punih šest minuta Željko Kerum opušteno je razgovarao s mandatarom Tihomirom Oreškovićem. Barem je on mislio da razgovara s njim. Naime, u emisiji "U zdrav mozak" komičar Davor Jurkotić odlučio je glumiti mandatara pa je nazvao bivšeg splitskog gradonačelnika Željka Keruma. Kerum ni jednog trenutka nije posumnjao da ne razgovara s mandatarom. – A Tim moj, vidi, ja pratim sve šta ti radiš, ti voliš domovinu našu, ja je isto volim, uša si, ako znaš po splitski, u kašetu brokava. Neka Bog dragi i Isus Krist i Gospa sinjska i Marija Djevica daju ti snage da uspiješ i daš našem narodu mogućnost da im bude bolje – rekao mu je Kerum. Pohvalio se Oreškoviću da će za Uskrs otvoriti novi hotel kraj Rogoznice. – Željko, doći ću ako budem mogao na otvaranje tvog hotela, obavezno. Odmah sad se prepisujem da budem na neki način, kako bi se reklo, the godfather, kum of hotel – kazao je Jurkotić Kerumu. Lažni Orešković Kerumu je obećao kako će doći u Split, a da on mora organizirati feštu te pripremiti janjetinu i pršut. – Ja ću ti ispričat dosta stvari koje će tebi koristiti, ja pričam srcem i dušom, ja ću ti sve ispričat pa ti poslije analiziraj, upamti šta ću ti reć', razumiš, jer ja znam cijelu Hrvatsku – rekao je Kerum Oreškoviću. Kako je cijeli razgovor tekao, možete poslušati u priloženom videu.    >> Dok Fani skija, Željko Kerum čuva djecu 