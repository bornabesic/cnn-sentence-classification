Rezultat lokalnih izbora je rezultat mojih prethodnika. To je jasno - poručio je danas predsjednik SDP-a Davor Bernardić. Bernardić je rekao da je Predsjedništvo SDP-a dalo punu potporu kandidatima u drugom krugu i osudilo istupe pojedinih članova koji su, kako je rekao, direktno nanijeli štetu kandidatima između dva kruga. - Znate o kome se radi - rekao je Bernardić. - Jasno je da očito radimo i pokrećemo jačanje stranke koje smo pokrenuli kroz pristupanje izbornom ciklusu, političku akademiju Ivica Račan... Treba posebno reći da Hrvatska već mjesec dana nema imenovane ministre, stabilnu Vladu, i pozivamo Vladu da odstupe i da idemo na prijevremene parlamentarne izbore - rekao je Bernardić. Osvrnuo se i na kritike na svoj račun koje dolaze iz njegove vlastite stranke. - Na mene se ljute oni koji su izgubili od mene prije šest mjeseci na izborima - rekao je Bernardić.