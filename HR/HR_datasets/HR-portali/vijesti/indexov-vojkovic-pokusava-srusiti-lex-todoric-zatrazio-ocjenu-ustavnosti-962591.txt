Foto: Index KOLUMNIST Indexa Goran Vojković podnio je Ustavnom sudu zahtjev za ocjenom ustavnosti Zakona o postupku izvanredne uprave u trgovačkim društvima od sistemskog značaja za Republiku Hrvatsku, poznatijeg kao Lex Todorić.  Kako stoji u zahtjevu, predlaže pokretanje ocjene ustavnosti jer je Zakon protivan članku 49. Ustava Republike Hrvatske u kojem se ističe: "Poduzetnička i tržišna sloboda temelj su gospodarskog ustroja Republike Hrvatske.  Država osigurava svim poduzetnicima jednak pravni položaj na tržištu. Zabranjena je zlouporaba monopolskog položaja određenog zakonom.  Država potiče gospodarski napredak i socijalno blagostanje građana i brine se za gospodarski razvitak svih svojih krajeva.  Prava stečena ulaganjem kapitala ne mogu se umanjiti zakonom niti drugim pravnim aktom. Inozemnom ulagaču jamči se slobodno iznošenje dobiti i uloženog kapitala". Podsjetimo i kako je sudac Trgovačkog suda Mislav Kolakušić jučer, gostujući kod Aleksandra Stankovića, napomenuo da je lex Todorić katastrofalan zakon koji za cilj ima spašavanje samo jedne osobe - Ivice Todorića.  "Ovaj zakon nije u skladu s ustavom. Ovaj zakon je gori od onoga o predstečajnim nagodbama", rekao je, pa dodao: "Radi se o krađi. Ne štiti se dovoljno pravo vlasništva". >> RAZVOJ SITUACIJE OKO AGROKORA PRATITE IZ MINUTE U MINUTU NA INDEXU.