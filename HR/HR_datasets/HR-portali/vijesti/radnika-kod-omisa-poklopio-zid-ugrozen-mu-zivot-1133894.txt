Pedesetosmogodišnji muškarac teško je i po život opasno ozlijeđen u nesreći prilikom izvođenja radova na vodovodnoj mreži u srijedu u mjestu Kostanje kod Omiša, doznaje se u splitskoj policiji. Radna nesreća dogodila se oko 10 sati kada je  prilikom radova na vodovodnoj mreži došlo do urušavanja zida, koji je poklopio 58-godišnjeg radnika i teško ga ozlijedio.  Muškarac je vozilom Hitne medicinske pomoći prevezen u KBC Split gdje mu se liječnici bore za život. Policija na mjestu nesreće provodi očevid, a o događaju je obaviještena i Inspekcija zaštite na radu koja bi trebala utvrditi uzroke radne nesreće. >> Pao sa 2,7 metara visokih ljestava i poginuo >> Teška nesreća kod Tuhelja: Preko radnika prešao stroj za asfaltiranje i ubio ga