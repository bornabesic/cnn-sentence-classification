TURNBERRY - Vjerojatni republikanski predsjednički kandidat Donald Trump koji se u petak nalazi u posjetu Škotskoj oduševljen je ishodom britanskog referenduma o izlasku iz Europske unije.   "Mislim da je to izvanredno, mislim da će to biti izvanredno. To je fantastično", rekao je novinarima nakon što je sletio helikopterom u Turnberryju na zapadnoj škotskoj obali.   Britanci su, kaže on, konačno ponovno uzeli u svoje ruke kontrolu nad zemljom.   Trump u petak i subotu ima namjeru posjetiti svoja golf igrališta u Škotskoj, nedavno obnovljene u Turnberryju i Aberdeenu.   U intervju za Hollywood Reporter od srijede, uoči putovanja, rekao je da podržava izlazak Velike Britanije iz EU-a. "Mislim da bi trebali izaći", rekao je.