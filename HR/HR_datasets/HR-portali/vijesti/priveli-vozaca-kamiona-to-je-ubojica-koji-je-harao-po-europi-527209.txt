Njemačka je policija uhvatila muškarca za kojeg sumnjaju da je ubio Carolin Gruber (27) u studenom 2016.godine, piše Bild. Navodno je riječ o vozaču porijeklom s područja Rumunjske. Podsjetimo, Carolin Gruber je ubijena u mjestu Endingen am Kaiserstuhl. Ubojicu povezuju s još jednim ubojstvom ako ne i više njih. Carolin je džogirala i nije se vratila kući. Tražili su je četiri dana. Mrtvo tijelo su našli u šumi.  Policija sumnja da je isti napadač ubio 2014. godine i studenticu Lucile K. (20) u Austriji. Budući da su ubojstva počinjena u dvije različite zemlje, posumnjalo se da ubojica mogao biti vozač, najvjerojatnije kamiona koji se kreće po Europi. Policija je istog napadača povezivala i s ubojstvom studentice Marije L. (19). Ona je ubijena mjesec dana prije Carolin u mjestu koje je 30 kilometara udaljeno od Endingena. Nakon ubojstva Carolin njemačkoj su se policiji obratili kolege iz Švicarske. Rekli su im da rade na slučaju koji podsjeća na ubojstva Marije i Carolin. U srpnju 2015. je djevojka (26) iz Emmena biciklirala. Napadač ju je srušio na pod i silovao. Preživjela je, ali je bila teško ozlijeđena. Ostala je paralizirana. Emmen se nalazi 150 kilometara zračne linije od Freiburga gdje je pronađena Marija. Da li je i s tim napadima povezan ovaj sumnjivac, pokazat će istraga.