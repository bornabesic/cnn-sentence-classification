Povodom najave MUP-a o zatvaranju prihvatno-tranzitnog centra u Slavonskom Brodu, iz Inicijative za podršku izbjeglicama "Dobrodošli" ističu kako je preseljenje izbjeglica iz kampa koji nije prilagođen za dulji boravak pozitivan korak, ali i da je neprihvatljiva odluka prema kojoj će se dio izbjeglica preseliti u detencijski centar Ježevo u kojem će im biti onemogućen izlazak i sloboda kretanja - Obespravljenim, zastrašenim i u potpunoj neizvjesnosti zatečenim osobama koje se trenutno nalaze u brodskom kampu potrebno je odmah ukinuti zabranu slobode kretanja – kaže Danela Žagar iz Inicijative "Dobrodošli" i podsjeća kako je riječ o 96 ljudi vraćenih iz Slovenije u Hrvatsku koju nakon zatvaranja granica više nisu mogle napustiti. Budući da su mogućnosti koje se pružaju tim migrantima ili traženje azila ili preseljenje u detencijske centre, Inicijativa zahtijeva od nadležnih institucija da hitno pokrenu mehanizme njihove zaštite i osiguraju im uvjete za dostojanstven život. >> Vrijedna donacija postrojbi za spašavanje iz ruševina 