Foto: 123rf ZNANOST  i vjera ruku pod ruku? Misli pozitivno i svojim ćeš six packom zaludjeti svijet. Mislite da se šalimo? Ni najmanje! Čak je iz znanost potvrdila da ukoliko doista vjerujete da će vam trening donijeti željene rezultate - donijet će ih jer vjerujete u to! Kažu to čak i oni koji se radije oslanjaju na konkretne brojke nego na vjeru -  njemački znanstvenici iz Freiburga koji su nedavno završili svoju studiju i objavili je u Journal of Behavioral Medicine. Riječ je o ekipi Sveučilišta u Freiburgu, odjela za sport i znanost koji su u svoje istraživanje uključili 76 zdravih odraslih ljudi te ih podijelili u dvije skupine, a da oni nisu bili svjesni podijele. U prvoj skupini našli su se entuzijasti koju su iznimno pozitivno gledali na vježbe, koji su očekivali super rezultate i svakodnevno se veselili vježbanju. Druga skupina bila je malo realnija i neutralnija u svojim mislima i očekivanjima. Znanstvenici su im dali isti zadatak - svaki dan pola sata vožnje biciklom, a čak su i njih rezultati na kraju prilično iznenadili. Jer doista - i jedna i druga grupa pokazala je rezultate, no entuzijasti koji su očekivali više od sebe doista su i postigli više. A zapamtite - vježbali su jednako! I ne samo da su na kraju istraživanja biometričkim mjerenjem i svim ostalim mjerenjima pokazali bolje rezultate, entuzijasti su pokazalo i puno veću dozu zadovoljstva, sreće i osjećali su se kao da doslovno pucaju od zdravlja.     Oni pak malo realniji, češće su se žalili na umor, na upale mišića, na sitne ozlijede. "Znali smo da pozitivne misli doista pozitivno utječu na sve nas, ali nismo bili sigurni u kojoj mjeri. Sada smo je "izmjerili" pa slobodno možemo zaključiti da su pozitivne misli ključne ne samo za trening i rezultate, već za ukupan well being doživljaj. Onaj tko se veseli životu, tko ima iznimno pozitivnu psihu - brže će i lakše prebroditi sve životne prepreke i osjećat se bolje u svojoj koži. A kada smo u takvom raspoloženju ništa nas neće moći zaustaviti u ostvarivanju naših ciljeva. To smo sada "izmjerili".  A nakon što smo svoje rezultate predstavili našim ekipama, vidjelo se da neki iz one skupine "realnijih" i dalje pokazuju laganu skepsu - jer - kako promijeniti sebe i postati pozitivnijima.", napisao je u zaključku voditelj studije, profesor psihologije Hendrik Mothes.   Da bi studija dokazala da snaga pozitivnih misli doista ima takvu moć - ekipi "neutralnih" biciklista počeli su, prije same vožnje, prikazivati kratke inspirativne filmove - o biciklistima koji u toj vrsti rekreacije nalaze svoj lijek, a potom i njihove postignute savršene rezultate i doista - psiha je opet pokazala da su u pravu. Ta je grupa odjednom i sama počela pokazivati bolje rezultate, veću sreću i uopće veći entuzijazam spram pedaliranja i spram rezultata koje su naknadno poboljšali.  I sami ti ljudi priznali su da su im filmovi stvarno pomogli da više uživaju u bicikliranju, da nađu veću radost u aktivnom životu. zato ako ste vi jedan/jedna od onih koji se teško tjeraju na vježbu - želite super rezultate, ali vam se već i sama pomisao na vježbu čini jako napornom znajte da će vam takvi biti i rezultati. Nikakvi.