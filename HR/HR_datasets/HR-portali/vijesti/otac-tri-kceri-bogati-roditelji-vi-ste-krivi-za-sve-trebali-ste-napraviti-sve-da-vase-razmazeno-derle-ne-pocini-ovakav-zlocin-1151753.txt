Cijelu Hrvatsku šokirao je slučaj ubojstva 18-godišnje Kristine K. koju je sinoć ubio njezin bivši dečko, godinu dana stariji David K. On ju je na smrt izbo oštrim predmetom u automobilu ispred zgrade u kojoj živi na zagrebačkoj Volovčici pa pobjegao s mjesta zločina, da bi se na kraju ipak predao policiji.  Majka ubijene djevojke danas je pak otkrila kako je 18-godišnjakinja dva mjeseca bila trudna, ali s drugim muškarcem te da joj je termin poroda bio 11. rujna. Stravičan zločin šokirao je mnoge, ali i bivšeg HRT-ovog voditelja Hameda Bangouru, inače oca tri kćeri. U statusu na Facebooku okrivio je 'bogate roditelje' za ovakve i slične zločine koji se dogode.  Njegov status prenosimo u cijelosti:  "Ubijena je 18 godišnja djevojka u Zagrebu. Navodno, ubio ju je njezin bivši dečko koji joj je više puta prijetio, razbijao auto i ne znam što sve ne. Navodno, smijao se i policajcima kad su ga ranije privodili govoreći kako njegovi imaju novaca i da mu ne mogu ništa. Naravno da mu jadni policajci ne mogu ništa, jer je naše pravosuđe šuplje za mamine i tatine sinove kao švicarski sir. I sve to navodno. E pa sad, kao otac ženske djece, kao čovjek, ne mogu se niti zamisliti u situaciji tih jadnih roditelja. Nikada i nitko više ne može vratiti njihovu djevojčicu, a počinitelj će kad tad na slobodu. Kako u Hrvatskoj to ide, vjerojatno će mu kazna biti toliko duga, da će s obzirom na to da ima samo 20 godina i puno novaca kako se navodi, još stići završiti neki prestižni fakultet u Americi. I bilo ovo sve navodno ili ne, ali moram reći nešto ponekim dragim "bogatim roditeljima". Ponekim, jer nije krivnja biti bogat, već glup i naivan. Glup kad misliš da novcem možeš odgojiti dijete i naivan kad vjeruješ da taj i takav odgoj može zamijeniti bliskost i vrijeme koje svako dijete treba da bi postalo čovjek. Novac ne odgaja djecu!!! Vi, dragi "bogati roditelji" krivi ste za sve. Vi i Vaš nemar za vlastito dijete i ljubav prema papiru s kojim si guzicu možete obrisati kad Vaš "odgoj" dođe na naplatu. Nažalost u većini slučajeva Vaš "odgoj" plaća neka druga obitelj. Nažalost, to obično biva obitelj čija majka radi kao radnica na nekoj traci u tvornici i jedva krpa kraj s krajem. Nažalost, otac tog nesretnog djeteta vjerojatno muku muči da mu skupi za školski izlet. I ne, poneki dragi "bogati roditelji", ovakav zločin se ne može staviti pod tepih ljubomore, jer Vi ste taj ljubomorni karakter morali predvidjeti i učiniti sve da ga Vaše bogato razmaženo derle ne počini. Dragi "bogati roditelji" koji mislite da svaki trenutak koji ne provedete sa svojom djecom možete kupiti novcem, ja Vas kao otac prezirem, ali još više prezirem društvo u kojem naša policija ispada smiješna, zbog smiješnog pravosuđa. I da, policija radi svoj posao, ma koliko nama izgledalo glupo kad privode i bakice. To je njihov posao, samo im ugled ruši pravosuđe, koje bakicu strpa u zatvor, a djecu Vas "bogatih roditelja" pušta one sekunde kad nazove neki Vaš rođo kojeg ste kupili, ili Vi osobno ako još uz "bogatstvo" imate i "obraza" da to učinite, umjesto da pustite malog monstruma da odradi kaznu koju zaslužuje. Da ne kažem da bi Vi trebali služiti s njim zbog Vašeg načina "odgajanja" djece. Policija privodi počinitelje, a oni izlaze prije nego što su ušli i ponavljaju svoje "male" zločine, dok ne naprave tragediju. Dragi "bogati roditelji" djece. Vi ste zbog svog novca i načina "odgoja" svoje djece, zapravo najsiromašniji ljudi na svijetu." >> 19-godišnji David prije ubojstva napisao na Instagramu: 'Bog prašta, mafija ne!' >> VIDEO Novi detalji stravičnog ubojstva u Zagrebu. Majka ubijene: Bila je trudna 