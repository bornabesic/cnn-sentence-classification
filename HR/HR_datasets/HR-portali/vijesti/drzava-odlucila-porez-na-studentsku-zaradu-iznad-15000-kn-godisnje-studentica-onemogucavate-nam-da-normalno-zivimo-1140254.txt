Nova godina počinje u nešto lošijem tonu za sve hrvatske studente. Naime, nova porezna reforma dotaknula se i studentskog rada pa će oporezivati studente zarade li više od 15.000 kuna godišnje.  Nakon tog iznosa, država uzima dio zarade, a od svake sljedeće plaće oporezivat će se čak 24 posto prihoda uz dodatak prireza, kako navodi studentski.hr. Novac, ipak, ne ostaje u stalnom vlasništvu države već će biti vraćen studentu kao povrat poreza u kolovozu 2018. godine.   – Kao studentica koja se financira isključivo vlastitim novcem, jer mi roditelji nisu u mogućnosti financirati sve potrebno, smatram kako je iznos od 1250 kn, koji mi dopuštate zaraditi, premalen da bi pokrio troškove bilo koga, a kamoli studenta u gradu u kojem ne živi i ovisi samo o sebi! Ako je osobni dobitak za normalnog čovjeka 3800 kn mjesečno, zašto je on za mene samo 1250 kn?? Zašto? Zaslužujem li ja lošije uvjete života od nekoga tko je odrastao i radi? Zašto bih ja sve što je iznad 1250 kn mjesečno prvo morala podijeliti s državom da bi mi to tek nakon više od godinu dana bilo vraćeno? Država u kojoj sam se rodila i u kojoj ću u budućnosti raditi upravo za dobrobit građana RH, jer studiram za takvo zanimanje, onemogućava mi da normalno živim za vrijeme svog studiranja i da sama pokrivam svoje troškove bez pomoći države – poručila je vlastima jedna studentica. Novim zakonom, ako student prijeđe limit od 60.600 kn, više ne ostvaruje pravo na povrat poreza i prireza.  Naglašavaju da je oporeziv i dio stipendija, jer one neoporezive samo su za "studente izabrane na javnim natječajima kojima mogu pristupiti svi studenti pod jednakim uvjetima, za redovito školovanje na visokim učilištima koje isplaćuju, odnosno dodjeljuju zaklade, fundacije, ustanove i druge institucije registrirane u Republici Hrvatskoj za odgojno-obrazovne ili znanstvenoistraživačke svrhe, koje djeluju u skladu s posebnim propisima, osnovane s namjenom stipendiranja", kako stoji u zakonu.  Niz mailova nezadovoljnih studenata pristiglo je na adrese institucija i parlamentarnih stanaka. Među njima kontaktirani su mediji, Ministarstvo financija, obrazovanja, predsjednica Sabor, Vlada te razne političke stranke.  Mailovi se razlikuju po imenu teme: - Studenti plaćaju INA-u - Studenti plaćaju HEP - Studenti plaćaju Novu godinu u SAD-u - Studenti plaćaju spajanje vikenda saborskim zastupnicima - Studenti plaćaju skijanje na trgu - Studenti krpaju proračun - Studenti plaćaju Snježnu kraljicu - Studenti plaćaju Bandićeve fontane - Porez na zrak je sljedeći? - Studenti plaćaju da zastupnici ne dolaze na posao - Nek studenti režu kruh na tanje šnite  - Studenti plaćaju, nek' crknu - Studenti plaćaju, ugostitelji propadajupiše  - Studenti plaćaju Ured bivšeg predsjednika - Studenti plaćaju srpske čokoladice Sadržaj maila, prenosi N1 u cijelosti:  "Poštovani,  potaknut najnovijom izmjenom Pravilnika o porezu na dohodak pišem Vam ovaj e-mail u znak mog žestokog revolta i nezadovoljstva. Prag za oporezivanje studentskih zarada je s 50. 000 kn spušten na 15.000 kn, odnosno više od tri puta smanjen u doslovno jednom danu. U najnovijem Zakonu o porezu na dohodak nije definiran iznoz, ali je iznos definiran u Pravilniku o porezu na dohodak... Kao student koji se financira isključivo vlastitim novcem, jer mi roditelji nisu u mogućnosti financirati sve potrebno, smatram kako je iznos koji MI DOPUŠTATE ZARADITI premalen da bi pokrio troškove bilo koga, a kamoli studenta u gradu u kojem ne živi i ovisi samo o sebi!  Smatram da ste donošenjem ove izmjene oštetitili veliki broj ljudi odnosno studenata koji rade i jednostavno ih prisiljavate da ne rade i da odlaze u inozemstvo raditi. Nakon što sam ovo vidio nisam mogao vjerovati što vidim. Uistinu sam razočaran u svoju domovinu i ono što joj radite, uništavate ju. Potiče se rad i stjecanje iskustva kako bi se ljudi zaposlili, a onda kada pokušam steći iskustvo i zaraditi da bih preživio Vi i to uzimate da biste namirli dugove. Zanima me samo koliko ćete dobiti ostvariti od studenata, odnosno posuditi kako bismo na početku iduće godine dobili povrat poreza.  Država u kojoj sam se rodio i u kojoj ću u budućnosti raditi upravo za dobrobit građana RH, jer studiram za takvo zanimanje, mi onemogućava da normalno živim za vrijeme svog studiranja i da sam pokrivam svoje troškove bez pomoći države, pa sve mi se nekako čini da neću ostati.  U nadi i neprospavanoj noći nakon onoga što sam vidio i čuo od kolega nadam se Vašem brzom očitovanju i odgovoru, Srdačan pozdrav, Nezadovoljni studenti", stoji u priopćenju. >> Na HZZ-u najviše nezaposlenih osoba s najtraženijim zanimanjima 