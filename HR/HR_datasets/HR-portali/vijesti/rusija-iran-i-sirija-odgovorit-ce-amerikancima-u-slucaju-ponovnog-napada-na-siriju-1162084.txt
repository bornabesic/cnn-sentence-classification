Večernjakov novinar Hassan Haidar Diab nakon tri dana boravka u Homsu vratio se u Damask. U priopćenju koje je dobio iz zajedničkog zapovjedništva kojeg čine Rusija, sirijska vojska i Iran, između ostalog stoji kako će Rusija, Iran i sirijska vlada odgovoriti na svaki idući napad na Siriju i neće dozvoliti SAD-u da postane svjetski policajac koji će raditi što želi i vršiti agresije na suverene države.  – Američka agresija prešla je sve crvene crte i mi je smatramo opasnom jer bi mogla dovesti do destabilizacije čitave regije. Nećemo više stajati i samo promatrati. Nastavit ćemo se boriti protiv terorističke organizacije islamske države. Nova američka administracija na čelu sa Trumpom je pokazala da vodi agresivnu politiku i nema pravo pokrenuti jednostranu vojnu akciju bez odobrenja UN-a – stoji u priopćenju.  Rusija, Iran i Sirija uputile su oštru i jasnu poruku Donadu Trumpu kako više neće stajati po strani te da se nadaju kako SAD više neće izvoditi napad jer u tom slučaju one će im uzvratiti i pokazati svoju snagu.  >>SAD napao zračnu bazu u Siriji – ispaljeno 59 projektila, poginulo šestero ljudi >>Novinar Večernjeg u Siriji: 'Tek smo ujutro shvatili što se zapravo događalo' >>SVJETSKA EKSKLUZIVA Al-Assad: Europa se neće zaštititi od terorista jer ih podržava 