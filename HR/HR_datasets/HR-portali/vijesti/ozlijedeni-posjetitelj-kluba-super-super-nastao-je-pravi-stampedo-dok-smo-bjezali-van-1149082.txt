U klub Super Super sinoć je bačen suzavac tijekom LGBT tematske večeri "Trenerka party". Među ostalima, ozlijeđen je bio i Tijan Tomislav Radoš. Kako tvrdi, prilikom spašavanja i bježanja od suzavca ozlijedio je vrat nakon čega je nastao stampedo. - Ovdje je bila nezgoda, netko je bacio suzavac, nastao je stampedo. Malo sam nastradao, a sad je sve OK. Stakla su razbijena gore, na kraju su svi sjurili niz stepenice, ja sam pao, ljudi su išli preko mene. Imam šav na vratu, gazili su me nogama, imam rupu u sjećanju od tog trenutka - kazao je Radoš. Ljudi su razbijali prozore ne bi li izašli iz kluba, a na teren je stigla policija te hitna pomoć kako bi intervenirali. - Mržnja ne proizlazi iz mjesta, nego ljudi. Vama, i svima drugima, ostavljamo pravo na vlastiti odabir, jer to je pravo koje nam je garantirano. Ono što mi možemo reći, bilo da je riječ o potezu "nekih drugih mjesta" ili samo ljudi koji ne priznaju različitosti, što god da napravite u nama ostaje samo ljubav. I borit ćemo se za ono što zaslužujemo. Svi zajedno. Ljudi, volimo vas - poručili su iz kluba. >> Bačen suzavac na zagrebački klub tijekom LGBT večeri, intervenirala Hitna pomoć >> Milanović: Postoji opasnost od populističkih pokreta, upozoravam svoje drugove, drugarice i sve Hrvate 