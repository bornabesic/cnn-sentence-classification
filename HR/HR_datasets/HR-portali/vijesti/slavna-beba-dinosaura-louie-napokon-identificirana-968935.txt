Foto: 123rf  OSTACI dinosaura otkriveni u Kini prije 25 godina napokon su i službeno identificirani kao nova vrsta.   Fosil izlegnutog dinosaura kojeg su nazvali beba Louie pronađen je u gnijezdu s ostacima jaja.   Paleontolozi su ga nazvali Beibeilong sinensis, što možemo prevesti kao "kineski mali zmaj". Smatraju da je to prvi poznati primjerak divovskog pticolikog dinosaura koji pripada grupi oviraptosaura. Iako su pronađeni ostatci bebe dinosaura maleni, znanstvenici misle kako bi odrasli primjerak težio više od tone.   Otkriće ostataka dinosaurskih jaja u Kini, Južnoj Koreji, Mongoliji i Sjevernoj Americi upućuje na to da je ova vrsta bila uobičajena prije 100 milijuna godina, piše BBC.   U kasnim 80-im i ranim 90-im  godinama prošlog stoljeća, lokalni farmeri su skupili na tisuće dinosaurskih jaja u provinciji Henan u Kini. Neka su ilegalno prodana, uključujući i bebu Louieja koji je završio u Americi.