Foto: Hina NAKON što je Mirando Mrsić javno napao Davora Bernardića na svom Facebook profilu, upitali smo Arsena Bauka za komentar.   >> KONAČNI RASPAD SDP-A Mirando Mrsić javno napao Bernardića: "Hitno nam treba promjena"  "Ne zanima me, trenutno je stranci prioritet drugi krug. Napadali su i Milanovića na Facebooku pa je stranka preživjela. Za dvanaest dana je drugi krug izbora i to je prioritet. Ali očito nam nisu svima isti prioriteti", rekao je Bauk za Index.   Hitne promjene  Podsjetimo, Mrsić je šefa stranke optužio za izborni poraz. U svojoj objavi napisao je kako SDP nikako ne može biti zadovoljan rezultatima izbora te dodao kako stranci hitno treba promjena jer najvjerojatnije stižu parlamentarni izbori.  "Iako je predsjednik stranke bio prisutan na terenu – stranci za pobjedu treba daleko vise od slikanja i druženja s građanima. U prvom redu jasna vizija, jasne politike i poruke te jedinstvo stranke bez dijeljenja na „naše“ i one druge", napisao je.  "Pred nama su vjerojatno parlamentarni izbori. Rezultati lokalnih izbora sve nas koji vjerujemo u socijaldemokraciju trebaju potaknuti da se stvari u stranci počnu mijenjati na bolje i to ODMAH. Ako želimo da SDP ostane jedina moguća opcija protiv neoliberalne politike HDZ-a, vremena za čekanje da se dogode promjene više nema.  U Zagrebu je na prošlim parlamentarnim izborima koalicija SDP/HNS/HSU/HSS dobila 142.763 glasa. Na lokalnim izborima u nedjelju slična koalicija stranaka je dobila 67.189 glasova. Svaki komentar je suvišan.  Potrebne su nam promjene – i to hitno!", stoji u Mrsićevoj objavi.