Najveći od ukupno 80 tunela koji se nalaze ispod Rijeke otvoren je za javnost. Dugačak je 330 metara. Kao i ostale, izgradili su ga Talijani prije i tijekom Drugog svjetskog rata. Za riječke tunele vežu se mnoge urbane legende, a jedna tvrdi da neki od njih od centra grada vode sve do granice sa Slovenijom. Je li to istina, otkrio nam je Goran Šarić, savjetnik Grada Rijeke za zaštitu i spašavanje. - Nijedan nije duži od oko 300 m. Ali to ne umanjuje njihovu atraktivnost - rekao nam je. Obnova je stajala 300.000 kuna.      