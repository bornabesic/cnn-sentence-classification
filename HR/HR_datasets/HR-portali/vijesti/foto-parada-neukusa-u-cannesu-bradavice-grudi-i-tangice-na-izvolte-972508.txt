Foto: Guliver Image/Rex/Cover Images FILMSKI festival u Cannesu jedan je od značajnijih na svijetu, a glumice i starlete koje se pojave na njegovom crvenom tepihu zaista se trude ostaviti dojam. Eva Longoria tako se pojavila u dvjema haljinama koje se mogu opisati na isti način - provokativne. Prva je imala veliki izrez na grudima te visok izrez na nozi, koji je otkrivao bedra slavne Latinoamerikanke. Druga je pak imala prozirne panele koji su se protezali duž bokova te od dekoltea do pupka. No Eva je zapravo bila veoma čedna kad se usporedi s britanskom aristokratkinjom Lady Victoriom Hervey, koja već godinama na crveni tepih ne dolazi normalno odjevena. Tako je i ovog puta 40-godišnjakinja, koja se ove godine našla u medijima zbog seksa u troje s Mel B i njenim mužem Stephenom Belafonteom, odjenula potpuno prozirnu haljinu ispod koje je nosila samo gaćice boje kože.