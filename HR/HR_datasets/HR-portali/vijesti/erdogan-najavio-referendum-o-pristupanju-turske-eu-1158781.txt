Predsjednik Recep Tayyip Erdogan rekao je u subotu da bi Turska mogla održati referendum o pristupanju Europskoj uniji nakon 16. travnja kada će se turski birači izjašnjavati o izmjenama ustava kojim bi predsjednik trebao dobiti goleme ovlasti.  "Sada se pripremamo za referendum 16. travnja, a nakon toga odabrat ćemo datum za referendum o članstvu u EU i obvezujemo se da ćemo poštovati volju našeg naroda što god on odluči", rekao je Erdogan u gradu Antalyiji. Predsjednik Turske to je rekao dan pošto je najavio da će razmotriti sve političke i administrativne veze s EU, uključujući i sporazum iz ožujka 2016. kojim se Turska obvezala zaustaviti ilegalnu migraciju preko svog teritorija u zamjenu za 3 milijarde eura financijske pomoći Unije, ali je također rekao da će održati gospodarske odnose s blokom.  "Turska čeka na vratima (EU) 54 godine", rekao je Erdogan spominjući 1963. kada je Ankara postala partner bloka u ekonomskoj uniji.  Pristupne pregovore s EU službena Ankara počela je 2005., ali oni napreduju puževim korakom zbog niza pitanja kao što su zabrinutost Unije stanjem ljudskih prava u Turskoj i oklijevanje europskih zemalja da u klub prime većinsku muslimansku zemlju.  >> Erdoğan: Počinje vjerski rat! >> 'Je li Europa nešto rekla? Nije. Zašto? Zato jer vrana vrani oči ne kopa. Nizozemska se ponaša kao banana republika' 