Hrast Splitsko-Dalmatinske županije 24. travnja u 17 sati na prostoru ispred splitskog HNK organizira mirni prosvjedni skup protiv održavanja predstave 'Naše nasilje i Vaše nasilje', autora Olivera Frljića koja se treba održat u sklopu 27. Marulićevih dana, piše Slobodna Dalmacija.'Pozivamo sve građane Splita kojima je ova predstava uvredljiva i koja najdublje vrijeđa njihove vjerske osjećaje da nam se pridruže', stoji u pozivu koji u ime Hrasta-a potpisuje Mihael Darko Burazin.HRAST u svom priopćenju traži ostavke organizatore Marulićevih dana, ministricu kulture i Olivera Frljića te otkazivanje predstave, a prosvjed najavljuju upravo na dan kada bi predstava trebala biti izvedena.Priopćenje HRAST-a prenosimo u cijeosti:'U sklopu 27. Marulićevih dana (21-28.04.2017) koji se održavaju u HNK-SPLIT, predviđeno je dana 24.04.održavanje predstave „Naše nasilje i Vaše nasilje“, autora Olivera Frljića, nastale u Međunarodnoj koprodukciji HNK Ivana pl. Zajca iz Rijeke.Riječ je o predstavi u trajanju od 75 minuta koja je prepuna eksplicitnih prizora golotinje (naga tijela glumaca,pokazivanja spolnih organa) i okrutnog nasilja (klanja,pucanja,ubijanja i deranja) u kojoj se permanetno vrijeđaju na najgrublji način vjerski i moralni osjećaji kršćana, muslimana i ostalih građana Republike Hrvatske. Tu se vrijeđaju na najgrublji način i vjerski osjećaji hrvatskih branitelja ovoga grada, a čiji sam i ja pripadnik a kojima je krunica sa Isusom Kristom oko vrata bila sastavni dio opreme i zaštita od smrtne pogibelji u Domovinskom ratu.Predstavu otvaraju glumci koji se predstavljaju poimenično kao djeca useljenika iz Bliskog istoka i srednje Azije u Europu, integrirani u ovdašnje društvo. Oni se potom skidaju posve goli, a na njihovim tijelima su im natpisi na arapskom pismu, te plešu i miluju se međusobno uz glazbenu pratnju božićne pjesme „Stile Nacht „na njemačkom izvornom jeziku.Nadalje sljede blasfemične radnje poput „prizora gole žene s hidžabom na glavi koja u jednom trenutku iz svojeg spolnog organa vadi nacionalnu zastavu , a potom glumac koji predstavlja Isusa Krista – silazi sa križa (napravljenog od plastičnog posuđa) i siluje tu muslimanku , a nakon toga briše svoj spolni organ njezinom maramom“.Pitamo se je li HNK u Splitu nečija privatna scena na kojoj se može orgijati , vrijeđati , vikati , psovati , i pljuvati po svima onima kojima naš gospodin Isus Krist u srcu a kojih u ovom gradu nije malo i time na najgrublji način vrijeđati njihova humana, nacionalna i vjerska obilježja', stoji u priopćenju HRAST-a.Inače, na stranicama riječkog HNK-a predstava je opisana kao 'autorski projekt visokog rizika'.