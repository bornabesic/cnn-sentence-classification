Predsjednica RH Kolinda Grabar-Kitarović situaciju u Hrvatskoj ocjenjuje stabilnom, a tvrdnje da vlada nestabilnost ocjenjuje senzacionalističkima. Poziva građane da imaju još malo strpljenja i daju Vladi vremena da počne s hrabrim i odlučnim mjerama. Njezini sve češći susreti s premijerom Tihomirom Oreškovićem nisu slučajni, u razgovoru najavljuje još veću usklađenost. Puno govori o njihovoj suradnji i očito je da su oni sada – partneri. Za dvadesetak dana obilježit ćemo sto dana Oreškovićeve Vlade. Kako je ocjenjujete? Nakon sto dana konsolidacije i pripreme, slijede, vjerujem, hrabri i odlučni potezi. Želim vjerovati da će Vlada ovih sto dana iskoristiti za pripremu takvih odluka. Ono što je važno jest da imamo isti cilj – bolju Hrvatsku. Naravno, pritom nipošto ne trebamo misliti isto. Ponekad će biti drukčijih mišljenja o rješenjima pojedinih problema. No, u tome i jest vrijednost demokracije. Za sada sam zadovoljna sve boljom komunikacijom, kako s predsjednikom Sabora tako i s predsjednikom Vlade i potpredsjednicima te ministrima. Pozitivan pomak zabilježen je i na konzultacijama vezanima za sastavljanje Vlade za kojih sam se uvjerila da u hrvatskoj politici ipak ima ljudi kojima je nacionalni interes ispred funkcija. To je pokazatelj političke zrelosti, ali i osobne snage političara. Dosta ljudi razočarano je sporošću konsolidacije izvršnih vlasti. To pokazuju i ankete – 60-ak posto anketiranih misli da Vlada ide u krivom smjeru... To je i zato što smo se prvi put suočili s novim procesom oblikovanja vladajuće koalicije i Vlade. Nije uvijek lako iz mjesta potrčati u sprintu. U razgovoru s članovima Vlade stekla sam dojam da oni imaju jasne ciljeve i ideje. Uskoro, kad ih, nadam se, počnu snažnije i aktivnije približavati javnosti, moći ćemo dati ocjenu u kojem smjeru ide Vlada. Vjerojatno će biti nekih područja gdje će grabiti brže i uspješnije, a negdje će, zbog objektivnih elemenata i stanja koje su zatekli, biti nešto sporija. Ne bih rekla da se dogodio pad raspoloženja kod građana, nego bih to nazvala prilično niskim pragom tolerancije hrvatskih građana s obzirom na dugogodišnju stagnaciju. S jedne strane, zbog stanja gospodarstva, s obzirom na to da smo šest godina bili u krizi i recesiji, a s druge strane suočavali smo se s puno problema i u političkom životu, osobito zbog niske kulture dijaloga. Građani su predugo čekali na promjene i razumljivo je da je njihovo strpljenje gotovo iscrpljeno. >>Cijeli intervju pročitajte u tiskanom izdanju Večernjeg lista ili prelistajte u našem e-izdanju U tiskanom izdanju donosimo i sljedeće teme: >>Policija po Zagrebu lovila navijače Zvezde koji su zakočili vlak i razbježali se >>Papina pobudnica: Suživot među gay osobama može biti pozitivan, ali Crkva ih nikada neće vjenčati >>Bernardićeva zadnja šansa da se kandidira za gradonačelnika >>Kako je zlatar oprao 638,5 milijuna kuna >>Mirko Galić u Obzoru: Milanoviću sada treba kopernikanski obrat: “I mi i oni!” Mora biti ujedinitelj i reformator 