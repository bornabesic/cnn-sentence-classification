Ako je u jednom trenutku bilo kakve sumnje da je Anis Amri bio član Islamske države, sada je više nema. Džihadistička agencija Amaq nedugo nakon objave da je terorist iz Berlina ubijen, objavila je video snimku na kojoj se Amri zaklinje na vjernost Abu Bakr al Bagdadija. Također izražava veliku želju za osvetom zbog zračnih napada na muslimane na Bliskom istoku. Anis Amri ubijen je rano jutros u predgrađu Milana nakon kratkotrajnog okršaja s policijom. Milanska policija kazala je kako je Amri sa sobom imao nekoliko osobnih stvari, no ne i mobitel. Također, nije osim pištolja uz sebe nije imao drugog oružja izuzev malog nožića u ruksaku. U njegovom ruksaku bilo je nekoliko stotina eura, ali nije bilo dokumenata. - Bio je duh, nije ostavio nikakav trag - kazao je šef policije Antonio De Iesu. Policija se sada pita je li se Amri treba s nekim naći.