U terorističkom napadu koji se dogodio u poznatom istanbulskom noćnom klubu Reina u jedan sat i 15 minuta po lokalnom vremenu, ubijeno je najmanje 39 osoba, a među dosad 21 identificiranom žrtvom 16 je stranih državljana, a pet Turaka, objavio je turski ministar unutarnjih poslova Suleyman Soylu. Među žrtvama napada u novogodišnjoj noći u Istanbulu po zasad dostupnim podacima nema hrvatskih građana, odgovorilo je u nedjelju hrvatsko Ministarstvo vanjskih i europskih poslova na upit Hine. "Prema zasad dostupnim informacijama nema hrvatskih državljana među stradalima u Istanbulu", doznaje se u MVEP-u. Prethodna informacija o broju od 35 žrtava, koju je iznio guverner Istanbula Vasip Sahin, nije se odnosila na strane državljane. Prema novim podacima broj ozlijeđenih u napadu popeo se sa 40 na 69 osoba. "Terorist s automatskim oružjem brutalno je i divljački izveo ovaj napad pucajući na nedužne ljude koji su se samo zabavljali i slavili dolazak Nove godine", izjavio je s mjesta zločina istanbulski guverner Vasip Sahin. Turska televizija NTV prvotno je javila da su napad izvela dvojica napadača koji su bili maskirani u odjeću Djeda Mraza te da su otvorili paljbu iz "dugih cijevi", pri čemu su prvo nastradali jedan policajac i jedna osoba u civilu koji su stajali na ulazu u klub. No, nove snimke pokazuju jednog napadača koji dolazi do ulaza u klub pucajući po prolazećim automobilima u četvrti Ortakoy najmnogoljudnijeg turskog grada, u neposrednoj blizini mosta preko Bospora. U klubu je u trenutku napada bilo između 500 i 600 osoba, a turski CNN u svojim izvještajima spominje da su neki ljudi spas od smrti potražile skokom u more te da su ih kasnije spasili policajci. Prema izvještajima pojedinih turskih medija, napad koji je ponovno šokirao Tursku i svijet ipak je djelo je više osoba. Dnevnik Hurriyet donosi svjedočenje žene koja je preživjela napad, a u kojem se navodi da je bilo više napadača koji su izvikivali rečenice na arapskom jeziku. "Zabavljali smo se, a onda su odjednom ljudi počeli trčati. Muž mi je rekao da se ne plašim i skočio na mene. Ljudi su prelazili preko mene. Moj muž je pogođen na tri mjesta. Uspjela sam se probiti i izaći. Bilo je strašno", izjavila je za Hurriyet jedna od preživjelih u ovom napadu Sinem Uyanik koja je dodala kako joj se učinilo da su pucnjevi dolazili od najmanje dvije osobe.  Hurriyet je citirao i vlasnika kluba Reina Mehmeta Kocarslana koji je izjavio da su poduzete sigurnosne mjere u proteklih 10 dana, otkako su američke obavještajne službe objavile kako postoji mogućnost za napade. Turska je u protekloj godini bila meta mnogih terorističkih napada, a u Istanbulu se posljednji dogodio 10. prosinca, kad su dvije bombe eksplodirale u blizini nogometnog stadiona i ubile 44 osobe te ranile više od 150. Za taj napad odgovornost su preuzeli kurdski militanti. U lipnju je 45 osoba ubijeno u istanbulskoj zračnoj luci Ataturk u napadu trojice terorista za koje se sumnja da su pripadnici tzv. Islamske države. "Potraga za teroristom još uvijek traje. Nadam se da će uskoro biti uhićen", izjavio je ministar Soylu. Za ovaj teroristički čin još uvijek nitko nije preuzeo odgovornost. >>Izbjegnuto novo krvoproliće: njemački specijalci uhitili dvojicu braće s Kosova, planirali napad na trgovački centar #Reina'da silahlı saldırı... Saldırganın gece kulübünde saklandığı iddia ediliyor pic.twitter.com/x5qp6b8G9j   #SONDAKİKA! #Reina'da silahlı saldırı... Polis, silahlı saldırı olan kulübe operasyon yapacak pic.twitter.com/rpnDrGZ6w4 