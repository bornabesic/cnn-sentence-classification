Gamahidroksibutirat (GHB), poznatiji kao tekući ecsstasy ili droga za silovanje nedavno je otkriven kod četvorice Beograđana. Policija je prošli tjedan u Beogradu zaplijenila čak 4,5 litara ove droge, piše Slobodna Dalmacija.GHB, kako neslužbeno doznaje Blic, nije često u prodaji i ne može se naći na svakom koraku nema laboratorija za njezinu proizvodnju, no radi se o izuzetno opasnoj drogi koja u dovoljnoj dozi može i ubiti!Psihijatar Nenad Baračkov, koji je liječio mnoge ovisnike, kaže da je GHB zapravo lijek za spavanje koji u Srbiji nije na listi lijekova i zbog toga je ilegalan.''Tzv. tekući ecstasy izaziva duboku uspavanost i zbog toga ga zovu droga za silovanje. Žrtva je potpuno omamljena, uz pravu dozu spavat će oko pet sati i nećete je moći probuditi na duže od nekoliko sekundi, nakon čega će opet zaspati'', pojasnio je Baračkov te dodao kako je stanje omamljenosti tom drogom vrlo slično komi.Pojasnio je i kako ime ecstasy nije opravdano, jer GHB nije povezan s tom drogom.''Ipak, vrlo mala doza koja neće dovesti do uspavljivanja može da utječe da se onaj tko je koristi opusti i zaboravi brige'', kaže psihijatar i pojašnjava da je za omamljivanje i gubitak pamćenja dovoljno nekoliko mililitara GHB-a, a žrtva se doslovce ničega neće sjećati.O djelovanju ove droge opširno je pisalo Ministarstvo zdravstva Australije koje navodi da GHB nema nikakve veze s ecstasyjem jer ne sadrži MDMA, ali da male doze koje se uz alkohol uzimaju na zabavama mogu djelovati tako što potiču euforiju, a navodno djeluju i kao afrodizijak.Upravo zbog toga se povezuje s ecstasyjem, znatno rasprostranjenijom drogom čiji sastojak MDMA daje korisniku energiju i osjećaj euforije.Droga je prozirna, a nema ni specifičan miris što je čini neprimjetnom. Okus joj je slankast pa se zbog toga lako miješa sa žestokim alkoholnim pićima, da se ne bi osjetila.Dodatni problem kod ove droge je što njezina "kvaliteta" ne može biti provjerena, pa se sa sigurnošću ne zna kolika je koncentracija kojih supstanci u bočici. Tako se sa sigurnošću ne može znati što je "dovoljna" doza i lako može doći do predoziranja i smrti.Tekući ecstasy se najčešće prodaje u bočicama od 20 mililitara koje su iste kao i kapi za oči. Cijena ove droge varira, pa se tako može naći za 20, ali i 50 i više eura po bočici.Policija je prošli tjedan od četvoročlane bande u Beogradu zapljenila čak 4,5 litara ove droge. Uhićeni su tvrdili da je nisu prodavali, ali su kod njih pronađeni pisani podaci o dužnicima i prodaji. Oni su drogu raspačavali po beogradskim klubovima. Grupa je također navela da su pripadnici LGBT populacije, te da su drogu koristili za "čišćenje" prije odnosa.