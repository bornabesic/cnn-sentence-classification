Ne zna se dakle ima li ondje života, no moglo bi ga biti Američka svemirska agencija NASA predstavila je najnovija otkrića povezana s oceanima na Saturnu. Zaključci su to o Saturnu i njegovim mjesecima dobiveni na temelju uzoraka koje je prikupila sonda Cassini. Ta će sonda svoj gotovo 20-godišnji put završiti ujesen kada će udariti u površinu Saturna. Konferencija za medije počela je u 20 sati po našem vremenu, a možete je pratiti ovdje: U središtu pozornosti našao se Saturnov mjesec Enceladus za koji je još ranije utvrđeno da je prekriven ledom ispod kojeg se nalaze oceani. U novom nalazu NASA-e stoji da se u nekim područjima tih oceana događaju procesi koji rezultiraju stvaranjem metana. To je zaključeno prema količini vodika u oblacima koji se stvaraju iznad Enceladusova južnoga pola. Ona je znatno veća od očekivane pa se može zaključiti da su hidrotermalni procesi neprestani. Ocean ispod Enceladusove površine stoga uzajamno djeluje sa stijenama i organskim spojevima. Da se ne radi o procesu koji stalno proizvodi vodik, njegove razine ne bi bile ništa neobično. NASA tako tvrdi da je otkrila da u Enceladusovu oceanu postoje zone u kojima bi moglo biti života jer su vrlo slične onima na Zemlji. Ne zna se dakle ima li ondje života, no moglo bi ga biti. Prema sadašnjim pretpostavkama, Enceladus bi mogao imati jednostanične organizme, pa čak i složenije oblike života. “Postoji voda u tekućem obliku, imamo magnetsko polje koje nas štiti od opasnosti u svemiru… S ovim istraživanima napravili smo veliki korak u potrazi za odgovorom postoji li život u svemiru, dodao je voditelj konferencije Thomas Zurbuchen. Osim na Saturnovu mjesecu Enkeladu, život je moguć i na Jupiterovom mjesecu Europa. 