Iz Udruge Pelješki most podsjećaju da su godine 2012. pokrenuli potpisivanje peticije za gradnju Pelješkog mosta te su u seriji dopisa i tiskovnih konferencija iznijeli sve temeljne geopolitičke osnove potrebne za izgradnju Pelješkog mosta. Ističu da se poslije njih, uzimajući njihovo ime „Udruga Pelješki most“, pojavila pravno registrirana udruga koja je započela prikupljati novčana sredstva za izgradnju mosta te naposlijetku "politički pokret, pa stranka Most, koji osim naziva nisu preuzeli osnovne ideje našeg političkog protesta".  Ono što je najvažnije, kako ističu u Udruzi u posljednje četiri godine po svema se izmjenila politička svijest o gradnji Pelješkog mosta te su političke stranke, a dotadašnji žestoki protivnici njegove izgradnje, SDP i HNS, preuzimali njihove ideje i teze, ali nažalost nitko nije s žarom prionuo tom prevažnom geostrateškom projektu. Vezani članak  Ugrožavaju se hrvatski nacionalni interesi Iz Udruge napominju da se ugrožavaju hrvatski nacionalni interesi, prije svega slobodni protok ljudi i roba unutar EU, jer je Dubrovnik i dalje odvojen od ostatka Hrvatske i predstavlja ekstrateritorijalni teritorij EU-a. Ističu kako se neizgradnjom mosta, odnosno njegovim otezanjem ugrožava geostrateški kontinuitet teritorija NATO-zemalja i otvara mogućnost geostrateškog političkog žarišta. Tu je i problem, kako navode u Udruzi, funkcioniranja shodno programu održivog razvoja hrvatskog juga, jer se i "danas s teritorija Županije odvozi komunalni otpad izvan EU-a, a još nije rješeno pitanje deponiranja komunalnog opada na hravtskom državnom području". Iz Udruge poručuju kako bi se hitnom izgradnjom mosta očvrsnulo južno krilo s novim komunikacijskim trakom, putem kojeg se unutar granica EU-a mogu prevoziti strateški važne pošiljke i političke delegacije i vojna sredstva.  Ističu da Vlada mora izgradnju Pelješkog mosta postaviti kao primarni cilj s žurnom relizacijom, putem kojeg bi se doživjela domaća zamrla metalopreađivačka privreda, graditeljska inicijativa i oživio hrvatski jug slobodnim protokom roba. "Most za Pelješac je potreba, prije svega kao europski geostrateški prometni projekt broj jedan i to ovim putem ponovno naglašavamo", ističu iz Udruge.