Crni niz prometnih nesreća na hrvatskim prometnicama nastavio se i ovog vikenda. Nakon što je sinoć jedan mladić (24) poginuo u teškoj prometnoj nesreći u Požeško-slavonskoj županiji, jutros se dogodila prometna tragedija i u Ivanić-Gradu. Oko 5.40 sati, u Ivanić-Gradu, mladić (21) je pod utjecajem alkohola od 1,33 promila upravljao je osobnim vozilom marke Renault Megane zagrebačkih registracijskih oznaka Savskom ulicom u smjeru zapada. Dolaskom do mosta preko rijeke Lonje zbog neprilagođene brzine kretanja, izgubio je nadzor nad vozilom  i udario u metalnu ogradu, izvijestila je policija. U prometnoj nesreći teško je ozlijeđena 20-godišnja putnica, koja je od ozljeda preminula u bolnici oko 8 sati, dok su lakše ozlijeđeni 21-godišnjak i 20-godišnjakinja putnici iz vozila kojima je liječnička pomoć pružena u KB Dubrava. 