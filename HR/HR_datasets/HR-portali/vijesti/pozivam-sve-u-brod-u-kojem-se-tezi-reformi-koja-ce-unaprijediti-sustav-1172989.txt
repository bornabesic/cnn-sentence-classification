Ne pada mi na pamet dati ostavku, toliko sam zabavljen poslom i pozivam sve ne da uđu u tramvaj nego da uđu u brod u kojem se teži reformi koja pokušava unaprijediti sustav, poručio je ministar obrazovanja Pavo Barišić na današnjoj konferenciji za novinare. Odgovor je to njegov na zahtjev organizatora prosvjeda koji se 1. lipnja najavljuje u Zagrebu točno godinu dana od posljednjeg prosvjeda koji je za cilj imao borbu za nužnu reformu obrazovanja. Reforma se nastavlja dalje, a da je skupina održala prvi sastanak potvrdila je na konferenciji Jasminka Buljan Culej, novoizabrana voditeljica pred izabranom ekspertnom skupinom, u kojoj je trenutno imenovano 7 članova. Na današnjem sastanku, prvom takvom, sjedilo je njih petero. Jasmina Buljan Culej kaže kako im je prezentirala akcijski plan kao nacrt za zajednički posao koji ih očekuje. Akcijski plan koji im je predočila jedan je od važnijih kriterija po kojemu je imenovana na poziciju na kojoj je. - Ovo nije "Ja reforma", akcijski plan je samo nacrt, moj prijedlog koji je rađen isključivo za prijavu na natječaj. Na današnjem sastanku dogovorili smo daljnje aktivnosti, a danas smo odmah prošli kroz sve dokumente koji su napisani sa svim komentarima iz javne rasprave, poručila je Culej.  Ponovno ne detaljizirajući što sadrži plan na temelju kojeg je proglašena najboljim kandidatom. Njihovim radom danas je ministar Barišić imenovao i operativnu skupinu s 11 članova, a na čijem je čelu Sanja Putica, pomoćnica ministra Pave Barišića.  - Ministarstvo se aktivno uključuje u provedbu ove reforme, a sada je i osnovana ova skupina kako bi pružila tu podršku eksperimentalnom sustavu ERS-u. Osim ljudi iz ministarstva tu su i ljudi iz različitih agencija, kao  za strukovno obrazovanje i nacionalni centar za vanjsko vrednovanje, kazala je Putica.  Ministar Barišić poručuje da za reformu treba prilagoditi i zakonodavne norme pa se već na tome radi. Novinari su ponovno na konferenciji inzistirali na uvid u plan na temelju kojeg je Buljan Culej imenovana voditeljicom skupine.  Plan je novinarima dostavljen nakon konferencije i kao takav vrlo je sličan nacrtu akcijskog plana. Buljan Culej kazala je na konferenciji da je pratila smjernice iz akcijskog plana koji doista definira zadatke ekspertne radne skupine. Tako prema njezinom planu, ona navodi da je potrebno izraditi mjerila i načela za odabir članova stručnih radnih skupina., predviđa i stručnu recenziju predmeta strukture nacionalnih kurikula. U studentom 2017. javnu raspravu, a onda pri kraju toga plana navodi osmogodišnje, ali i devetogodišnje obrazovanje.