Foto: Instagram OVAJ beauty savjet ima i znanstveno uporište. Svako malo na internetu osvane neki novi beauty savjet. Neki od njih su vrlo korisni, a neke je bolje pročitati i samo zaboraviti. No, ovaj posljednji, koji je zaludio internet, ima i znanstveno uporište. Radi se o čaju za koji brojne zadovoljne korisnice tvrde kako im je pomogao u rješavanju akni. Radi se o čaju od metvice, a zaluđenost je pokrenula jedna korisnica na popularnom Redditu, koja je detaljno ispričala kako se svojih hormonalnih akni riješila nakon što je nekoliko mjeseci svaku večer pila ovaj čaj. Ubrzo su se s njom složile i brojne druge zadovoljne korisnice, koje su naglasile i kako je potrebno par mjeseci da ovaj tretman počne djelovati, no isplati se čekati. "Postoje podaci koji potvrđuju kako metvica ima protuupalna svojstva i može smanjiti aktivnost određenih hormona u tijelu. No, čaj od metvice nipošto ne može zamijeniti benzoil peroksid i salicilnu kiselinu, koje se inače koriste u rješavanju problema hormonalnih akni, koje su najgore te su najčešće i vrlo bolne", otkrio je dermatolog Joshua Zeichner. No, svaka pomoć u takvoj beauty borbi je dobrodošla, zar ne?