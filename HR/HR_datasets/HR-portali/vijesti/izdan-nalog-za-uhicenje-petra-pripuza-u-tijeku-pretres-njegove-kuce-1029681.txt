Policija istražuje određene porezne predmete kako bi se rasvjetlile moguće nepravilnosti u poslovanju CIOS-a i s njim povezanih tvrtki. Službenici Policijskog nacionalnog ureda za suzbijanje korupcije i organiziranog kriminaliteta (PNUSKOK-a) od ranog jutra, uz naloge suca istrage županijskog suda, provode pretrese u kući suvlasnika CIOS-a Petra Pripuza te još nekolicine odgovornih osoba te tvrtke i tvrtki koje su s njom poslovale, javlja Jutarnji list. To je Jutarnjem potvrdio i Pripuzov odvjetnik Anto Nobilo. Prema njegovim riječima, policija istražuje određene porezne predmete kako bi se rasvjetlile moguće nepravilnosti u poslovanju CIOS-a i s njim povezanih tvrtki. Nobilo je kazao kako je izdan nalog za uhićenje njegovog klijenta, ali da se on još nalazi na bolničkom liječenju, budući da je nedavno bio na operaciji srca. “Koliko sam uspio shvatiti, sumnjaju na utaju, odnosno izbjegavanje plaćanja poreza. Odnosno, da je izdavanjem fiktivnih računa izvlačio novac iz CIOS-a i izbjegavao plaćanje poreza na promet”, kazao je Nobilo. Petar Pripuz, zagrebački poduzetnik i suvlasnik CIOS-a, najveće tvrtke za otkupljivanje i preradu otpada u Hrvatskoj i vlasnik sličnih tvrtki i na području BiH, Crne Gore, Srbije, Kosova, Makedonije i Albanije čiji se promet godišnje mjeri u milijardama kuna, uhićen je 2014. godine u sklopu operacije Agram