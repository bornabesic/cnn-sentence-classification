Bioteroristički napad, koji bi s lica zemlje mogao izbrisati 30 milijuna ljudi, sve je izgledniji jer je lakše nego ikada stvoriti i proširiti smrtonosne patogene – još jednom je upozorio najbogatiji čovjek svijeta Bill Gates ususret  govoru na Institutu u Londonu, piše Telegraph.  Osnivač Microsofta posljednjih mjeseci često u svojim javnim nastupima upozorava na činjenicu da bi epidemija smrtonosnih respiratornih virusa bila opasnija čak i od nuklearnog napada. Smatra kako je sada važnije nego ikada da se pomogne državama u praćenju bolesti i sprečavanju globalne tragedije. U godinu dana umrlo bi više od 30 milijuna ljudi  – Bioterorizam mnogo je veći rizik od pandemije – rekao je Gates i dodao kako je napredak u biologiji doveo do toga da teroristi mogu lakše stvoriti bolesti poput smrtonosnih boginja.  – To bi moglo izazvati smrt 10 milijuna ljudi, a tako mnogo smrti ne bi izazvao ni tako tragičan događaj kao što je napad nuklearnim oružjem. Tako da je najveći rizik od prirodno prouzročene epidemije ili namjerno izazvanog bioterorističkog napada – kazao je Gates te dodao kako bi virus koji se brzo širi zrakom mogao u godinu dana ubiti i više od 30 milijuna ljudi.  – Moramo ozbiljno razmišljati o tim rizicima – kaže najbogatiji čovjek na svijetu.  >>Dramatično upozorenje Billa Gatesa: Ovo bi u manje od godinu dana moglo ubiti više od 30 milijuna ljudi >>Bill Gates: Ljudi bi trebali biti zabrinuti zbog prijetnje koju predstavlja umjetna inteligencija 