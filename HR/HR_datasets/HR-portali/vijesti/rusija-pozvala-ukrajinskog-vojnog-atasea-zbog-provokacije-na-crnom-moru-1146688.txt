Rusija je pozvala u noći sa srijede na četvrtak ukrajinskog vojnog atašea i predala mu prosvjednu notu nakon "opasnog" prelijetanja ukrajinskog zrakoplova nad njezinim plinskim postrojenjima u vodama ispred Krima. Po ruskom ministarstvu obrane, ukrajinski avion Antonov An-26 nadletio je u srijedu dvije ruske platforme za bušenje ugljikovodika "Tavrida" i "Krym-1" na Crnom moru, u vodama ispred poluotoka pripojena 2014. To nadlijetanje na niskoj visini "stvorilo je prijetnju za sigurnost postrojenja i osoblja", piše u priopćenju ministarstva. "Te radnje smatramo provokacijom", dodao je on. Do poziva dolazi dok istok Ukrajine doživljava novi val nasilja između proruskih pobunjenika i snaga Kijeva u kojima je od nedjelje poginulo najmanje 19 osoba. Rusija je anektirala Krim u ožujku 2014. nakon referenduma o pripojenju koji su Kijev i Zapad proglasili ilegalnim. >> Rusija rasporedila ratne brodove pored Krima zbog ukrajinskog pokusnog ispaljivanja projektila >> Ovih 13 događaja moglo bi izazvati kaos na svjetskim tržištima u 2017. godini 