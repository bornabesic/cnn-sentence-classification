Oko 7000 naoružanih turskih policajaca u oklopnim vozilima opkolilo je zračnu bazu Incirlik koju u Adani koriste snage NATO pakta, javljaju jutros turski mediji. Turski ministar ovu je akciju nazvao “sigurnosnom provjerom", javlja RT.  Kako su izostala opširnija službena objašnjenja, nagađa se o novom pokušaju vojnog udara ili, u boljoj verziji, dolasku neke vrlo važne osobe. Hurriyet je izvijestio kako je policija u Adani alarmirana zbog najave mogućeg pokušaja vojnog puča. Ulaz u vojnu bazu je zatvoren.   Snage sigurnosti s puškama i oklopnjacima kakve koristi turska specijalna policija, mogu se vidjeti u galeriji na fotografijama koje je usnimio prolaznik. >> Obnovljena veza Putin – Erdoğan užasava SAD i EU