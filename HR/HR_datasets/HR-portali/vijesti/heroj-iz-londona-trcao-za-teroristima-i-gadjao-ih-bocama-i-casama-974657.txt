Screenshot: YouTube  U TERORISTIČKOM napadu koji se jučer navečer dogodio u Londonu ubijeno je sedam, a ozlijeđeno 48 osoba. Trojica napadača prvo su kamionom gazila ljude po London Bridgeu, a nakon toga su izašli iz kamiona i nasumice nožem napadali ljude. Policija je ubila svu trojicu. >> KAMIONOM GAZILI LJUDE PA IH IZBOLI NOŽEVIMA U napadu u Londonu 6 mrtvih, cure detalji o napadačima  Jedan od svjedoka napada,po imenu Gerard, kaže kako je dao sve od sebe kako bi ih zaustavio.  "Vidio sam kako su nožem napali jednu djevojku ispod mosta za vlak, a ja nisam mogao ništa učiniti. Izboli su je sigurno 15 puta. Počeli su trčati, a ja sam počeo galamiti ljudima da bježe, da je riječ o teroristima. Slijedio sam ih do ulice Borough Market, a oni su upali u Tavern i izboli izbacivača te su utrčavali u ostale kafiće. Galamio sam 'bježite, bježite' te sam bacao boce na njih kako bi pomogao ljudima", ispričao je.  Dodaje da je vidio policiju kako trči u pogrešnom smjeru te im je doviknuo da slijede njega. Zajedno su krenuli u lov na teroriste.  "Kada smo došli iza ugla, čuo sam tri pucnja i muškarci su ležali na podu. Mislim da su nosili lažne pojaseve za bombe jer nisu imali nikakve bombe na sebi", priča junak iz Londona.