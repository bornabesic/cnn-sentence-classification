Pojavljuju se nove informacije u slučaju smrti 2-godišnjeg dječaka iz Georgije u SAD-u koji je umro nakon što ga je otac ostavio u automobilu na vrućini. Otac, 33-godišnji Justin Ross Harris, optužen je za ubojstvo sina Coopera, a istražitelji koji su zaplijenili njegovo računalo otkrili su da je prije smrti na internetu istraživao koliko je vremena potrebno da životinja umre na sličan način, prenosi Daily Mail. Cooper je u autu proveo oko sedam sati, a utvrđeno je da je umro od toplinskog udara. Isprva se vjerovalo da je Harris nenamjerno zaboravio sina u autu, šef policije John R. Houser rekao je kako je policija s vremenom počela vjerovati da je riječ o mnogo težem zločinu. Između ostalog je otkriveno da se Harris vratio u automobil nakon što je prvotno ondje ostavio sina i ponovno ga napustio. Međutim, policija naglašava da ne treba donositi neprovjerene zaključke. - Iz poštenja prema svakome uključenom u ovaj emotivni slučaj tražim da ne donosite zaključke na temelju glasina i sumnji i pustite naš pravni sustav da radi kako je osmišljen - rekao je Houser. >> Otac je znao da mu je dijete (2) koje je umrlo od toplotnog udara u autu?