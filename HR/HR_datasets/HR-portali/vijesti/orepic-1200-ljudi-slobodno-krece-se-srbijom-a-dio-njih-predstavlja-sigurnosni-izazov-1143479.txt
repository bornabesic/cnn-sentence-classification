- Migrantska problematika polako ulazi u novu sferu ilegalnih i kriminalnih procesa. To sada više nije samo migrantski problem. Suočavamo se s ilegalnim procesima na granici kao što je krijumčarenje ljudi. Moramo dati odgovore na te i takve sigurnosne izazove, rekao je ministar unutarnjih poslova Vlade RH Vlaho Orepić danas na Međunarodnom graničnom prijelazu Tovarnik. Orepić je prije toga boravio u Beogradu gdje je o problemima na granici razgovarao sa srbijanskim ministrom Nebojšom Stefanovićem. Prema riječima Orepića dogovoren je radni sastanak na operativnoj razini glavnih ravnatelja policija dvije države koji će detaljno razraditi postupanja i novim sigurnosnim izazovima. Istakao je kako se problemi na granici mogu riješiti kroz suradnju susjeda te da je uvjeren da će današnji sastanak značiti bolju, kvalitetniju i konkretniju suradnju policija oko granica i svega onoga što se na granici događa. Kazao je i kako se u Srbiji trenutno nalazi oko 7500  migranata ali i da susjedi imaju manje smještajne kapacitete. -1200 ljudi slobodno kreće se Srbijom, a dio njih predstavlja sigurnosni izazov, istakao je Orepić. >> Jakovčić: Ne otvarajte zapadnobalkansku migrantsku rutu! 