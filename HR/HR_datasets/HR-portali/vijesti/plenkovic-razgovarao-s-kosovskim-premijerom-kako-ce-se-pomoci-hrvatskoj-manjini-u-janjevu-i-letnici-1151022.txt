Predsjednik Vlade Republike Hrvatske Andrej Plenković sastao se u ponedjeljak u Banskim dvorima s ministrom vanjskih poslova Republike Kosovo Enverom Hoxhajem s kojim je razgovarao o unaprjeđenju političkih i gospodarskih odnosa, te povećanju vanjskotrgovinske razmjene, priopćeno je iz Vlade. Plenković je još jednom potvrdio predanost Republike Hrvatske da pomogne Kosovu na putu prema Europskoj uniji prenošenjem iskustava i znanja, posebice u području provedbe Sporazuma o stabilizaciji i pridruživanju. Razgovaralo se i o načinima na koje bi se moglo pomoći hrvatskoj manjini u Janjevu i Letnici, a ministar Hoxhaj zahvalio je predsjedniku Vlade RH na sudjelovanju vojnih snaga u mirovnoj operaciji KFOR na Kosovu, navodi se u priopćenju. >> Stier razgovarao s kosovskim ministrom: 'Hrvatska snažno podržava neovisnost i integritet Kosova' >> Veliki intervju Ivana Pernara: Kako se zaljubio u 20 godina stariju Njemicu i zašto nije ustao na himnu 