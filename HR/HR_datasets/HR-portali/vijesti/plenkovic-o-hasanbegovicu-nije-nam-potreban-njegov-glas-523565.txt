Na prvoj sjednici Sabora ćemo predstaviti novu većinu i nove ministre, rekao je u ponedjeljak nakon Predsjedništva HDZ-a premijer i šef stranke Andrej Plenković. Osvrnuo se i na Agrokor. Završio je sastanak predsjedništva Hdz-a u Zagrebu Reporter: Ivana Kovačić - Lažne su teze da HDZ navodno štiti nekakav kriminal u Agrokoru. Mi se zalažemo da se sve istraži da se naprave izvješća i ako se utvrde nezakonitosti onaj tko je odgovoran u postupku će biti pozvan na odgovornost. Naš je cilj platiti potraživanja dobavljačima, osigurati plaće radnicima, banke uvjeriti da daju novu likvidnost. Vlada je spriječila gospodarski i financijski tsunami - rekao je Plenković. Govorio je i o ministru Zdravku Mariću. Rekao je da je SDP uoči izbora išao izglasavanje nepovjerenja Mariću. - Porastao je broj zaposlenih, porastao je izvoz, porasla je proizvodnja i to su postignuća ministra Marića. Oni koji su ga htjeli srušiti destabilizirali su vlast i vladu. U taj je vlak sjeo i MOST. Mi smo pak ozbiljna i odgovorna državna stranka koja donosi odlučne i odgovorne odluke u pravo vrijeme. Nastavit ćemo raditi na političkoj stabilnosti. Laži, neistine i konstrukcije ćemo ozbiljno odbacivati, a ljudi će na kraju vidjeti tko je tko i tko iza koga stoji u politici - rekao je Plenković. O predstavnicama manjina je rekao da su oni podržali Vladu i oni su dio saborske većine. - Nastupi predstavnika manjina su bili odmjereni. A što se tiče novih članova Vlade to će biti plod dogovora mene kao predsjednika Vlade i onih koji će biti predloženi za ministre - kaže Plenković. Na pitanje da bez Zlatka Hasanbegovića nemaju 76 ruku u Saboru, Plenković kaže: 'Nije nam potreban i ovo je njegov odabir, a za buduće relacije ćemo vidjeti'.  Plenković je govorio i o statusu Željka Glasnovića koji ej na Facebooku objavio svoje uvjete za dogovor s HDZ-om. - Vodimo računa da je general Glasnović izabran u 11. izbornoj jedinici. On jako brine o tretmanu Hrvata van Hrvatske. Njemu su bitne teme koje se odnose na mirovine pripadnika HVO-a regulirane međudržavnim sporazumom, postoji ta odluka još od prije nego sam ja bio premijer da se isplate dugovi iz 2007. Dakle, to se događa u svakom slučaju - rekao je Plenković dok su Gordan Jandroković i Tomislav Ćorić dodali da Glasnovićevi zahtjevi nisu toliko skupi koliko to tvrdi SDP.  Tema: Igra bez granica! 