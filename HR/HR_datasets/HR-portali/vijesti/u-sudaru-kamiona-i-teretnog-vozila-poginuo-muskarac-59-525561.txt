Danas nešto iza 15 sati na potpuno ravnom dijelu ceste između Novigrada i Nove Vasi u frontalnom sudaru šlepera i omanjeg teretnog vozila smrtno je stradao 59-godišnji Austrijanac koji je bio za upravljačem manjeg teretnog vozila. Policija očevidom utvrđuje uzroke nesreće, a kako neslužbeno doznajemo vozač kamiona pulskih registarskih oznaka je ispričao odmah nakon nesreće da je vozilo s kojim se sudario skrenulo iz nepoznatih razloga na njegovu stranu. Pokušao je izbjeći sudar, ali nije uspio. Poginuli je moguće čak invalid budući da se na smrskanom vozilu austrijskih registarskih oznaka nalazi invalidska naljepnica. Nakon nesreće na mjestu je bila umaška Hitna pomoć. Cesta je do dovršetka očevida zatvorena za promet.