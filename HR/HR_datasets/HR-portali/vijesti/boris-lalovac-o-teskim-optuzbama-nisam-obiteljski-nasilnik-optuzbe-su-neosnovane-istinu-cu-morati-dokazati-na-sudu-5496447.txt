U emisiji Osječke televizije bivša supruga SDP-ovog Borisa Lalovca i nekadašnjeg ministra financija Tončika Anastasia iznijela je ozbiljne optužbe na račun bivšeg supruga. Pred kamerama je rekla da ju je Boris Lalovac fizički zlostavljao te da ga je zbog obiteljskog nasilja u rujnu 2016., par dana nakon održavanja Parlamentarnih izbora, prijavila policiji.Borisa Lalovac je za Dnevnik Nove TV poručio da nije obiteljski nasilnik te da će istinu morati dokazati sudskim putem. "Suočen s teškim neutemeljenim optužbama za obiteljsko nasilje koje je u javnost plasirala moja bivša supruga s kojom sam u brakorazvodnoj parnici, do daljnjega se povlačim iz bilo kakvog javng djelovanja. Stojim na raspolaganju svim institucijama, a medije i javnost molim da do okončanja cijelog postupka budu odgovorni prema našim obiteljima. Nisam obiteljski nasilnik, ali ću istinu morati dokazati sudskim putem, rekao je Lalovac za DNEVNIK.hr. U priopćenju koje je poslao svim medijima, Lalovac je rekao sljedeće: - Navodi moje supruge izneseni u televizijskoj emisiji Bujica su potpuna neistina. Žao mi je da moja supruga smatra potrebnim naše obiteljske odnose rješavati na ovakav način, ali ja ne mogu, ne smijem i ne želim ulaziti u motive njezinih postupanja. - Jedini tko trpi štetu od iznošenja takvih neistina je naš maloljetni sin. Zbog zaštite dobrobiti našega djeteta o ovoj temi više neću javno istupati, rekao je. U međuvremenu se priopćenjem oglasio i SDP. - SDP najoštrije osuđuje nasilje nad ženama u društvenom i obiteljskom životu i zalaže se da se svi slučajevi obiteljskog nasilja pred nadležnim institucijama što prije riješe. Tešku obiteljsku situaciju SDP-ova zastupnika Borisa Lalovca i njegove supruge, ne možemo i ne smijemo komentirati, ali i u ovom slučaju pozivamo nadležne institucije da i taj slučaj što prije istraže.