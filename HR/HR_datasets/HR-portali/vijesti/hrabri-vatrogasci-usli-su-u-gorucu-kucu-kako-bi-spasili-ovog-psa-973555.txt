Foto: Facebook LJUBIMCI nisu samo životinje, oni su dio naše obitelji i učinit ćemo sve da ih zaštitimo. Ovom parolom vode se i hrabri vatrogasci koji su spasili život ovog predivnog psa. Prošlog ponedjeljka, ekipa iz Washingtonske vatrogasne službe dobila je dojavu o požaru u jednoj obiteljskoj kući. Kada su došli na mjesto događaja, rečeno im je kako Sampson, obiteljski pas, nije uspio izaći iz kuće. Vatrogasci su istoga trenutka ušli u kuću te pronašli psića koji nije bio pri svijesti. Izveli su ga van, a psić i dalje nije reagirao. No, oni nisu odustajali. Dali su mu umjetno disanje te masažu prsnog koša i psić je nakon nekog vremena došao svijesti. Nakon toga, odvezli su ga veterinaru kako bi ga dodatno pregledao. Sampson je pušten istoga dana. Nekoliko sati nakon toga, vatrogasci su se vratili u njihovu kuću kako bi ustanovili uzrok požara, a u dvorištu ih je čekao topli osmijeh psića koji će im zauvijek biti zahvalan što su mu spasili život.