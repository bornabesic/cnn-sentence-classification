Rusko ministarstvo obrane danasje priopćilo da su pobunjenici u istočnom Alepu upotrijebili kemijsko oružje protiv sirijske vojske te da je tom napadu bilo izloženo oko 30 vojnika, javlja Reuters pozivajući se na rusku agenciju TASS. Prema ministarstvu, do napada je došlo u nedjelju navečer, a većina vojnika izloženih kemijskom oružju prebačena je u bolnicu u Alepu. Rusija zračnim udarima na pobunjenike pomaže sirijskom predsjedniku Bašaru al-Asadu da preuzme punu kontrolu nad tim gradom, ali je trenutno obustavila napade na pobunjenički dio grada koji je u ruševinama. Rusija je u petak zatražila da Organizacija za zabranu kemijskog oružja (OPCW) hitno u Alep upiti svoju misiju, te tvrdi da raspolaže dokazima da je kemijsko oružje korišteno u i u jednom drugom napadu. >> Oslobođen grad kršćana Karakoš >> Istraga UN-a i OPCW-a okrivila sirijsku vladu za napade kemijskim oružjem 