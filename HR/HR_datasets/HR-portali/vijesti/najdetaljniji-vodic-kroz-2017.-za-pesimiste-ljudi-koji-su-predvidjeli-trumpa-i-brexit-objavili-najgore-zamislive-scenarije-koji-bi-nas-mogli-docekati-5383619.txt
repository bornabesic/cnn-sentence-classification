Novinska agencija Bloomberg danas je objavila svoj 'Vodič kroz 2017. za pesimiste', u kojem predstavlja svoja najgora predviđanja mogućih događaja u 2017. godini. Iako Bloomberg ističe kako ne smatra da će se sve od navedenog dogoditi, podsjećaju kako je 'Vodič kroz 2016. za pesimiste' predvidio i ishod referenduma o Brexitu, i pobjedu Donalda Trumpa na američkim predsjedničkim izborima. Vodič su sastavili na temelju intervjua s vanjskopolitičkim analitičarima, ekonomistima i strateškim stručnjacima, kao i na temelju ankete sa 146 takvih eksperata.