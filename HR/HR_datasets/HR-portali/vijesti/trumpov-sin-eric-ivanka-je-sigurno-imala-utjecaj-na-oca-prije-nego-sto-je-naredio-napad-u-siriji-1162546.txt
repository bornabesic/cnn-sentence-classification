Ivanka Trump potaknula je svoga oca, američkog predsjednika Donalda Trumpa da izvede napad u Siriji, koji je američka vojska izvela kao odgovor na napad kemijskim oružjem u sirijskoj provinciji Idlib koja je pod opsadom pobunjenika. Tu mogućnost je iznio Trumpov sin Eric. – Ivanka je majka troje djece i sigurno je imala utjecaj. Siguran sam da je rekla: Slušaj, ovo su strašne stvari – kazao je za Telegraph Eric Trump i dodao kako će njegov otac uvijek djelovati u takvim trenucima. – Uostalom, u Siriji Amerika nije ništa radila dvije godine. Onda su vodeći ljudi bacili plinove na svoje ljude, žene i djecu. Amerika je vodeća svjetska sila i ima velike moći te mora djelovati, a ovo što je sada pokazala uz pomoć saveznika je odlična stvar – kazao je. >> SAD napao zračnu bazu u Siriji – ispaljeno 59 projektila, poginulo šestero ljudi >> Ivanka Trump branila oca i napad na bazu u Siriji, ali nije očekivala lekciju na Twitteru 