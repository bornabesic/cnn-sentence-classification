Vatrogasci su blokirali Narodni trg na ulazu sa strane od gradskog mosta. Turisti su bili zaprepašteni i u čudu gledali što se događa - prepričao nam je čitatelj požar u Zadru. Zadarski vatrogasci su nam potvrdili kao su oko 20 sati dobili dojavu o požaru u ulici Jurja Dalmatinca te su dva vatrogasna vozila izašla na teren. Na svu sreću, radilo se samo o zapaljenom smeću u stanu preko puta Gradske vijećnice koje su brzo ugasili. U nesreći koja je preplašila turiste nitko nije ozlijeđen, a njen uzrok još nije poznat, iako je najvjerojatnije do zapaljenja smeća došlo zbog nepažnje. 