Lider srpske Liberalno-demokratske stranke (LDP), Čedomir Jovanović, prema pisanju srpskih medija doživio je poslovni krah. Naime, imovina kompanije SHSF, u kojoj je Jovanović imao 45 posto dionica, a nad kojom je Privredni sud u Beogradu pokrenuo stečaj 21. srpnja 2015. godine, rasprodaje se kako bi se namirili dugovi. Također, prodaje se i obiteljska stambena zgrada u Krnjači, a riječ je o sedmosobnoj stambenoj zgradi na dva kata s ograđenim dvorištem koja je u vlasništvu kompanije SHSF. Direktorica je bila Jelena Jovanović, supruga Čedomira Jovanovića, piše Politika. U stečaju su završile i tvrtke Agrohub, te Fidelink, u kojima je Jovanović također imao udjele.