Glavni sumnjivac za prošlomjesečni teroristički napad Islamske države u Parizu možda se "provukao" kroz kordon belgijske policije skriven u automobilu ili čak dijelu namještaja, objavio je belgijski frankofonski javni radiotelevizijski servis RTBF. Ured saveznog tužitelja zanijekao je da za to postoje bilo kakvi dokazi. Također su opovrgnuli i da je belgijski zakon koji policiji brani pretres domova noću omogućio Salahu Abdeslamu, bratu jednog od pariških bombaša samoubojica iz napada 13. studenoga, da pobjegne dva dana nakon što se vratio u Bruxelles iz francuske prijestolnice. No, RTBF tvrdi da izvor blizak slučaju tvrdi da postoje dokazi kako je 26-godišnjak bio u zgradi u distriktu Molenbeel prije nego što se policija pokrenula ujutro 16. studenoga. To ih navodi na zaključak da je prokrijumčaren dok je zgrada bila pod nadzorom. Izvor tvrdi da je mogao biti prokrijumčaren u nekom od automobila koji su dolazili i odlazili ili čak u dijelu namještaja. Ministar pravosuđa Koen Geens kazao je RTBF-u da nije jasno je li Abdeslam uopće bio u kući kada ju je 15. studenoga okružila policija. No, priznao je da je potraga bila spriječena zakonom iz 1969. što brani pretrese od 21 do 5 sati, a koji vlada planira izmijeniti.  >> CNN: Salah Abdeslam pobjegao je u Siriju!  