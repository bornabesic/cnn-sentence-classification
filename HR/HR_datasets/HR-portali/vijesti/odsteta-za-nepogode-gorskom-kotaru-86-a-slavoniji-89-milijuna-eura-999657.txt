Ministar Ivan Vrdoljak u Osijeku je objasnio i kako će biti podijeljen pristigli novac iz Europskog fonda za solidarnost. Za odštetu zbog zamrzavanja u Gorskom kotaru izdvojit će se 8,6 milijuna, a za poplave u Slavoniji 8,9 milijuna eura. Novac je to za sanaciju javne infrastrukture, a ne obiteljskih kuća. - Nije bilo lako ispuniti sve te uvjete. To su tisuće stranica na kojima se trebalo dokazati na što se sve trošilo. Povjerenstvo je napravilo podjelu tako da su dio dobila javna poduzeća koja su utrošila najviše novca u sanaciju, dio su dobile županije, a dio humanitarne organizacije - rekao je Vrdoljak. Pratila se, dodao je, proporcionalnost.    - Oni koji su imali najviše troškova, najviše su i dobili, no to je manji dio troškova koje smo ukupno imali za sanaciju šteta. Ovo je samo povrat sredstava koja smo uložili - naveo je. Obnovu kuća stradalih u poplavama, dodao je, vodi Ministarstvo graditeljstva, a financira Vlada RH. >> Nakon kuća, kreće i obnova gospodarskih objekata na poplavljenim područjima Slavonije >> Osiguravatelji će isplatiti tek 1,3 posto šteta od poplava 