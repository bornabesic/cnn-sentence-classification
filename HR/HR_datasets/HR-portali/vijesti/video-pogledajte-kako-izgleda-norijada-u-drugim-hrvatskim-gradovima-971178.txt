«»Foto i video: Nikola Cutuk/Dusko Marusic/Ivica Galovic/Nel Pavletic/PIXSELL LUDNICA je danas u svim hrvatskim gradovima zbog maturanata koji na razne načine slave kraj srednjoškolskog obrazovanja. Polijevanje brašnom, maskiranje, razni natpisi na majicama i puno alkohola obilježavaju norijadu ne samo u Zagrebu koju prenosimo uživo, već i u drugim gradovima diljem Lijepe naše. Tako je u Puli prava ludnica. Maturanti su se valjali u brašnu, a nisu izostale ni boje kojima su im bila prošarana tijela i odjeća. Maturanti iz Slavonskog broda bili su poprilično kreativni kod izbora odjevnih kombinacija te smo tako imali priliku vidjeti dečke u haljinicama i dokoljenkama. Maturanti iz Siska su, sudeći po slikama, nešto mirniji, no sigurno će nadoknaditi tijekom dana.  U Rijeci je jako veselo, a jedna od glavnih atrakcija za maturante su kolica iz trgovačkog centra. Sve fotografije možete vidjeti u  našoj galeriji.