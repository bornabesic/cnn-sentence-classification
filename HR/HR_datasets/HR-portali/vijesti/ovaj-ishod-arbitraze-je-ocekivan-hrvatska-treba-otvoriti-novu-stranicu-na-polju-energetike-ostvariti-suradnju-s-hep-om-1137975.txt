Naftni stručnjak Davor Štern kaže da je ovakav ishod arbitraže očekivao. "Moje iskustvo s arbitražama je uglavnom takvo da završe ili neutralno ili nepravedno", kaže Štern. Uvjeren je da je otkup dionica Ine, što je najavio i premijer Plenković, jedino što Hrvatska u ovom času može učiniti. Naglašava, međutim, da je nužna strategija samostalnog razvoja Ine, koja je, kaže, zapuštena dugi niz godina. "Trebamo staviti na hrpu sva znanja koja imamo, pravnu, naftašku i geološku struku. Ina jest mala kompanija, ali small is beautiful. Ina je imala uspjeha u Bijelim noćima, no to je, na žalost, završilo slično kao i ova arbitraža. Postoji potencijal povratka u Siriju, u Hrvatskoj imamo još neistraženih područja, imamo stručnjake", ističe Štern. Smatra da bi Hrvatska trebala otvoriti novu stranicu na polju energetike, ne samo naftno-plinske, nego i u alternativnim izvorima, gdje bi Ina i HEP mogli nastupiti zajednički.  >> Plenković: Vratit ćemo Inu Hrvatskoj! Otkupit ćemo cijeli Molov paket dionica 