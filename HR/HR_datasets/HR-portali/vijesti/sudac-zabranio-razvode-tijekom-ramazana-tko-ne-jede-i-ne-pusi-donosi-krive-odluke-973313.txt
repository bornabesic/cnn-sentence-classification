Foto: Wikipedija PALESTINSKI sudac Mahmoud al-Habbash zabranio je razvode tijekom ramazana jer "ljudi donose nagle odluke kada ne jedu i ne puše". Habbash, koji je na čelu palestinskog šerijatskog sudstva, je izjavio da ljudi koji ne jedu i ne puše tijekom dana mogu "izazvati probleme" u svojim vezama te donijeti "brze i nepromišljene odluke". Samo vjerski sudovi odlučuju o brakovima i razvodima Kako bi izbjegli ovakve "nagle odluke", suci će tek nakon završetka ramazana razmotriti zahtjeve za razvod. Habbash je rekao da se njegova odluka temelji na "iskustvu iz prethodnih godina". Milijuni muslimana diljem svijeta poste tijekom ramazana. Ne jedu od izlaska sunca do zalaska, ne piju vodu, ne puše i ne upuštaju se u spolne odnose. U području Palestinske Samouprave, kao i u Izraelu i Libanonu, samo vjerski sudovi imaju pravo odlučivati o brakovima i razvodima.