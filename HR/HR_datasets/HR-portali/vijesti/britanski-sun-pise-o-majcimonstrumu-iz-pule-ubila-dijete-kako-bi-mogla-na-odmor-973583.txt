Foto: Facebook PRIČA o pulskoj majci-monstrumu Chiari Rojnić Pašić koja je ubila trogodišnjeg sina izašla je izvan granica Hrvatske. Raspisao se o njoj i The Sun u članku pod naslovom  "KAKO JE MOGLA? Majka je ubila trogodišnjeg sina i bacila njegovo tijelo u more kako bi mogla otići na odmor". Sun piše kako je majka osumnjičena za ubojstvo malenog Denisa i morat će ostati u Istri te neće moći na odmor u Makedoniju. Medij se poziva na izjave susjeda koji su čuli malenog Denisa kako često plače. Službe nisu reagirale na vrijeme Prema pisanju The Suna, susjedi su, umjesto da pozovu policiju i ponovo upozore na događanja u toj obitelji, Denisu kupili igračku. "Jedan susjed kupio mu je igračku koju je tako čvrsto zagrlio, držao je za nogu i nije ju htio pustiti", "Bio je jako drag dječak", navodi Sun izjave susjeda. Zanimljiva je i misao autorice članka Brittany Vonow da, iako su i susjedi i državne službe pretpostavljali što bi se moglo događati u stanu u kojem je Chiara živjela s malenim Denisom - nitko se nije htio miješati u "obiteljske" odnose. Spominju 14-godišnjakinju koja je prvo lagala kako je Chiarina sestra, potom se doznalo da je iz Doma i 29-godišnjaka koji nije prijavio kazneno djelo koje je vidio.