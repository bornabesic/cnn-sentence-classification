U prometnoj nesreći koja se dogodila sinoć na Maksimirskoj ulici jedna ženska osoba je smrtno stradala. Njezin 67-godišnji suprug zadobio je teške ozljede opasne za život te je hospitaliziran, dok su dvije pješakinje stare 66 i 15 godina prošle s lakšim ozljedama.   Krivac nesreće 26-godišnji N.K. u vrijeme naleta imao je 1, 92 promila alkohola u krvi, a policija još uvijek s njim nije obavila obavijesni razgovor zbog visokog stupnja alkoholiziranosti. Kako je izvijestila PU Zagrebačka, do nesreće je došlo kada je N.K. vozeći Audi A3 po Maksimirskoj cesti u smjeru zapada došao do raskrižja s Domajnićevom te zbog neprilagođene brzine kretanja prvo udario u rubni kamen nakon čega je sletio na nogostup te naletio na kutiju Elektre.   Potom je dalje u nekontroliranom kretanju sišao s nogostupa, prešao kolnik Domjanićeve i naletio na metalnu ogradu i metalni stup semafora. No, ni tu se nije zaustavio nego je naletio na troje pješaka koji su bili na sjevernoj strani Kvaternikova trga, a nakon čega je udario u prometni znak. Pritom je okrznuo i Audi A4, zaustavio se na desnoj prometnoj traci izašao iz vozila i klateći se pobjegao u Galjufovu ulicu gdje su ga građani, ujedno i svjedoci nesreće, zadržali do dolaska policije.   Kako neslužbeno doznajemo, stradala žena i njezin suprug za čiji život se bore u bolnici rodom su iz Dalmacije.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!