Ovo je koloplet namještenih interpretacija do kojih je USKOK došao ucjenjivanjem Čobankovića, Fiolića i Beuka - kazao je u svojoj obrani Ivo Sanader, optužen u aferi Planinska. Sanader je u ovom postupku obranu iznio u siječnju lani te je ostao kod tih navoda. No imao ju je potrebe nadopuniti, a kako je ponavljao ono što je već rekao, sutkinja ga je u više navrata upozorila da se ne ponavlja, odnosno da kaže nešto novo. Upozorila ga je i da ne daje ocjenu dokaza jer to nije obrana već završna riječ. Ovo suđenje je trebalo biti okončano u travnju lani no na objavi presude je rasprava preotvorena radi nekih razjašnjenja. Očekuje se da će presuda biti objavljena idući tjedan.  Sanader se osvrnuo i na tvrdnje Fiolića da mu je u kutiji od hrenovki donio 17 milijuna kuna. - To je laž. Tesko mi je i zamisliti da bi on nosio novac tako misleći da će proći kroz osiguranje. Da je bilo primopredaje valjda bi to organizirao negdje drugdje - kazao je Sanader. U svom završnom govoru Tonći Petković, zatražio je da se Stjepanu Fioliću izrekne kazna od godinu dana zatvora,koja bi se zamijenila radom za opće dobro. Pojasnio je da Fiolić pet godina govori istinu te da njegov iskaz potvrđuju drugi dokazi u spisu. Petković se osvrnuo i na evidencije MUP-a u kojima se bilježilo tko je dolazio Sanaderu kući. U tim evidencijama nisu evidentirani posjetitelji iako su morali biti sto je po tužiteljstvu dokaz da Fiolić govori istinu. Sanader inače negira da je Fiolić dolazio k njemu doma. >> Sanaderova obrana: Bilješke govore da je Čobankoviću odgovore pisao USKOK >> Preslušane audiosnimke sa sjednice Vlade na kojoj je odlučeno o prodaji zgrade >> Sanader je sposoban za suđenje, nastavljaju mu se procesi i za Fimi mediju i za Planinsku