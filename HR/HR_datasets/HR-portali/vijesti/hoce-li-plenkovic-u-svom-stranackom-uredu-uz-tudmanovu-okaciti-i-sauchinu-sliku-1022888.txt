Od četvrtka, kada je Saucha glasao protiv smjene ministra Zdravka Marića, o premijeru Plenkoviću se više neće pričati kao o političaru koji svojim sposobnostima, europskim manirima i tolerancijom suvereno ravna hrvatskom vladom, nego kao o premijeru koji je postao ovisnik o Sauchi. Kada sve ovo prođe i kada se političke strasti stišaju, Plenkoviću zasigurno neće biti ugodno,pogotovo u želucu. Da je netko rekao premijeru Andreju Plenkoviću da će mu prvoosumnjičeni u aferi ‘Dnevnica’, mlađahni Tomislav Saucha koji je bio desna ruka nekadašnjeg premijera Zorana Milanovića, spašavati ‘glavu’ u političkom obračunu s Mostom sigurno bi se samo hladnobriselski nasmijao i samouvjereno odmahnuo rukom. No, kada sve ovo prođe i kada se političke strasti stišaju, Plenkoviću zasigurno neće biti ugodno,pogotovo u želucu. Jer od četvrtka, kada je Saucha glasao protiv smjene ministra Zdravka Marića, o premijeru Plenkoviću se više neće pričati kao o političaru koji svojim sposobnostima, europskim manirama i tolerancijom suvereno ravna hrvatskom vladom, nego kao o premijeru koji je postao ovisnik o Sauchi. A ta ovisnost postajala je još veća kada je ‘principijelni’ Saucha, dan poslije uzbudljivog saborskog četvrtka, svojim potpisom omogućio izbor HDZ-ova glavnog tajnika Gordana Jandrokovića za predsjednika Hrvatskog sabora. I što vrijeme bude odmicalo Plenkovićeve oči će i dalje biti usmjerene prema gospodinu Sauchi, jer njegov glas za HDZ i dalje bi mogao biti, spas u zadnji čas, prigodom budućih dramatičnih glasovanja o povjerenje aktualnoj Vladi. Stoga bi Plenković, Marić a i ostala družina u znak zahvalnosti što su ostali na vlasti, svaki dan se trebali moliti da Tomislavu, Bog da zdravlje i dug parlamentarni staž. I još nešto – Plenković će možda u svom stranačkom uredu, uz Tuđmanovu, okačiti i Sauchinu sliku?! A što se Sauche pak tiče, koji se svojedobno u javnosti “proslavio” neprimjerenim istupom u ‘pijanoj noći’ na Sljemenu prema policajcima koji su ga pokušavali smiriti i koji je na organe reda pripit urlao i pitao:“Znate li vi uopće tko sam ja”, i to u trenutku kada je obnašaoi funkciju predstojnika Ureda premijera Zorana Milanovića i koji se pozivao na svoje poznanstvo s ministrom policije Rankom Ostojićem te ravnateljem Dominićem s kojima se nerijetko susretao, možemo samo reći da mu nije lako. Ipak, nakon što je postao glavni HDZ-ov adut za spašavanje Plenkovićeve Vlade i njegovih omiljenih ministara, za vjerovati je da će mu ubuduće biti znatno bolje. Samo da mu se ne dogode neki novi ispadi poput gore spomenutog na Sljemenu, pa da opet ne počne galamiti na policajce govoreći im:’Znate li vi tko sam ja, pa ja sam Plenkovićev joker’! 