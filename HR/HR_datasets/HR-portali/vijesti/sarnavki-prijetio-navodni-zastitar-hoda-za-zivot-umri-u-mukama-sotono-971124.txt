Screenshot: YouTube, Facebook "OSTAVI ti naš Hod za život na miru i brini se tamo za onaj nakaradni pederbal koji ovaj napaćeni narod mora financirati iz svoga džepa, a ne želi, vampirušo stara sotonska. Samo pokušajte napraviti s antifama neku pizdariju opet, pišati ćete krv tjedan dana. Sada imamo 300 zaštitara volontera, a ja sam jedan od njih i ne marim za kosti koje ću lomiti antifama ako pokušaju napasti. Krepaj u mukama sotono! Grizle te buhe cijelu noć!," tekst je poruke koja je stigla Sanji Sarnavki putem Facebooka. "Ja sam to jučer prijavila policiji", kaže Sarnavka, a čini se kako je poruka poslana s profila na kojemu je ime i prezime lažno. "Prijavila sam policiji jer je poruka grozna", nastavlja Sarnavka i dodaje kako joj je bitno da se vidi kako komuniciraju ljudi koji se pozivaju na "katoličanstvo i kršćanstvo te veliku ljubav prema svima". "Ja sam ateist i nisam mogla ni zamisliti da se može tako komunicirati," kaže Sarnavka. Nije prvi put da je dobila poruku prepunu uvreda i govora mržnje, no prvi put joj se prijeti "lomljenjem kostiju", što je i "policija ozbiljno shvatila i promtno reagirala", dodaje Sanja Sarnavka. Poruka stigla nakon intevjua Uzrok svemu mogao bi biti njezin intervju u jednom od kulturnih magazina u kojemu je iznijela svoj stav o 'Hodu za život', Željki Markić i Bleiburgu. Izjavila je kako su "udruge U ime obitelji, Vigilare, Ordo Iuris, pipci globalno aktivne hobotnice 'Tradicija, obitelj, vlasništvo' koja nas želi vratiti u daleku prošlost". "Osim što sam sigurna da su licemjeri koji se lažno predstavljaju kao humanisti, gadljiva mi je njihova agresivnost prerušena u čovjekoljublje, zlonamjernost  pod maskom dobrohotnosti. Njih nitko ne priječi da žive na način koji smatraju jedino ispravnim, mogu raditi u svojim malim svemirima što god žele. Ali, njima to nije dovoljno. Oni zahtijevaju da svi žive kao oni, barem javno. U ime svojeg svjetonazora, negirat će prava gay osoba i mijenjati  Ustav, tvrdit  će da štite nerođene, pritom kažnjavajući i progoneći žene, dok im rođena djeca nisu baš važna", izjavila je u intervjuu za Dop magazin Sarnavka.