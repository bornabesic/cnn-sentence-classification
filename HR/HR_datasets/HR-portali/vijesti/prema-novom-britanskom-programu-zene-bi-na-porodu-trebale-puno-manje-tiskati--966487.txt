Foto: 123rf  GENERACIJAMA i generacijama žene znaju da se kod poroda mora tiskati, a ako se samo sjetimo svih silnih američkih filmova gdje je "push-push" obavezna scena - netko tko još nikada nije rodio slobodno bi mogao pomisliti da je upravo snažno tiskanje jedina radnja koja će bebu "natjerati" na izlazak. Kao da kontrakcije ne postoje.  No, sada ipak kažu drugačije. Naime, britanske babice okupljene u Medway Foundation Trust iz Kenta promoviraju novi program rađanja u kojem se tiskanje zaista ostavlja doslovno za kraj, onda kada tijelo doslovno samo osjeti poriv za tiskanjem. Ne prije, i nipošto ne prije samog izgona. Ženama se zato savjetuje da tijekom poroda radije traže bolje poze, da bolje osluškuju svoje tijelo i da se ravnaju prema svom nahođenju - hoće li ustati, šetati, osloniti se, spustiti na koljena... i to zato da što manje smanje rizik od vlastitih ozljeda.  >>>Bolna istina o porodu<<< Naime, snažno tiskanje, posebno ako je učestalo i dugotrajno, može izazvati poprilične probleme, počevši od pucanja međice do kasnije inkontinencije. I baš zato žene bi ipak trebale, ma koliko god porod razoran bio, malo više paziti na sebe. >>>Rađajte kao lavice<<< Babice naime kažu da žene danas jednostavno rađaju prebrzo. Tjera ih se na tiskanje, požuruje se porod, žene stavljaju na drip kada to uopće ne bi trebalo, umjesto da ih se pusti da sve dođe na svoje onda kada bi trebalo.  >>>FOTO Ovako izgleda pravi porod u dokazano najlakšoj pozi za rađanje<<< I zato umjesto tiskanja, Britance babice radije savjetuju - disanje i promjenu poze, savjetuju im da puste da kontrakcije naprave svoje, da osluškuju svoje tijelo i tiskaju samo onda kada same osjete potrebu, a ne onda kada im se liječnici deru na uho.  >>>Možemo li kod nas popularizirati ovaj način rađanja<<< "Naime, pucanje međice mahom se događa upravo zbog takvog, za nježnu kožu, nasilnog tiskanja, što u velikoj većini slučajeva uopće nije potrebno", kažu one, te ujedno upozoravaju i da babice pritom moraju prestati požurivati bebu van - s obzirom da ih se jako često doslovno zna na brzinu izvući.  >>>Ljubomorne smo na Britanke zbog ovih fenomenalnih kreveta za rađanje<<< "Dovoljno je samo pridržavati bebinu glavicu tako da međica bude što manje napeta, i pustiti kontrakcije, bebicu, i s malo maminog truda - stvarno ih pustiti da izađu van na najnježniji mogući način.", njihove su riječi, a znakovito je da je taj njihov novi program rađanja već testiran i dao je izuzetno impresivne rezultate.  >>>Još jedna carska beba - porodio se bez stresa, polako, dok je čvrsto spavao<<< Prema istraživanju objavljenom u Europskom časopisu za opstetriciju, ginekologiju i reproduktivnu biologiju, ove su tehnike već sada za šest posto smanjile broj slučajeva traumatskog liječenja pri porodu u bolnicama u kojima se provodi, a nehotične štete, u što spada pucanje i šivanje međice, na nekim je odjelima smanjen za čak 85 posto.  A taj je podatak zapravo toliko nevjerojatan, jer ženama koje rađaju vaginalno upravo je pucanje međice i šavovi, da ne govorimo o šivanju "na živo" i još gore šivanje "na hladno", vjerojatno najveća noćna moru koju rodilje ističu.