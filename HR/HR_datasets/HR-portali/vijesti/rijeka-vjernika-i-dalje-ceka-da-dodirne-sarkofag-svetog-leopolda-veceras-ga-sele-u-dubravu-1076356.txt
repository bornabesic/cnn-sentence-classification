Tisuće vjernika čekali su u procesiji koja se protezala od Jelačićeva trga do zagrebačke katedrale kako bi dodirnuli sarkofag svetog Leopolda Bogdana Mandića koji je kasno večeras premješten u istoimenu župu u Dubravi, gdje će tijelo sveca biti do ponedjeljka.  U 19 sati u zagrebačkoj prvostolnici održano je euharistijsko slavlje koje je predvodio zagrebački nadbiskup kardinal Josip Bozanić.  Nakon euharistijskog slavlja vjernici su još mogli obići tijelo sv. Leopolda Bogdana Mandića, a u 22 sata ispred zagrebačke katedrale održan je obred ispraćaja koji je predvodio kardinal. Nakon toga je tijelo sv. Leopolda prevezeno u crkvu Sv. Leopolda u zagrebačkoj Dubravi, gdje nakon svečanog dočeka slijedi bdjenje koje vodi o. Ivan Ike Mandurić.    >> Gotovo 30 godina ljudima je obnavljao snagu i liječio rane U petak u 19 h na portalu Vecernji.hr pratite prijenos mise iz crkve sv. Leopolda Bogdana Mandića u Dubravi koju će predvoditi dubrovački biskup Mate Uzinić!  