Screenshot:YouTube 51-GODIŠNJI pilot Colin Glover suspendiran je nakon što su se u javnosti pojavile fotografije iz kokpita na kojima se, samo koji metar od putnika, usred leta samozadovoljava. Kompanija British Airways za koju Glover radi od 1990. godine otvorila je istragu, a zasad se sumnja da su sporne fotografije nastale u najmanje dva zrakoplova, od kojih je jedan Boeing 777. Muškarcu na fotografijama se ne vidi lice, no vide se noge u samostojećim čarapama, porno časopisi, a na jednoj od fotografija pilot je, čini se, usnimio i vlastitu muškost usred "akcije". Stručnjaci tvrde da su fotografije doista nastale u pravom kokpitu, a ne u simulatoru leta, a ovakvo ponašanje okarakterizirali su kao iznimno opasno. Zrakoplovna kompanija objavila je kako istražuju slučaj, a dokaže li se da se Glover, inače suprug i otac, zadovoljavao tijekom leta, slijedi mu otkaz. Odvjetnik osumnjičenog pilota opovrgnuo je navode da je na fotografijama njegov klijent.