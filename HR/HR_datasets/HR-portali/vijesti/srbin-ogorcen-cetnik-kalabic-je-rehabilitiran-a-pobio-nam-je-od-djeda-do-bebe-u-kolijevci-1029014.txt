Obitelji Kalabićevih žrtava ogorčene su zbog njegove rehabilitacije. Deset članova Pantićeve obitelji ubijeno je u pokolju 20. prosinca 1943. godine i to predvođeni Kalabićem koji je ubijao osobno... “Ne mogu vjerovati kud ova Srbija ide i što se događa. U cijeloj Srbiji su pravili zločine neverojatne. Ne mogu vjerovati da se danas sve okreće, da neki nadri-povjesničari pišu, lažu… Ne mogu shvatiti gdje ovo vodi”, kaže potomak stradalih u pokolju u selu Vranić pored Beograda, Vladan Pantić. Rehabilitacija desne ruke Draže Mihailovića, četnika Nikole Kalabića, malo koga je ostavila ravnodušnim, pa je tako ovu vijest s nevjericom dočekao i velik broj građana Srbije koji svjedoče o njegovoj brutalnosti. Deset članova Pantićeve obitelji ubijeno je u pokolju 20. prosinca 1943. godine., i to predvođeni Kalabićem koji je ubijao osobno: “Četnici su došli te večeri, njih deset do 15. Ušli su u kuću i sve poklali. Zaklali su od 87-godišnjeg djeda Joksima do jednogodišnjeg djeteta. Glava mu je bila skoro odsječena, crijeva razasuta po kolijevci. Pobijeni su svirepo… Uživali su u zločinu. Majci su vezali ruke za kolievku pa je izgledalo kao da ona drži dijete. Djedovu kćer Vidu su na 18 mjesta izboli kamama”, kaže Pantić. Masakr u Vraniću je bilo masovno ubojstvo 67 civila u selu Vranić 30 kilometara od Beograda koje su ubili pripadnici Prvog bataljona Posavske brigade Avalskog korpusa JVuO. Podijeljeni u tri grupe, četnici su izvršili pokolje u 14 kuća u selu čiji su pojedini članovi bili sumnjičeni za održavanje veze sa partizanima. U svim kućama pobijeni su svi ukućani, osim petoro koji su slučajno preživjeli. Ovaj masakr bio je najmasovniji u nizu prosinačkih pokolja na području Avalskog korpusa JvuO, a Nikola Kalabić je sudjelovao u njemu. >>> Srbi se bune zbog Stepinca, a rehabilitirali su Kalabića, ratnog zločinca koji je sklopio pakt s Nijemcima