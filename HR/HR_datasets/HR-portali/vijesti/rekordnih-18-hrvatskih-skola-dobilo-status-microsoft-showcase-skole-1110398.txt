18 hrvatskih škola, što je najviše do sada, dobilo je status Microsoft Showcase škole za dokazanu izvrsnost u unaprjeđenju nastavnih programa kako bi se učenicima omogućilo kvalitetnije i usmjerenije obrazovanje. Škole su ujedno prepoznate zbog korištenja mobilne i cloud tehnologije kako bi bolje pripremile učenike za uspjeh u poslovnoj karijeri. Prošle godine su status MS Showcase škole imale 4 škole u Hrvatskoj, a ove godine je taj broj povećan za gotovo pet puta. Tako se OŠ Gripe iz Splita, OŠ Mladost iz Osijeka, OŠ Popovača iz Popovače te OŠ Mato Lovrak iz Nove Gradiške pridružilo još 14 škola – IX gimnazija, OŠ Borovje, OŠ Trnsko, OŠ Kajzerica i OŠ Ivana Cankara iz Zagreba, OŠ Veliki Bukovec, OŠ Tužno, OŠ Horvati, OŠ Stjepana Kefelja iz Kutine, OŠ Petra Zoranića iz Nina, OŠ Domovinske zahvalnosti iz Knina, Gimnazija iz Vukovara, Škola za umjetnost, dizajn, grafiku i odjeću Zabok te Željeznička tehnička škola Moravice. Hrvatske škole se sada nalaze u eksluzivnom društvu od 850 škola širom svijeta, prepoznatih po svojim pionirskim naporima i inovaciji u promišljanju i dizajniranju nastave, učenja i procjene učenja, a sve s ciljem da učenici steknu kompetencije nužne za poslove 21 stoljeća. „Čestitam svim školama kojima je dodijeljen status Microsoft Showcase škole. Ovo je iznimno vrijedno priznanje za škole, ali i za naš obrazovani sustav, posebice kada znamo da je broj škola u samo godinu dana povećan s 4 na skoro 20. Tijekom cijele prošle godine smo radili na identificiranju i osposobljavanju škola koje primjenjuju ICT u nastavi, organizirali IT događanja, motivirali učitelje, podučavali učenike i iznimno sam sretna što su škole pozitivno reagirale. Ovo je veliko priznanje za strast i motiviranost učitelja u kreiranju modernog edukacijskog okruženja i vjerujem da će sada, kada su dio jedne velike mreže, u još većoj mjeri nalaziti inovativne načine prenošenja znanja putem tehnologije“, rekla je Anida Jusufović, voditeljica odjela za obrazovanje za Hrvatsku i BiH u Microsoftu. Showcase škole će blisko surađivati s Microsoftom kako bi prednjačile u primjeni inovativnih metoda u obrazovanju te će dijeliti viziju obrazovanja zasnovanog na tehnologiji na način da će podučavati druge škole kako provoditi promjene u educiranju. „Microsoft Showcase škole su sjajni primjeri primjene inovacija kako bi se uspostavila bolja povezanost, motiviralo učenike te kreirala zajednica koja koristi tehnologiju u školi i izvan nje. Te škole zaista mijenjaju načine učenja i omogućuju učenicima kvalitetnije učenje čime postižu više“, rekao je Anthony Salcito, potpredsjednik edukacijskog segmenta u Microsoftu za cijeli svijet. Osim što su globalno prepoznate zbog educiranja zaposlenika budućnosti, Microsoft Showcase škole dobijaju i mogućnost zajedničke suradnje širom svijeta, pristup profesionalnom razvoju, pozive na ekskluzivna događanja, pristup programu Microsoft Innovative Educators Experts (MIE Experts) koji pruža podršku učiteljima i učenicima kao i putem kojeg se mogu preuzimati inovativni modeli edukacije i razvijati novi koncepti. Za više informacija o Microsoftu, posjetite Web stranice www.microsoft.com/croatia 