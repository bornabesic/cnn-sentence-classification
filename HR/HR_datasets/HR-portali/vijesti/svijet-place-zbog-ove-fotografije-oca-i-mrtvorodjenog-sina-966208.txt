Foto: Facebook SIMONE i Marty Tonkin doživjeli su ono što nijedan roditelj ne bi trebao doživjeti - u rukama su držali svoju preminulu bebu. Maleni Nixon preminuo je u bolnici odmah nakon carskog reza 2014. godine. Smrt je uzrokovalo gušenje, teška povreda lubanje i mozga te krvarenje, piše ABC. Babica koja je bila zadužena za oslobađanje glave bebe nakon reza, navodno za to nije bila obučena, a istraga o tom tragičnom slučaju traje još i danas.  Fotografija na kojoj shrvani Marty ljubi svog novorođenog sina ovih je dana ponovno preplavila društvene mreže i rasplakala ljude diljem svijeta. Majka Simone danas pati od depresije, anksioznosti i PTSP-a, no ipak je smogla snage i u međuvremenu rodila još jedno dijete.