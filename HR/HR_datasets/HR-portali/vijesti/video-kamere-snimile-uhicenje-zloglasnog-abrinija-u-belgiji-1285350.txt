BRUXELLES - Belgijska tužiteljstvo potvrdilo je u petak navečer uhićenje pet osoba među kojima i Mohameda Abrinija za kojim se traga od terorističkih napada u Parizu u studenom prošle godine, ali još nema službene potvrde da je on "muškarac sa šeširom" sa snimke u bruxelleskoj zračnoj luci neposredno prije terorističkog napada 22. ožujka. Mohamed Abrini (31), belgijski državljanin marokanskog podrijetla sumnjiči se za sudjelovanje u terorističkim napadima u Parizu 13. studenoga prošle godine i Bruxellesu 22. ožujka. Njegovi otisci prstiju i DNK nađeni su u stanu u bruxelleskoj četvrti Schaerbeek, odakle su teroristi krenuli prema zračnoj luci Zaventem 22. ožujka. Abrini je viđen u društvu braće Salaha i Ibrahima Abdeslama nekoliko dana prije napada u Parizu. On ih je vozio iz Bruxellesa u Pariz i pomagao im pronaći stan u Parizu, gdje su pripremali napad.   Već ranije su kao bombaši samoubojice u bruxelleskoj zračnoj identificirani Ibrahim El Bakraoui i Najim Laachraoui, dok je treći muškarac sa šešriom, koji se s njima vidi na snimci nadzornih kamera, pobjegao prije napada ostavivši kolica za prtljagu na kojima je bila torba s eksplozivom. Ta naprava nije eksplodirala u vrijeme napada, nego je aktivirana kasnije pod nadzorom policije. Odmah nakon uhićenja Abrinija u medijima se počelo tvrditi da je on "najvjerojatnije" muškarac sa šeširom iz zračne luke. Tužiteljstvo je priopćilo da to još ne može potvrditi i da su u tijeku provjere. Međutim, portal politico.eu, pozivajući se na jednog belgijskog dužnosnika rekao je da je muškarac sa šeširom visok oko 190 centimetara, dok je Abrini visok 175 centimetara. Osim Abrinija uhićen je i Osama Krayem, kojeg se sumnjiči da je on druga osoba koji je bio postaji podzemne željeznice Maelbeek naposredno prije napada. Ta osoba je snimljena u društvu bombaša samoubojice Khalida El Bakraouija neposredno prije napada u postaji Maelbeek. Također, tužititeljstvo je potvrdilo da je ta osoba u trgovačkom centru City2 u središtu Bruxellesa kupila torbe u kojima su teroristi imali eksploziv u napadima od 22. ožujka u bruxelleskoj zračnoj luici. Osama Krayem je koristio lažno ime Naim Al Hamed. Grčke vlasti su uzeli otiske prstije osobi pod tim imenom u rujnu prošle godine na otoku Lerosu, odakle je otišao dalje prema sjeveru. Tužiteljstvo je potvrdilo da je po njega u njemački grad Ulm 3. listopada prošle godine automobilom došao Salah Abedslam i odvezao ga u Bruxelles.