Armina A. (32) je optužena da je namamila supruga Ekkeharta H. (58) na seks, a onda mu je njezin ljubavnik Jan D. (38) mačetom prerezao grlo. Tjedan dana prije početka procesa iscurile su nove informacije. Armina A. je u kuću pozvala ljubavnika. Prije toga je nabavila mačetu. Stavila ju je u podrum. Ljubavnik je stavio masku i rukavice i sakrio se u podrum. Kada se Ekkehart H. vratio kući, žena ga je namamila na seks. Ekkehart H. je suprugu koja je porijeklom iz Kenije upoznao na odmoru, a oženili su se 2007. Ona ga je varala s drugim muškarcima. Otac starijeg djeteta (6) je ljubavnik Jan D. Odvjetništvo je uvjereno da je Armina ljubavnika pozvala i on je ušao u spavaću sobu i prerezao Ekkehartu žilu u vratu. Tako je zamahnuo da je svojoj ljubavnici ozlijedio nogu. Ljubavnik je pobjegao, a Armina je otišla kod susjeda. On je pozvao pomoć. Armina je policiji ispričala da su u kuću upali naoružani razbojnici koji su ih napali. Jan D. je zločin djelomično priznao, a Armina se brani šutnjom, piše Bild.