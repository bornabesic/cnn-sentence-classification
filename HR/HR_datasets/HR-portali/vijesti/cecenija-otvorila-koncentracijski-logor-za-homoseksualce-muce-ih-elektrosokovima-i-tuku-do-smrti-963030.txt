Screenshot: YouTube ČEČENIJA je otvorila prvi koncentracijski logor za homoseksualce od Hitlerovog doba, a aktivisti javljaju da ih muče elektrošokovima i tuku ih do smrti, piše Daily Mail. Prošli tjedan objavljeno je da je ruska savezna država zatočila 100 homoseksualaca i ubila trojicu. Otvorili kampove u kojima ih ubijaju ili prisiljavaju da napuste Rusiju Novine Novaya Gazeta objavile su da su vlasti otvorile nekoliko kampova u kojima ubijaju gay muškarce ili ih prisiljavaju da napuste Rusiju. Svetlana Zakharova iz ruske LGBT Mreže izjavila je da rade na evakuaciji ljudi iz kampova, a neki od njih su već napustili regiju. Policija uzima mito ako žele da ih ostave na životu Jedan od zatvorenika koji je uspio pobjeći izjavio je da ih tuku kako bi otkrili vlastima ostale pripadnike gay zajednice.  Drugi je rekao da je morao čečenskoj policiji isplatiti mito od tisuća rubalja mjesečno kako ga ne bi ubili. "U Čečeniji nema homoseksualaca" New York Times javlja da gay muškarci iz regije brišu profile na društvenim medijima jer ih vlasti kontaktiraju s lažnim ponudama za spojeve, a zatim uhićuju. "Možemo jedino pozvati ruske vlasti da istraže ove optužbe. Homoseksualce u Čečeniji svaki dan progone i boje se o tome progovoriti", rekao je Alexander Artemyev iz Amnesty Internationala. Ranije je čečenski predsjednik Razman Kadyrov izjavio da nema progona homoseksualaca u regiji jer "oni tamo jednostavno ne postoje".