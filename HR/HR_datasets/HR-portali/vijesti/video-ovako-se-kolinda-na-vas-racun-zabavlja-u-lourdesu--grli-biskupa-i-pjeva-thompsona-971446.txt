Screenshot: Instagram  HRVATSKA predsjednica Kolinda Grabar Kitarović, kojoj se Marko Perković Thompson prije par dana požalio jer su mu Slovenci zabranili koncert u Mariboru, odlučila je na Instagramu objaviti snimku s vojnog hodočašća u Lourdesu.  >> Thompson: Očekujem od hrvatskih političara da učine nešto i da me zaštite  Podsjetimo, na vojno hodočašće u Lourdes su uz pripadnike Hrvatske vojske i policije otišlli predsjednica, ministar obrane Tomo Medved, ministar obrane Damir Krstičević i zamjenik načelnika Glavnog stožera Oružanih snaga RH Drago Matanović.   Zabava vladajućih u katoličkom svetištu na račun poreznih obveznika  Kolinda je danas na svom Instagram profilu objavila znakovitu snimku, na kojoj zagrljena s gore navedenim ministrima i vojnim biskupom Jurom Bogdanom pjeva Thompsonovu pjesmu "Lijepa li si".   Ne treba posebno ni napominjati da je put u Lourdes i smještaj svih vojnika, ali i ministara i predsjednice te pripadajuće im svite, plaćen iz džepova poreznih obveznika države čiji Ustav propisuje odvajanje države i vjerskih zajednica. Takve "sitnice", naravno, ne zabrinjavaju veselu Kolindu i ministre obrane i branitelja u vladi Andreja Plenkovića.  Kakvu poruku ovakva snimka šalje u situaciji u kojoj su Thompsonovi nastupi zabranjeni u nizu europskih zemalja zbog širenja poruka mržnje i zabranjenog znakovlja, što se dogodilo i nedavno u Sloveniji, procijenite sami.