Telefonski poziv američkog predsjednika Trumpa omeo je policiju koja je u ponedjeljak ispitivala izraleskog premijera Benjamina Netanyahua radi sumnji u korupciju. Nakon što je sjeo s policijskim istražiteljima u svojoj rezidenciji u Jeruzalemu, Netanyahu se ispričao i rekao da ga zove Trump, izjavio je suradnik izraelskog premijera. "Razgovarali su o prijetnji koju predstavlja nuklearni sporazum s Iranom i o potrebi zajedničke borbe protiv tih opasnosti", priopćio je premijerov ured nakon što su pojedinosti o saslušanju već izašle u večernjim vijestima. Netanyahu (67) osumnjičen je u dva slučaja, jedan koji se tiče primanja poklona od poslovnog čovjeka i drugi povezan s razgovorom koji je vodio s izdavačem izraelskih novina o tome kako će smanjiti konkurenciju u medijskom sektoru u zamjenu za povoljnije pisanje o njemu.