Kapsule medicinskog kanabisa stigle su u Imunološki zavod i od idućeg tjedna će se isporučivati u ljekarne koje to naruče, a u koje dođu pacijenti s liječničkim receptima. – Krajnja cijena mjesečne terapije bit će određena prema dozi lijeka koju propiše liječnik, no okvirne procjene su između 1200 i 2000 kn – kaže Lea Lupret Prugovečki, v. d. ravnateljice IZ-a. Povjerenstvo za analizu i preporuke za primjenu indijske konoplje i kanabinoida u medicinske svrhe na čelu s dr. Ognjenom Brborovićem jednoglasno je sastavilo smjernice za njihovo propisivanje te poslali Ministarstvu zdravlja, koje će ih objaviti na svojim stranicama. O primjeni u onkologiji izjasnilo se i Hrvatsko društvo za internističku onkologiju. Najprihvatljiviji je tabletarni oblik lijeka tj. ekstrakt biljke primijenjen kroz kapsule ili tablete, čime se postiže potpuna kontrola doze inuspojava, dok inhalacija nije prihvatljiva zbog teškoće s doziranjem, kažu.  >>'Poduzet ćemo sve da lijek koji donosi bilo kakav boljitak pacijentima, bude na listi HZZO-a' 