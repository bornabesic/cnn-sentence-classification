Ivan Turudić, predsjednik podružnice Hrvatskog društva logoraša srpskih koncentracijskih logora za Splitsko-dalmatinsku županiju uputio je otvoreno pismo premijeru Tihomiru Oreškoviću. Pismo prenosimo u cijelosti:  - Nakon što smo posljednjih dana svjedočili natpisima u medijima, koji prenose izjave pojedinih dužnosnika EU-radne skupine za proširenje Vijeća EU, a koji u svojim izjavama naznačuju da im nije jasno koje su primjedbe Hrvatske, odlučili smo podsjetiti cjelokupnu hrvatsku i svjetsku javnost na sve ono što bi Srbija trebala ispuniti prije nego dobije blagoslov za otvaranje poglavlja 23 kao i svih ostalih neotvorenih poglavlja. Krenimo redom: kao prvo podsjetit ćemo da Srbija nikad nije priznala agresiju na RH, kao ni postojanje koncentracijskih logora na svom teritoriju (logori nisu obilježeni), još uvijek potražujemo dokumentaciju od Srbije koja može dovesti do otkrivanja posmrtnih ostataka Hrvatskih branitelja i civila (knjige protokola bolničkih pacijenata Vukovarske ratne bolnice ), nije riješila pitanje granice (povrat Vukovarske Ade, Šarengradske ade), nije izvršila povrat otetog nacionalnog blaga, nije izvršila plaćanje ratne odštete, obeštećenje žrtava, svih onih logoraša koji su prošli koncentracijske logore na teritoriju bivše Jugoslavije. Nije ukinula zakon o jurisdikciji za zločine-mini Hag, nije procesuirala ratne zločince koji žive na svom teritoriju, nije riješila pitanje prava Hrvata koji žive na teritoriju Srbije... Podsjećamo da smo mi hrvatski branitelji ponosno branili i obranili RH od velikosrpske agresije te ne možemo dopustiti da nam administrativni referenti određuju kako će se ponašati legalno i legitimno izabrane institucije RH, odnosno nemožemo dopustiti 'skidanje gaća' kad to isti požele. Isto tako napominjemo koliko je RH morala ispuniti kriterija, koliko zakona uskaladit, odstupanje od proglašenja gospodarskog pojasa zbog pritiska iz Italije, pritisaka iz Slovenije i konačnog pristanka na arbitražu sa Slovenijom u svezi Piranskog zaljeva kao i ultimativnog traženja čak i onoga što nije postojalo od strane Haškog suda. Sve je to na kraju ispunjeno a Hrvatski narod strpljivo čekao više od desetljeća da bi bio primljen u članstvo ravnopravnih naroda. Imajući u vidu izjave koje dolaze iz Srbije iz usta predsjednika i premijera koji za sebe kažu da su četničke vojvode, a pretendiraju na hrvatski teritorij, te oslobađajućoj presudi njihova mentora Šešelja koji se izruguje žrtvama, stava smo da morate u ime Hvatskog naroda inzistirati na ispunjenju svih kriterija. Želimo istaknuti, da hrvatski nacionalni interesi nemaju i ne mogu imati cijenu, ako znamo da je ta cijena neprocjenjivo plaćena žrtvom hrvatskih branitelja i civila. Usprkos svemu mi hrvatski branitelji i hrvatski narod čije bilo osjećate kao stupovi društva spremni smo pružiti svakome ruku tko dolazi sa istinskim i časnim namjerama u međunarodno priznatu RH, ali ne možemo prihvatiti kurtoazno 'posipanje pepelom', lažno iskazivanje kajanja odnosno neiskreno žaljenje za sve učinjeno. Stoga gosp. predsjedniče Vlade RH, vama i svim ostalim koji u ime RH sudjeluju u odlučivanju davanja suglasnosti za otvaranje poglavlja 23, u ime svih onih koji su patili i pate zbog nacionalnih interesa RH iskazujemo punu podršku u nadi, s istinskom vjerom da ćete beskompromisno i ponosno kao što ste to i dosad predstavljali u svojem radu, u ime RH braniti i obraniti Hrvatske nacionalne interese, stoji u Turudićevom pismu. >>'Jasenovac zaboraviti nećemo i ne smijemo, ali s Hrvatskom hoćemo mir i dobre odnose' >>Pregovori s EU: Srbija zbog Hrvatske na čekanju 