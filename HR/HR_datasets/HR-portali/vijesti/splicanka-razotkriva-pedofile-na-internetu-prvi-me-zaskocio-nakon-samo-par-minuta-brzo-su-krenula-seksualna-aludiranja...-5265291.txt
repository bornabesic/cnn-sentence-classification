MarkoST: Bok Ema!Ema15: Bok i tebi!MarkoST: Imaš 15 godina?Ema15: Tako je, a ti?MarkoST: 38, smeta?Ema15: Pa možeš mi bit tata:DMarkoST: Nisi dijete, velika si cura... a ja i volim mlađe.Ema15: HahahahahhaMarkoST: Smijem li te ja zavoditi? Voliš o svemu pričati?MarkoST: Nema odgovora? Gdje ti se nalazi kompjuter, jesi sama doma?Ema15: Zašto?MarkoST: Da mama ne vidi s kim se dopisuješ...Otprilike ovako izgleda cenzurirana i ublažena verzija šokantnih razgovora u kakve svakodnevno na internetu upadaju hrvatska djeca, jer originalni razgovori prepuni su gnjusnih rečenica i detalja neprimjerenih objavi u novinama, u kojima stariji muškarci "zaskaču" uglavnom maloljetnice.Za potrebe kolegija "Projektiranje" na drugom semestru Studija dizajna pri Arhitektonskom fakultetu u Zagrebu, Splićanka Nika Tecilazić provela je puna dva mjeseca u popularnim chat sobama gdje borave mladi, kako bi se iz prve ruke uvjerila u ozbiljnost ovog društvenog problema, piše Slobodna Dalmacija.Nakon prikupljenih iskustava, a uz mentorstvo profesora Ivana Doroghya i asistenta Tomislava Vlainića, željela je iskoristiti dizajn u kreiranju multimedijalne kampanje koja za cilj ima upoznati djecu na opasnost verbalnih zlostavljača na internetu. I to direktno u centru problema, u chat sobama, gdje internetski predatori vrebaju od 0 do 24. U pitanju su mahom odrasle osobe koje vrlo vješto koriste anonimnost interneta te njegove komunikacijske alate kako bi uspostavili online odnos s djetetom te ga potencijalno (verbalno) zlostavljali. Najčešće žrtve su djevojčice od 13 do 18 godina, a njihovi roditelji uglavnom ne znaju ništa o tome. Tema je to o kojoj se u obiteljima rijetko priča.- Jedino što djetetu treba za pristupiti chat sobama je da osmisli svoj online nadimak. Bila sam uvjerena da su društvene mreže i razne aplikacije "pregazile" ovaj način online komunikacije, koji je bio popularan u vrijeme kada sam ja išla u osnovnu školu. No jako sam se iznenadila.Iako svjesna sigurnog postojanja ovog problema i prije nego što sam ga odabrala, rezultati su bili poražavajući. Možete onda zamisliti što se događa na danas puno popularnijem Facebooku – pita se Nika, koja je za svoj rad na ovu temu dobila i priznanje Studija dizajna.Kako bi projekt bio što vjerodostojniji, prijavljivala se uvijek pod istim nadimkom "Ema15", koji je jasno aludirao na njezine, navodno nježne godine.- Nije dugo trebalo da dođem do prvog predatora, samo nekoliko minuta. Uvjerena sam da se svatko od nas, u bilo kojem trenutku ako se logira pod sličnim nickom može svjedočiti njihovu javljanju, pa čak ni ne radeći ništa osim čekanja da se vama netko obrati.Sve krene klasičnim pitanjima, „odakle si“, „što slušaš“ i „iz kojeg si grada“. No čim pitanja skrenu na ispitivanja „gdje ti stoji računalo“, ili „jesi li sama doma“, budite sigurni da s druge strane ekrana nije u pitanju vršnjak nekog maloljetnika – otkriva ova studentica dizajna, koja smatra kako je chat samo početna točka, jer što internet više napreduje, to daje predatorima više prostora za djelovanje. - Vrlo brzo krenu i seksualna aludiranja, nema tu puno odugovlačenja. Lako je pretpostaviti što je cilj takvog razgovora, no za vrijeme istraživanja nisam nikad imala želuca doći do toga. Svakodnevno bi me šokirala količina tih tipova koji borave na internetu, jer ako razmišljate objektivno, tu su jer očito tu nešto postoji. Ne bi bili prisutni da se tu nemaju čime zadovoljiti.Bez obzira koliki postotak njih bi djelovao i fizički, no i ovo je dovoljan alarm za uzbunu – kazuje Nika, koja je tijekom dva mjeseca samo jednom "odradila" razgovor putem kamere, i to sa zabrinutom majkom jedne djevojčice koja se pod pseudonimom prijavila na chat kako bi od drugih curica saznala što to radi njezina kćer i krije li se na toj adresi potencijalna opasnost.Prva faza djelovanja predatora je formiranje prijateljstva, a nakon općih pitanja o interesima, ubrzo slijede i intimnije teme. Ako žrtva pristane i na taj razgovor, uskoro će uslijediti i zahtjev za razmjenom fotografija ili razgovor uz kameru. Već su zabilježeni i slučajevi u kojima su napasnici, nakon što bi dobili dovoljno informacija ili fotografija o djetetu, nove materijale dobivali ucjenjujući ih prijetnjom da će ono što imaju u posjedu podijeliti s drugima.Sljedeća je faza susret uživo. Kako do njega ne bi došlo, Tecilazić je osmislila zanimljivu online kampanju putem pop-up prozora koji bi se aktivirali nakon upisivanja brojki ili nekih ključnih riječi. - Potencijalnu opasnost predstavlja svako davanje bilo kakvih brojeva, godina starosti, ulice stanovanja ili broja mobitela, pa na tome zasnivam svoj projekt. Zatim je trebalo osmisliti način kako privući pozornost djevojčica. Primijetila sam da časopisi namijenjeni tom uzrastu dijele razne poklone, poput nakita, s kojim se kasnije te cure slikaju i objavljuju na društvenim mrežama tih medija. Bude ih više od stotinjak, neke i u "pozama" neprimjerenima njihovu uzrastu.No upravo time dolazim do ideje da moram napraviti nekakav šareni mamac koji bi privukao te iste curice. Uz njih služila bi se identičnim floskulama kojima se služe i predatori kako bi ostvarili svoj naum - kazuje Nika, navodeći primjer.- Rečenici ''Nemoj se bojati probati, nisi više tako mala'', pridružujem trend element kao što su maske za mobitele ili kozmetika, čime kreiram lažnu reklamu u formi web bannera na koju se potencijalne žrtve jednim klikom javljaju. Ovi ''oglasi'' postojali bi na web stranicama za direktnu komunikaciju koje posjećuju školarci, a posebno bi se aktivirali prilikom upisivanja brojeva.Tu bi ih dočekalo upozorenje "Velik broj korisnika chata su zlostavljači, i posjeduju intimne fotografije tvojih vršnjaka. Ne želiš da se i tvoja nađe među njima!", te broj policije na koji se mogu javiti, i savjet da o doživljenom popričaju s odraslom osobom u koju imaju povjerenje – objašnjava Nika, koja smatra kako bi možda predatori uz prisustvo upozoravajućih reklama, baš poput lopova kojima su namijenjene treptajuće crvene lampice u automobilima, bili uplašeni i odustali od djelovanja. - Projekt je još uvijek na razini studentskog zadataka, jer da bi zaživio, uz malo programerske spretnosti potreban je i veći interes nadležnih institucija, podizanje svijesti o problemu te pravovremena intervencija.Apsurdno je da internet tako brzo raste, djeca provode samostalno sve više vremena online, a istovremeno istraživanja i kampanje u kojima bi se upozoravalo na ove opasnosti gotovo da se ne provode - smatra autorica ovog projekta, za koju je, kako kaže, samo "grebanje po površini problema bilo sasvim dovoljno da bi dobila uvid u to što se događa". U dva mjeseca kontaktirao s djecom iz 260 obitelji!Najveći predator koji je "dolijao" ove godine na području Hrvatske je 35-godišnjak, kojem se na teret stavlja da je u samo dva mjeseca ove godine kontaktirao s djecom iz 260 obitelji na širem području države. Dovršenim kriminalističkim istraživanjima bila je utvrđena sumnja da je na štetu 78 djevojčica do 15 godina počinio čak 142 kaznena djela različitih spolnih delikata.Zloupotrebljavao je komunikaciju preko društvenih mreža, aplikacija za razmjenu poruka, fotografija i videozapisa, programa za brzo internetsko dopisivanje i videopozive, kao i chat programe. Lažnim predstavljanjem i obmanama u pogledu svoje dobi, predstavljao se kao vršnjak, stupao je u kontakte s više djevojčica i na prijevaran način ih mamio, vrbovao i poticao da se snimaju u seksualno eksplicitnom kontekstu, da mu takve sadržaje dostavljaju i da ga povezuju sa svojim prijateljicama.Pojedinim žrtvama osumnjičeni je i sam slao sadržaje pornografskog karaktera, a inzistirao je i na osobnim kontaktima sa žrtvama, koje je u nekoliko navrata i realizirao te počinio i kontaktna kaznena djela spolnih delikata.- ''Online predatori'', kako ih nazivate, ne moraju isključivo biti stariji muškarci, već i vršnjaci žrtvi - stoji u odgovoru iz Ministarstva unutarnjih poslova kada smo ih upitali za statističke pokazatelje za ova kaznena djela.- Za "Mamljenje djece za zadovoljenje spolnih potreba“ u cijeloj 2015. godini prijavljeno je 18 kaznenih djela, dok je u prvih devet mjeseci ove godine zabilježeno već 57 slučajeva. Za ''Iskorištavanje djece za pornografiju'' u prošloj godini bilježimo 118, dok je u 2016. u prva tri kvartala brojka već iznad 171 slučaja – obavijestili su nas iz MUP-a. MUP je na svojim stranicama objavio savjete za roditelje:- razmislite o opravdanosti korištenja neograničene online komunikacije vaše djece- razgovarajte sa svojim djetetom o rizicima u virtualnom svijetu- djetetu postavite granice, pravila i uvjete korištenja interneta- upozorite dijete da ne komunicira s nepoznatim osobama, jer se one mogu lažno predstavljati kao njihovi vršnjaci- upozorite ga da nikome ne daje osobne podatke o sebi, članovima obitelji ili prijateljima- poslane fotografije ili videosnimke nepoznate osobe mogu višestruko zloupotrijebiti- dogovorite s djetetom da vam povremeno pokaže sadržaj svojih komunikacija- dajte do znanja djetetu da ćete ga zaštititi čak i kada je učinilo nešto loše- vaše dijete ima pravo na privatnost, ali je vaša dužnost znati s kim dijete komunicira