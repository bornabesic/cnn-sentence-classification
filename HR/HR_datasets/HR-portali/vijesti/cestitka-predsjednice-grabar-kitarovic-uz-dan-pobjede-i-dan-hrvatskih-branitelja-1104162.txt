U povodu Dana pobjede i domovinske zahvalnosti i Dana hrvatskih branitelja, hrvatska predsjednica Kolinda Grabar-Kitarović uputila je hrvatskim državljankama i državljanima srdačnu čestitku u kojoj je naglasila da je "Oluja" kruna povijesne borbe za slobodu. "Svim hrvatskim državljankama i državljanima u domovini i svijetu srdačno čestitam Dan pobjede i domovinske zahvalnosti i Dan hrvatskih branitelja. Domovinski rat temelj je naše države, a 'Oluja' kruna naše povijesne borbe za slobodu. Ponosni na svoju pobjedu i na sva dosadašnja ostvarenja i uspjehe, proslavimo radosno naš državni blagdan, sa zahvalnošću svima koji su podnijeli žrtvu života i zdravlja za ostvarenu neovisnost i s vjerom da ćemo u domoljubnom zajedništvu ostvariti željene ciljeve za našu budućnost", poručila je predsjednica Grabar Kitarović u blagdanskoj čestitki. >> Orešković: Kao pobjednici i osloboditelji domovine Hrvatske proslavimo ovaj veliki dan dostojanstveno i ponosno 