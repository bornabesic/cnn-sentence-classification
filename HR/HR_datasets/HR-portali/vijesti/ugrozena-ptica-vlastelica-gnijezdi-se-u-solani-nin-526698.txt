Promatranje ptica organizirali smo od 2010. Nismo znali da će se stvari razvijati tako da će dolaziti grupe turista, da će se ptice toliko pripitomiti da će dozvoljavati da im se priđe i promatra gniježđenje, rekla je direktorica TZ Nin Marija Dejanović. U turističku ponudu najstarijeg hrvatskog kraljevskoga grada Nina uključila je i Solanu, gdje se gnijezde i vlastelice, koja se nalazi na popisu europske crvene knjige ugroženih ptica. Riječ je o ptici selici i močvarici. U Hrvatskoj ih je samo 50 parova. Ove godine u ninskoj Solani gnijezdo je savilo 15 parova. Par vlastelica gnijezdo je svio ni pola metra od staze po kojoj hodaju radnici u Solani, ali i grupe turista.