Stari policijski znanac D. R. (42) iz Samobora ponovno je završio iza rešetaka nakon što je u utorak zatečen u Velikoj Jazbini u blizini slovenske granice s nešto više od kilogram i pol marihuane koju je vozio u prtljažniku svog automobila.  Nakon što ga je policijska ophodnja zaustavila i temeljem sudskog naloga pretražila Citroen Saxo u kojem je bilo skriveno petnaest paketića s po sto grama 'trave' krenuli su i u pretragu kuće u Samoboru koju je D. R. iznajmljivao. Tamo su pronašli još devetnaest paketića droge, tako da su na kraju zaplijenili ukupno 3144 grama marihuane. > > Na Bajakovu 'pao' s 15 kilograma marihuane