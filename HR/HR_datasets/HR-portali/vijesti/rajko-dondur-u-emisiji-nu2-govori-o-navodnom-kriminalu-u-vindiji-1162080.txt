U emisiju Nedjeljom u 2, nakon gostovanja suca Trgovačkog suda Mislava Kolakušića, koji se ponajviše osvrnuo na lex Agrokor, došao je Rajko Dondur, 64-godišnji umirovljenik koji je većinu radnog vijeka proveo u Vindiji.  Iz prve ruke, svjedočio je o navodnom velikom kriminalu u Vindiji. U Vindiji je radio 29 godina, a zatim je iz osobnih razloga dao otkaz. Godinama nakon vratio se u tvrtku Koka gdje je bio 1994. kad ju je htjela kupiti Vindija. - Po raspisivanju natječaja za kupnju Koke pojavile su se plave kuverte. Ja znam samo za onu koju sam ja nosio. To je bila ona kuverta koja je išla u fond za privatizaciju - rekao je Dondur. U pitanju je bilo 20.000 maraka, a odnesena je tadašnjem predsjedniku Fonda za privatizaciju Kovaču. Porez je, kada je potkraj devedesetih došao na naplatu, u Vindiji izazvao šok - rekao je Dondur. - Pokušavali smo naći rupu, dodao je. 'Rupa' u zakonu je pronađena i prvi porezni obračun bio je umanjen za milijun i 300.000 kuna. Utaju poreza je objasnio činjenicom da su računi i fakture bile brojne (više tisuća) pa kada su ih računalnim putem za poreznu upravu zbrojili, umanjili su iznos, označavajući samo određene račune. Računali su, laički rečeno, da se nikome neće dati pregledavati stotine stranica računa koje su dali na uvid. Punili smo bačve sirupa sa vodom pa se činilo da je više robe nego što se činilo - rekao je Dondur opisujući kako se varalo na trošarinama jer su kontrole porezne uprave sjedili u skladištu i popisivali robu.  Po odluci Sabora donesen je zakon o reviziji pretvorbe i privatizacije. Do tada je privatizacija Vindije slovila kao najbolja iako nitko nije znao koji je model privatizacije bio u pitanju.  Dondur je sve prijavio USKOK-u. Prva prijava je bila 2014. u travnju u prostorijama PNUSKOK-a na Oranicama. Prijava je bila na 7 strana. Nakon tri godine dobio je poziv, iako je godinu dana nakon prve prijave podnio još jednu DORH-u. Dvije godine poslije dobio je informaciju da su izvedbe u tijeku, ali su tajne. Dondur iza sebe također ima tri kaznene prijave. Jednu je zaradio kad je nakon 40 godina rada ostao bez posla i krenuo s poslom u maloj firmi njegovog prijatelja.  Upravo je završetak tog posla završio s kaznenim prijavama jer je navodno koristio novac bez odobrenja vlasnika (cifra oko 8.000 kuna). Zašto tek danas vi prijavljujete zakonitosti u Vindiji? - Pitao je Stanković - To već traje više od 6 godina, objasnio je... Obraćao se novinarima, medijima...  - Ali sve je bilo blokirano od strane Vindije i njegovog PR-a, tvrdi Dondur. Rekao je kako se nikome ne osvećuje, a za sve što tvrdi ima svjedoke.  - Vindija je mali Agrokor - zaključio je Dondur. - Ja procijenjujem da će za godinu dana Vlada pisati lex Vindija. Aleksandar Stanković istaknuo je kako su pokušali kontaktirati Vindiju, ali nisu dobili odgovor.  Sve je prokomentirao i prvi gost Mislav Kolakušić. - Prvo bih čestitao gospodinu Donduru na hrabroj građanskoj odgovornosti. Drugo što je bitno, ovo je čisti dokaz da mi ne smijemo imati zastaru utajenog poreza. Po zakonu, rekao je Kolakušić, sve je 'piši propalo' jer je u zastari. - Tko je jamio jamio je - rekao je Kolakušić, ali i istaknuo da nije ništa gotovo jer se zakoni mogu mijenjati.  >> Milan Kovač odgovorio na optužbe iz NU2: 'Zapravo je posrijedi Stjepan Mesić' >> Kolakušić: Lex Agrokor krši Ustav! Reakcija burze i odgovornih osoba je bila katastrofalna   