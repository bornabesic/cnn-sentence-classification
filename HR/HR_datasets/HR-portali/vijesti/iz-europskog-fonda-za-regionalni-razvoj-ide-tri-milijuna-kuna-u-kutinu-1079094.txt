Više od tri milijuna kuna iz Europskog fonda za regionalni razvoj završit će u Kutini, gdje će se utrošiti u energetsku obnovu Osnovne škole Vladimira Vidrića. Projekt je vrijedan 4,3 milijuna kuna, a ostatak će osigurati Grad Kutina. Ugovor o dodjeli bespovratnih sredstva s ministrom graditeljstva Lovrom Kuščevićem potpisala je ravnateljica škole Snježana Coha. – Škola je u suradnji s Gradom Kutina u projekt energetske obnove zgrade, vrijedan gotovo 4,5 milijuna kuna krenula s ciljem stvaranja kvalitetnijih uvjeta za školovanje djece, ali i uštede energije. Prevelika i nepotrebna potrošnja energije u OŠ Vladimira Vidrića dosad je bila značajno financijsko opterećenje, stoga je dugoročni cilj ušteda i racionalizacija troškova u toj školi - rekla je ravnateljica. >> Nova pročelja i prozori na 32 vrtića i škole štede milijune 