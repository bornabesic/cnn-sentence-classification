Nevjerojatnih 3,66 promila alkohola u krvi imao je 50-godišnjak iz Poduma kojeg je u ponedjeljak poslijepodne u redovnoj kontroli zaustavila policija.   Upravljao je vozilom švedskih oznaka, a kada je zaustavljen policajci su uočili da je pijan. Alkotestirali su ga, a alkotest je pokazao da ima 3,66 promila u krvi. No usprkos tome, 50-godišnjak je htio nastaviti s vožnjom, u čemu su ga policajci spriječili. Priveli su ga u policijsku postaju u Otočac, gdje je zadržan do otriježnjena. Privremeno mu je oduzeta i vozačka dozvola, a slijedi mu i prekršajna prijava.  