Foto: Shutterstock POLICIJSKI službenici Sektora kriminalističke policije PU istarske dovršili su kriminalističko istraživanje i utvrdili sumnju da je 31-godišnji hrvatski državljanin počinio kaznena djela trgovanje ljudima, protupravno oduzimanje slobode i teška tjelesna ozljeda.  Muškarca se sumnjiči da je početkom 2015. godine, u svom ugostiteljskom objektu na porečkom području, zaposlio 43-godišnjakinju, koja je bila bez sredstava za život i smještaja, no pritom joj za taj rad nije isplaćivao naknadu, nego joj je povremeno davao manje količine novca i druge predmete, javlja PU istarska. Osumnjičeni je ženu smjestio u skladišnu prostoriju, gdje je spavala u neprimjerenim uvjetima, držao je pod nadzorom njene komunikacijske uređaje i povremeno je zaključavao u navedenu prostoriju, a u slučajevima kada je pogriješila u radu, zlostavljao ju je psihički i fizički, pri čemu ju je teško ozlijedio.  Osumnjičeni je po dovršetku kriminalističkog istraživanja, 23. srpnja u poslijepodnevnim satima, priveden u pritvorsku jedinicu PU istarske.