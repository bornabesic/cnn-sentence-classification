PRIPADNICI ministarstva unutarnjih poslova u Beogradu zaplijenili su više od sedam kilograma različitih narkotika, više komada različitog streljiva, dva pištolja i uhitili 18 osoba. Uhićeni su osumnjičeni zbog ilegalnog posjedovanja oružja i droge, priopćio je MUP Beograda. Pretresom objekata, automobila i osobnim pregledom osumnjičenih, policija je pronašla četiri kilograma i 780 grama marihuane, 313,10 grama heroina, 428,12 grama amfetamina, 1,3 kilograma smješe kofeina i paracetamola,150 grama kokaina te nešto sintetičkih droga, opremu za precizno mjerenje, dva pištolja, više komada streljiva i prepravljenu skraćenu pušku. Svi osumnjičeni će, uz kaznenu prijavu, biti privedeni višem javnom tužiteljstvu u Beogradu.