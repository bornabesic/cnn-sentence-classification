Vršitelj dužnosti glavnog ravnatelja HRT-a Siniša Kovačić i predstavnici dvaju reprezentativnih sindikata zaposlenih na HRT-u u petak su potpisali novi Kolektivni ugovor kojim se uređuje obveze i prava radnika i poslodavca na rok od godinu dana. Ugovor sadrži pravna pravila kojim se uređuje sklapanje, sadržaj i prestanak radnih odnosa na HRT-u, a poslodavac se obvezao da se će odredbe tog ugovora primjenjivati na sve radnike HRT-a, njih više od 2800. Ugovor su u ime uprave HRT-a potpisali v.d. glavnog ravnatelja Siniša Kovačić, a u ime Samostalnog sindikata radnika HRT-a Željko Lazić te predsjednik Sindikata tehnike HRT-a Marijan Petričević. "Pregovori su protekli u prijateljskom tonu, relativno brzo i ne mogu reći da sam sto posto zadovoljan Kolektivnim ugovorom, ali očekujem da će biti bolje od listopada", kazao je Petričević najavljujući nastavak kolektivnog pregovaranja na novom ugovoru koji bi vrijedio u duljem razdoblju. Kovačić se zahvalio predstavnicima sindikata na njihovom partnerskom odnosu istaknuvši da su pregovori bili kao "partija šaha koju su obje strane dobro odigrale". "Slažem se sa kolegom Marijanom da predstavnici sindikata nikada nisu do kraja zadovoljni. Mi to kao druga strana moramo respektirati i uvažavati. Međutim u ovom tehničkom mandatu zahvaljujem vam na jednom partnerskom odnosu i razumijevanju trenutka i situacije u kojoj se kuća nalazi, a koji nije takva da bismo mogli povećavati prava zaposlenika HRT-a", rekao je privremeni ravnatelj. Istaknuo je i da su ugovorom zadržana postojeća prava svih zaposlenika te kako će najugroženije skupine zaposlenika osjetiti poboljšanje te je izrazio nadu kako će obje strane u partnerskom odnosu doći do trajnijeg rješenja, odnosno trajnijeg kolektivnog ugovora. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!