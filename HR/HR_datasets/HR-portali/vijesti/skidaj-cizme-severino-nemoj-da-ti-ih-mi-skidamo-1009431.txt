U parama nije problem, jer para nema, odgovorio bi nam tada gospodin Ivica Todorić, i mislio da se time otarasio dosadnih utjerivača dugova Dug nije otplativ. Ne možda naš, ali Todorićev svakako. Nema u tom Agrokoru kapitala, ni da se namiri država a kamoli ostali vjerovnici. A država, to smo ustvari mi, iako toga nismo uvijek svjesni. Todorić ne duguje nikome drugome nego nama. Osobno i kolektivno, svakome bar po malo. Jer mi smo ti koji punimo proračun. Rupu u proračunu koju je napravio, opet ćemo mi morati krpati, kao što smo sve rupe do sada pokrpali. Ni sami ne znamo kako, ni više od čega, ali kad ovoj državi fali novca, udari po građanima, sirotinji. Globe bakice što prodaju po tržnicama, dignu ili izmisle novi porez, uzmu ovima, otmu onima, samo sebe i svoje nikada ne diraju. Porez koji nije platio Todorić je zapravo dug koji ćemo na duge staze mi morati preuzeti. Opet su nas preveslali. Nastat će kriza, a cijenu će platiti narod. Osim ako konačno ne shvatimo kako smo mi ti kojima su svi oni dužni. U parama nije problem, jer para nema, odgovorio bi nam tada gospodin Ivica Todorić, i mislio da se time otarasio dosadnih utjerivača dugova. Ali kako nema, vidite ove dvorce, vile, kolekcije slika, privatne helikoptere i aerodrome, da o voznom parku i ne govorimo. Ne, to je moje privatno vlasništvo, rekao bi tada gospon Todorić. Nema privatnog vlasništva dok se ne otplati dug. To vam se zove bankrot gospodine Todorić. Aha…. I onda bi popisali imovinu, sve do posljednje kemijske olovke, ali bi nam i dalje nedostajali milijuni. A tada bi se netko sjetio gospođe Ive Balent, faraonove kćeri. Au, što je ta bila darežljiva. Darovala je svima, šakom i kapom, a posebno onima koji ionako imaju previše. Tako je i dragoj prijateljici Severini za rođendan poklonila čizme koje koštaju minimalno 8000 kuna. Jadnica ih inače nema puno, tek pet ili šest stotina različitih modela. A baš su joj se ove svidjele…. Svoj poklon, ponosno je pokazala napaćenom narodu na društvenim mrežama, a kad joj se učinilo kako bi to moglo biti neprimjereno, izbrisala je objavu, jer voli glumiti da je socijalno osjetljiva. Baš kao i mila joj drugarica, Iva Balent. Naravno, čizme je zadržala. E pa kako Todorić nema dovoljno novaca da nam plati dug, trebamo ući u trag novcu. Vrlo brzo, doći ćemo na taj način i do Severine. Zato skidaj čizme Severino! 