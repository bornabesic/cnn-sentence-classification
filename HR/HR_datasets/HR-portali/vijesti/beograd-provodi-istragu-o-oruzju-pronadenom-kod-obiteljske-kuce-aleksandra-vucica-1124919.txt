Po nalogu srbijanskog tužiteljstva provodi se istraga nakon što je u sanducima pored šetališta kod spomen-parka Jajinci pronađeno oružje nedaleko od obiteljske kuće oca Aleksandra Vučića, prenose u nedjelju beogradski mediji. Naložena je analiza otisaka te DNK uzoraka s oružja koje je u subotu pronađeno u šumi. Radio-televizija Srbije javila je da forenzičari nastavljaju pretraživati lokaciju na kojoj je otkriveno oružje. Prema beogradskim medijima nedaleko od obiteljske kuće oca Aleksandra Vučića, u kojoj često boravi i srbijanski premijer, policija je nakon prijave jednog građanina pronašla ručni bacač M-80 - "zolju", četiri ručne bombe, 100 komada streljiva kalibra 7,62 milimetara i nekoliko metaka za automatsko oružje. Pronađena količina oružja bila je dovoljna da uništi kolonu vozila, a arsenal je nađen  50-ak metara prije skretanja prema kući obitelji Vučić, "na mjestu gdje se zbog konfiguracije terena mora usporiti" do brzine od 10-ak kilometara na sat. Srbijanski premijer odbio je u subotu komentirati vijest o oružju rekavši da čeka informacije sigurnosno-informativne agencije (BIA) i policije, a ministar unutarnjih poslova Nebojša Stefanović poručio je da se srbijanski premijer "nalazi na sigurnoj lokaciji". >> Kod kuće Aleksandra Vučića pronađeni blindirani automobil, 'zolja' i bombe Large cache of weapons found in vehicle near family home of #Serbia's Prime Minister Aleksandar Vučić, says state television pic.twitter.com/tc9iDenGbp 