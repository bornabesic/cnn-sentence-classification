Pod jakim mjerama osiguranja u zgradu Klinike za traumatologiju u zagrebačkoj Draškovićevoj ulici doveden je Amir Mafalani. Zbog pratnje zatvorenika osuđenog za sudjelovanje u ubojstvu Ive Pukanića i Nike Franjića prije osam godina u Zagrebu su se opet na cesti pojavile duge cijevi. Tri vozila interventne policije osiguravala su put od zatvora do bolnice, sam pregled te put natrag. Riječ je o standardnoj proceduri i mjerama opreza koje se poduzimaju zbog zatvorenika takvog kalibra. Podsjetimo, Amir Mafalani je za sudjelovanje u likvidaciji suvlasnika i suradnika Nacionala osuđen na 15 godina zatvora. A boreći se za svoja prava prije nekoliko godina tužio je Republiku Hrvatsku tražeći 255.000 kuna odštete “zbog cijelog niza povreda ustavnih i ljudskih prava” tijekom njegova uhićenja par dana nakon ubojstva.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!