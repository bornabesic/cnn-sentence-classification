Hrvatska radiotelevizija opovrgava današnju izjavu predsjednika Hrvatskoga novinarskog društva Saše Lekovića u kojoj njezino vodstvo optužuje da je medijima poslalo priopćenje o zaključcima s jučerašnjega sastanka HND-ova ogranka Radio održanoga u Hrvatskome Hrvatska radiotelevizija nikomu nije poslala službeno priopćenje HND-ova Ogranka Radio niti joj je to namjera činiti.  Kao što je poznato, Hrvatska radiotelevizija na svojoj službenoj unutrašnjoj stranici namijenjenoj zaposlenicima već niz godina omogućuje prostor sindikalnim organizacijama i profesionalnim odnosno strukovnim udruženjima koja djeluju na Hrvatskoj radioteleviziji. U skladu s tim te s dosadašnjom praksom u rubrici posvećenoj Hrvatskome novinarskom društvu na HRT-ovoj unutrašnjoj stranici danas poslijepodne je na temelju primljene e-poruke predsjednice HND-ova ogranka Radio Silve Celebrini objavljeno izvješće sa spomenute sjednice.  Vodstvo Hrvatske radiotelevizije ovime ujedno poziva da se javni medijski servis ne instrumentalizira odnosno da se ne koristi za potrebe unutrašnjih obračuna u Hrvatskome novinarskom društvu. >> Siniša Kovačić najavio razdvajanje radija i televizije 