Boris Luketa, nakon pokušaja samoubojstva, na liječenju je u splitskom Kliničkom centru Nastavljeno je kriminalističko istraživanje policijskih službenika Službe kriminalističke policije PU šibensko-kninske i Ravnateljstva policije u koordinaciji s Županijskim državnim odvjetništvom u Šibeniku, vezano za slučaj trostrukog ubojstva 74-godišnjaka, njegove 70-godišnje supruge i 65-godišnjaka i pokušaja ubojstva 51-godišnjaka ove srijede na Brodarici, priopćili su jutros iz policije. >>> Troje ubijenih u pucnjavi u Šibeniku: Osumnjičeni nakon višesatnih pregovora stavio pištolj u usta i opalio, ali preživio Utvrđuju se sve okolnosti tri kaznena djela teškog ubojstva za koja se sumnjiči 59-godišnji Boris Luketa, počinjena protekle srijede oko 16,35 sati u Brodarici. Prema posljednjim informacijama, Luketa je osumnjičen i za pokušaj teškog ubojstva 51-godišnjeg Kemala Keranovića. Naime, prije nego što je ubio Hakiju (74) i Milku (70) te Ivana Bajića (65), Luketa je pucao i u Keranovića. Metak ga je promašio, a Kemal je uspio umaknuti u obližnju šumu. Boris Luketa, nakon pokušaja samoubojstva, na liječenju je u splitskom Kliničkom centru, a njegovo je stanje i dalje vrlo teško i životno je ugrožen te mu je oštećen mozak. 