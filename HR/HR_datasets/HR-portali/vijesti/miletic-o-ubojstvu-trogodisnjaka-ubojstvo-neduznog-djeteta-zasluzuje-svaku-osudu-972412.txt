Foto: FAH BORIS MILETIĆ, gradonačelnik Pule, danas se putem Facebooka osvrnuo na ubojstvo 3-godišnjeg dječaka u tom gradu. > UBIJEN TROGODIŠNJAK Sumnja se da je zadavljen i bačen u more, policija istražuje četvero ljudi "Kao gradonačelnik, a prije svega i kao otac duboko sam ožalošćen današnjim nemilim događajem koji nikoga ne može ostaviti ravnodušnim. Pula je miran i tolerantan grad u kojemu su ovakvi izolirani slučajevi rijetkost. Ubojstvo nedužnog djeteta zaslužuje svaku osudu i ovim putem apeliram na policiju da poduzme sve mjere kako bi čim prije pronašli krivce ovog gnusnog događaja", napisao je Miletić. Regional Express doznaje da se kriminalističko istraživanje provodi na više osoba, dvije ženske i dvije muške osobe. Još nitko nije uhićen. Kako piše iPress, pretpostavlja se da je dječak - čije je beživotno tijelo pronađeno u plićaku kod lučice Mandrač - zadavljen i bačen u more.