IAKO JE veći dio susreta bila slabija momčad od Osijeka, preporođena Cibalia i treću utakmicu zaredom ne zna za poraz. Vinkovčani su se u slavonskom derbiju 34. kola HNL-a spasili golom iz penala u sudačkoj nadoknadi, nakon što je Knežević u 87. minuti zabio za vodstvo Osijeka u VInkovcima. No, neoprezni Baršić je u prvoj minuti sudačke nadoknade na rubu kaznenog prostora srušio Bašu, a kazneni udarac je u izjednačenje pretvorio Vitaić. GOLOVI Cibalia je ovim remijem povećala prednost ispred posljednjeplasiranog Splita na dva boda, no Splićani sutra igraju u Zaprešiću. Cibalia je prije šest kola imala čak sedam bodova manje od Splita, no od tada je izgubila samo jednu utakmicu i pobjegla s dna. Vinkovčani u preostale dvije utakmice gostuju na Rujevici, a u zadnjem kolu dočekuju Lokomotivu. Osijek igra kod kuće protiv Dinama i u zadnjem kolu gostuje kod Splita. HNL, 34. kolo: Cibalia - Osijek 1:1 (Vitaić 90'+1'-11m / Knežević 87') Rezultati by SofaScore