LJUBLJANA - Bivši slovenski premijer i prvak oporbene Slovenske demokratske stranke (SDS) Janez Janša (51) vjenčao se sa dvadeset godina mlađom Urškom Bačovnik.   Vjenčanje se održalo u najužem krugu rodbine i prijatelja u crkvi Srca Isusovoga u Drežnicu nad Kobaridom.   Nakon izlaska iz crkve na pitanje kako se osjeća kao oženjeni muškarac Janša je rekao "to morate probati!", a potom je poljubio svoju suprugu Uršku.   U okolici crkve se skupilo stotinjak ljudi koji su mladencima zaželjeli mnogo sreće u zajedničkom životu, a jedna gospođa je uzviknula "i mnogo djece", javljaju slovenski mediji.      Urška Bačovnik je liječnica, a s Janšom se u javnosti pojavila ujesen 2006. godine. Janši je to prvi brak, a iz jedne dugogodišnje veze iz mladosti ima odraslu kćer.  (ič/v.z.)