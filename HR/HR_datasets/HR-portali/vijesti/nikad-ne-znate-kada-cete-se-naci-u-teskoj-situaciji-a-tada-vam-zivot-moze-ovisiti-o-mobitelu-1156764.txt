Osim što služe u poslovne svrhe ili za zabavu, mobiteli su vrlo korisni uređaji koji nam mogu pomoći i spasiti nam život. Postoji nekoliko načina da dozovete pomoć ako se nađete u nekoj teškoj situaciji, no mobitel mora biti uključen, što često zna biti problem kod pametnih telefona. Postoji nekoliko načina da produljite trajanje baterije kako bi vaš mobitel što dulje radio. Pri štednji će vam mnogo pomoći smanjenje svjetline ekrana koji je najveći potrošač. Važno je i namjestiti postavke da se ekran brzo ugasi nakon upotrebe jer je najčešće namješteno da se ugasi tek nakon tridesetak i više sekundi od prestanka upotrebe. Bitna je stavka i isključivanje vibracije, kao i isključivanje WiFi-a, Bluetootha i GPS-a. Neke aplikacije ''rade'' i kada mobitel nije u upotrebi te se katkada spajaju na internet tako da je poželjno isključiti i podatkovnu mrežu. Također, odabir 3G mreže umjesto 4G dodatno utječe na smanjenje potrošnje baterije.  Ako se nalazite na području gdje je signal jako loš i ne možete uspostaviti poziv, pokušajte poslati SMS na 112 jer je za njeno slanje potrebno mnogo manje signala. Također, mobitel će dulje vremena pokušavati poslati poruku i to će napraviti čim se nađete u području gdje ima malo signala. Ako se u panici ne možete dosjetiti koda za otključavanje ekrana, ne brinite jer će na početnom zaslonu biti i dio za hitne pozive koji će vam omogućiti da dozovete pomoć. Također, na pametne telefone moguće je instalirati aplikacije za hitne slučajeve u koje se mogu pohraniti informacije o vašem zdravstvenom stanju, što bi zasigurno pomoglo prilikom spašavanja. Što kada se nađete na području gdje signala uopće nema? I za takve slučajeve postoji rješenje, a riječ je o satelitskim komunikatorima koji se upare s mobitelom. S pomoću njih moguće je slati poruke, pristupiti podacima o GPS-u i, najvažnije, pozvati pomoć preko satelitskih mreža. >> Imate li još svoj stari mobitel? Koliko vam je trajala baterija? Šaljite nam fotografije starih modela i svoja iskustva >> Nosite mobitel u spavaću sobu i dopuštate to i svojoj djeci? Nakon ovoga više ne biste trebali 