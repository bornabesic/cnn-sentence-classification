Legendarni glumac Arnold Schwarzenegger rekao je u nedjelju kako  očajava kad razmišlja o onome što bi Trumpova energetska politika, koja se oslanja na fosilna goriva, mogla učiniti planetu.  - Kad čujem da želi vratiti ugljen, to je povratak unazad. Sljedeće će htjeti vratiti konje i kočije - rekao je glumac u Cannesu i dodao da sa Trumpom ili bez njega svi moramo ići naprijed. Pritom je pozvao ljude da ustanu za spas planeta. Naglasio je kako su svi veliki pokreti počeli od osnova i da se ne može čekati Washington.  Schwarzenegger sudjeluje kao narator u dokumentarcu Čuda mora 3D, sina legendarnog istraživača Jacquesa Cousteaua, a u Cannesu je rekao da će se zbog ovog filma ljudi zaljubiti u oceane, prenosi Yahoo News.