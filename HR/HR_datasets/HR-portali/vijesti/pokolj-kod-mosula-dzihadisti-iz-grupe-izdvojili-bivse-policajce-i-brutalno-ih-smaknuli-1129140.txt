Prema tvrdnjama organizacije Human Rights Watch, Islamska država ubila je više od 300 bivših iračkih policajaca i zakopala ih u masovne grobnice u blizini Mosula. Pokolj se dogodio prije tri tjedna, a tijela su zakopana u masovnoj grobnici kod grada Hamma al-Alila. Reutersov reporter posjetio je grobnicu te su mu stanovnici rekli da se unutra nalaze ljudi koji su upucani ili su im odrubljene glave. Kazali su i kako smatraju da je do 200 osoba ubijeno u tjednima prije nego se Islamska država povukla iz grada.  Humans Rights Watch navodi kako su bivši policajci izuzeti iz grupe od 2000 ljudi koje su džihadisti prisilili na povlačenje. U izvješću donose i iskaz jednog radnika koji je vidio "četiri velika kamiona" koji su prevozili "100 do 125" ljudi. Nekoliko minuta poslije čuo je automatsku pucnjavi i krikove. Ista scena ubrzo se ponovila, a u kamionima se nalazilo između 130 i 145 ljudi. Drugi očevidac kazao je kako je čuo automatsku pucnjavu u trajanju od oko sedam minuta i to tri noći zaredom. >> Velika ofenziva: Iračke snage oslobodile trećinu istočnog dijela Mosula >> Iračke snage napreduju, časnici tvrde da se vode najsmrtonosnije borbe koje su ikad vidjeli 