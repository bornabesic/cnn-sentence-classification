Foto: Carl Court/Staff/Getty  BRITANSKA policija javlja kako zna identitet trojice napadača koji su u subotu ubili sedam i ozlijedili 48 ljudi u Londonu.   Njihova imena bit će objavljena "čim to bude moguće", rekao je BBC-u jedan od policajaca koji rade na slučaju.   Napadače je policija ubila nakon što su kombijem pokosili ljude na  London Bridgeu.   Jutros su pretražene dvije kuće u četvrti East London. U Barkingu je u nedjelju popodne uhićeno 12 ljudi za koje se vjeruje da su povezani s napadima.  Cressida Dick iz policije kaže kako postoji "ogromna količina" forenzičkog materijala i dokaza koji su prikupljeni u kombiju kojim je izvršen napad i izvan njega. Otkrila je i da se istraga odvija brzo kako bi se što prije ustanovilo je li još netko povezan s napadom.  Odgovornost za napad preuzela je tvz. Islamska država.