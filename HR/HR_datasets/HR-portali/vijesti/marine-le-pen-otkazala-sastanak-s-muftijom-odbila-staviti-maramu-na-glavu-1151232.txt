Marine Le Pen, predsjednička kandidatkinja francuske krajnje desne Nacionalne fronte, otkazala je danas sastanak s libanonskim velikim muftijom jer nije željela staviti maramu na glavu tijekom susreta. "Možete prenijeti velikom muftiji moje izraze poštovanja, ali ja se neću pokriti", rekla je novinarima Le Pen, koja boravi u posjetu Libanonu. Ured velikog muftije priopćio je da su savjetnici Marine Le Pen ranije obaviješteni o zahtjevu da ona nosi pokrivalo za glavu tijekom sastanka. Ispitivanja javnog mišljenja pokazuju da će Le Pen vjerojatno dobiti najveći broj glasova u prvom krugu predsjedničkih izbora u travnju, ali da će izgubiti u odlučujućem drugom krugu u svibnju. >> Le Pen obećaje protjerivanje imigranata i izlazak iz EU: 'Ovo buđenje naroda je povijesno!' >> 'Počelo je europsko domoljubno proljeće' 