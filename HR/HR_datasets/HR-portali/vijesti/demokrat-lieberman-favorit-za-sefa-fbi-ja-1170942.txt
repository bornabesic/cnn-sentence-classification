Intenzivna potraga Trumpove administracije za novim čelnikom FBI-ja u punom je jeku, a ime koje je isplivalo na površinu kao jedno od najizglednijih za tu poziciju ono je bivšeg američkog senatora Joea Liebermana (75). Iskusni senator i tužitelj Američki mediji idu korak dalje, pozivajući se na provjerene izvore iz Bijele kuće, i tvrde kako je Lieberman siguran Trumpov izbor. U prilog tome ide i činjenica da se Trump u Bijeloj kući sastao s Joeom Liebermanom i glavnim državnim tužiteljem Jeffom Sessionsom. Iako Lieberman dolazi iz redova demokrata, ne treba čuditi kako se Trump odlučio za njega s obzirom na to da bivši senator posljednjih nekoliko godina radi u istoj odvjetničkoj tvrtki kao i Trumpov dugogodišnji odvjetnik Marc Kasowitz. Što se pak političke karijere, tiče Lieberman je više nego kvalificiran za posao prvog čovjeka FBI-ja s obzirom na to da se sa sigurnosnom tematikom bavio i tijekom boravka u Senatu. Potpredsjednički kandidat Joe Lieberman bio je senator iz države Connecticut od 1989. do 2013. godine, pri čemu je punih šest godina bio na čelu senatskog Odbora za domovinsku sigurnost. Prije političke karijere šest je godina bio državni odvjetnik u američkoj saveznoj državi Connecticut, a sustav odlično poznaje iznutra jer se i sam kandidirao za Bijelu kuću. Prvi put kao potpredsjednički kandidat uz Ala Gorea 2000. godine te kao predsjednički kandidat unutar Demokratske stranke 2004. godine. Izbor novog šefa FBI-ja događa se u trenutku kada se Donalda Trumpa sumnjiči se za opstruiranje pravosuđa navodnim zahtjevom Jamesu Comeyu da FBI odustane od istrage o bivšem Trumpovu savjetniku Michaelu Flynnu.