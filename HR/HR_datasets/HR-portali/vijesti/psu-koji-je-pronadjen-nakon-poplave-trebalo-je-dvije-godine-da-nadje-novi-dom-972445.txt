Foto: Pflugerville Animal Shelter PRONAĐEN je nakon jedne poplave, a trebale su mu pune dvije godine da dobije novi dom i obitelj. Ima 36 kilograma pa su Thompsona mnogi smatrali prevelikim i preopasnim za svoju obitelj iako je zapravo bila riječ o velikoj bebi koja je htjela ga netko voli i mazi. Nakon poplave je smješten u skloništu u kojem su ga volonteri i zaposlenici počeli trenirati kako bi lakše pronašao dom. Previše je bio nemiran, pogotovo kad je išao u šetnje no svi su znali da će mu s malo treninga lako promijeniti ponašanje i pronaći mu savršenog vlasnika. Iako je drag pas koji se voli maziti i igrati, mnogi su ga ignorirali i izbjegavali. Zaposlenicima skloništa je bilo teško gledati kako udomljavaju ostale pse dok je Thompson u međuvremenu čekao i čekao. Bez obzira na sve nisu odustali nego su ga i dalje trenirali i nudili zainteresiranima, a prošlog tjedna je konačno došao taj dan kad je ovaj veliki pas dobio novi dom. Uzela ga je jedna obitelj s malom djecom i psom, što znači da će Thompson imati dovoljno društva za igranje. Iako im je svima prirastao srcu, zaposlenici skloništa su bili presretni dok su ga gledali kako odlazi.