COLOMBO - Šrilanski dužnosnici zaduženi za zaštitu divljih životinja su zapanjeni - najgori tsunami u povijesti usmrtio je 22.000 ljudi u toj državi, ali još nije pronađeno truplo nijedne životinje. Ogromni valovi udarili su izravno na nacionalni park Yala, najveći šrilanski nacionalni park i pravi rezervat divljih životinja u kojem žive stotine slonova i leoparda. "Nismo pronašli nijednu mrtvu životinju", rekao je zamjenik upravitelja nacionalnog parka. "Ne samo da nema mrtvih slonova, nismo našli nijednog stradalog zeca. Životinje definitivno imaju šesto čulo, imaju osjećaj kad se sprema katastrofa i negdje su se očito sklonile", dodao je H.D. Ratnayake. (Hina)