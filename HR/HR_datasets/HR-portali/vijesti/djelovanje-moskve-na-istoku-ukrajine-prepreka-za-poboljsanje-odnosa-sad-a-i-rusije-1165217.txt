Američki državni tajnik Rex Tillerson rekao je u nedjelju u telefonskom razgovoru s ukrajinskim predsjednikom Petrom Porošenkom da djelovanje Moskve na istoku Ukrajine ostaje prepreka poboljšanju odnosa između SAD-a i Rusije. U tom telefonskom razgovoru, do kojeg je došlo nakon smrti američkog promatrača Organizacije za europsku sigurnost i suradnju (OESS) na istoku Ukrajine, dvojica su dužnosnika naglasila potrebu da sve strane, posebno separatističke snage kojima upravlja Rusija, odmah provedu dogovoreno iz sporazuma iz Minska, rekao je glasnogovornik američke administracije Mark Toner. OESS je objavio u nedjelju da je njegov promatrač ubijen u eksploziji mine na istoku Ukrajine američki državljanin, a da su ranjeni Čeh i Nijemac. Ubijeni američki promatrač prva je žrtva specijalne promatračke misije (SMM) OESS-a u Ukrajini otkako je raspoređena prije tri godine u toj regiji gdje nadzire poštivanje mirovnih sporazuma. Oko 600 promatrača OESS-a zaduženo je za kontrolu poštivanja mirovnih sporazuma na pobunjeničkom istoku Ukrajine gdje je više od 10.000 osoba ubijeno od početka sukoba u travnju 2014.   >> Tillerson u Moskvu došao s ultimatumom: Odreknite se Assada! >> Na istoku Ukrajine neće doći do eskalacije 