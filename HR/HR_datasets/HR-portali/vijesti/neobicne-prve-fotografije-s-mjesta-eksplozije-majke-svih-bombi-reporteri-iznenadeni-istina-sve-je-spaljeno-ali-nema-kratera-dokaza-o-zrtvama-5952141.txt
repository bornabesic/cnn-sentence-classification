Prije 11 dana Amerikanci su na istoku Afganistana bacili gigantsku bombu u kojoj je bilo čak 11 tona eksploziva. Cilj 'majke svih bombi', kako je vole nazivati, bio je uništiti kompleks tunela koji su koristili militanti Islamske države, ali ni desetak dana nakon eksplozije još nije poznato koliko je džihadista ubijeno. Afganistanske vlasti tvrde da je ubijeno stotinjak pripadnika ISIS-a, ali te navode Amerikanci nisu mogli potvrditi. Po prvi puta nakon napada na mjesto detonacije su stigli i novinari, ali reporter Reutersa izvještava da nije previše toga vidio. Tek spaljenu zemlju i drveća, te razbacane cigle... Čak su i neki tuneli koji su koristili teroristi ostali netaknuti. Dokaza o eventualnim žrtvama nema. REUTERS Službenici američke vojske tvrde da nisu mogli ranije novinare pozvati budući da su morali očistiti to područje od preostalih militanata ISIS-a, ali i talibana. Reporteri koji su došli u Nangarhar tvrde da je teško odrediti i mjesto pada bombe, budući da nema nikakvog kratera, ali sudeći po iskrivljenim i spaljenim drvećima može se zaključiti da je 'razarajući val topline' sve spržio. REUTERS Nekoliko stotina metara dalje od udara, Afganistanci su proučavali podzemne tunele koje su koristili ISIS-ovci. Ulaz u tunel je toliko malen da čovjek prosječne visine jedva može ući unutra, a po cijelom kompleksu bili su razbacani električni kabeli, jastuci, sagovi, muška odjeća. Afganistanci kažu da je jedna pećina isključivo bila rezervirana za zarobljenike, ali da je u trenutku napada bombom bila napuštena. REUTERS REUTERS Amerikanci naglašavaju da ih uopće ne zanima koliko je militanata ubijeno u napadu, već da je cilj bio uništiti podzemni kompleks tunela i očistiti područje od mina. To je danas potvrdio i američki ministar obrane James Mattis koji je doputovao u Afganistan. - Kopanje tunela i brojanje žrtava vjerojatno je besmisleno u trenutku dok ganjamo neprijatelja koji vam još uvijek može nauditi - rekao je Mattis. REUTERS Dužnosnici američke vojske procjenjuju da u Afganistanu djeluje između 600 i 800 militanata ISIS-a. Međutim, Afganistanci naglašavaju da su od Baghdadijevih fanatika veći problem talibani koji su bili i ostali najdominantnija militanta skupina u Afganistanu. Uostalom, prošli tjedan su na sjeveru zemlje u vojnoj bazi ubili 140 vojnika. Vjeruje se da je to bio najsmrtonosniji napad terorista još od 2001. kada su talibani svrgnuti s vlasti. REUTERS REUTERS REUTERS REUTERS REUTERS REUTERS REUTERS REUTERS