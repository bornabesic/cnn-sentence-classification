Koliko su psi osjećajne životinje pokazala je i četverogodišnja kujica Electra, križanka pit bulla čija je snimka slomila srca mnogih. Trenutak kada je shvatila da su je njezini vlasnici napustili i ostavili za udomljavanje zabilježen je kamerom, a njezin tužni pogled govori sve o tome kako se u tom trenutku osjećala.  Pas je ostavljen u skloništu za životinje u Pamoni u Kaliforniji, a snimku je napravila žena po imenu Lolys Menchaka koja pomaže skloništu pronaći životinjama nove domove.  – Electra predstavlja lice tuge i stvarnosti u ovom skloništu. Ponekad pokušavam shvatiti vlasnike koji ostavljaju svoje ljubimce i ne osuđujem ih, no kada vidite reakciju pasa jednostavno ne mogu to razumjeti – rekla je ona.  Srećom, Electra je brzo pronašla novi dom i vlasnike koji je, nadajmo se, neće ostaviti.