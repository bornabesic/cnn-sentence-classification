Nabavom 16 helikoptera OH-58D HRZ opet dobiva eskadrilu borbenih helikoptera koju su hrvatske Oružane snage izgubile 2000. kada su prizemljene ruske leteće tvrđave Mi-24. Ti lakojurišni borbeni helikopteri odgovaraju svim sigurnosnim ugrozama koje prijete RH. Isprobani su u ratnim uvjetima, a model D posjeduje znatno jači motor nego starije verzije. Namijenjeni su i za uporabu u migrantskim krizama (senzori, kamere, noćni nadzor granica), kao i odgovor na terorističke prijetnje. Zahvaljujući njihovim senzorima, naoružanju i vojnoj opremi, HRZ postaje dominantan u izviđanju i borbenom djelovanju iz zraka, sa sposobnošću uništavanja tenkova i ciljeva na udaljenosti od 8 km, pri čemu je helikopter skriven i izlaže samo stup s MMS-om. 16 HELIKOPTERA OH-58D Vrijede oko 1,7 milijardi kuna, a kako je riječ o donaciji SAD-a, Hrvatsku će stajati oko 200 milijuna kuna. Proizvedeni su od 2010. do 2012., a u uporabi od 2012. do 2015. MMS SUSTAV  Senzori za termalno skeniranje, teleoptički, laserski i optički senzori za označavanje i ciljanje smješteni su unutar kugle iznad glave rotora. AGM-114 HELLFIRE Protuoklopne laserski navođene rakete dometa do 8 km lete brzinom od 1,3 macha (1591 km/h). Kiowe su se tim raketama dokazale u Iraku i Afganistanu. UGRAĐENE ŠKARE Kiowe imaju ugrađene škare za rezanje kabela i žica zbog iskustva iz Vijetnama, gdje je bilo gubitaka zbog udara u žice dalekovoda. LAU-68 LANSER   Hydra 70 nevođene su rakete koje rabi većina američkih helikoptera i zrakoplova primarno za napad iz zraka na ciljeve na zemlji. Efektivni domet 8 km. M3P 12.7 mm STROJNICA  Primarna je američka teška strojnica (ispaljuje 450 do 575 metaka u minuti), razara laki oklop. HV je ima na oklopnom vozilu Patria. BAZA JE JET RANGER   Kiowa je višenamjenski helikopter proizveden 60-ih godina na osnovi helikoptera Bell-206A Jet Ranger, koji znaju voziti svi naši piloti jer se na njemu i školuju u HRZ-u. 93. ZRAKOPLOVNA BAZA  U Zadru su smještene sve Kiowe jer su u Zemuniku najbolji meteorološki i drugi uvjeti za obuku pilota. Zapovjednik eskadrile je pukovnik Krešimir Ražov. OBUKA PILOTA  Počinje potkraj siječnja kada stižu američki instruktori koji će, uz pomoć triju trenažera, obučiti osam naših pilota. A oni će to znanje prenijeti na ostale. Glavne karakteristike DIMENZIJE Dužina: 12,85 m Promjer rotora: 10,67 m Visina: 3,39 m TEŽINA Masa: 1737 kg Bruto masa: 2495 kg POGON 1 × Rolls-Royce T703-AD-700A ili 250-C30R3 turboshaft, 650 hp (485 kW) svaki PERFORMANSE Maksimalna brzina: 240 km/h Brzina krstarenja: 204 km/h Domet: 556 km NAORUŽANJE Svaki pilon (od ukupno dva) može nositi jedno od navedenog: - 1 M3P (or M296) 50 cal (12,7 mm) strojnica - 1 LAU-68 lanser raketa - 7 2.75” Hydra 70 rakete - 2 AGM-114 Helfire rakete POSADA 2 pilota >> Moćnih 16 helikoptera Kiowa Warrior dopremljeno u bazu Zemunik >> Jačanje obrambene sposobnosti: Predstavljeno 16 helikoptera Kiowa Warrior 