Njemačka policija uhitila je u petak 28-godišnjeg muškarca osumnjičenog za bombaški napad na autobus nogometne momčadi Borussia Dortmund prošli tjedan, priopćeno je iz ureda njemačkoga saveznog tužitelja.  Muškarac, koji ima njemačko i rusko državljanstvo, optužen je za pokušaj ubojstva, nanošenje teških tjelesnih ozljeda i izazivanje eksplozije, navodi se u priopćenju. Uhićen je tijekom policijske operacije pored grada Tuebbingena u jugozapadnoj pokrajini Baden-Wuerttemberg. Nogometaši su se vozili prema stadionu na utakmicu Lige prvaka protiv AS Monaca 11. travnja, kada su se dogodile tri eksplozije pri čemu je ozlijeđen branič njemačke momčadi Španjolac Marc Bartra a utakmica odgođena za sljedeći dan.  Osumnjičeni se nadao da će izazvati pad dionica nogometnog kluba, piše njemački list Bildt. Prema rezultatima istrage, kupio je putem interneta dionice kluba u vrijednosti 78.000 eura, dodaje list. >> Istražitelji pronašli pismo, tko je preuzeo odgovornost za napad? Golman Borussije: 'Čuo se prasak. U šoku smo legli na pod' >> Borussia nakon napada razmišljala o povlačenju iz Lige prvaka!