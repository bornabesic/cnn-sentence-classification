Požar u C.I.O.S.-ovom centru za reciklažu smatra se u potpunosti lokaliziranim, izjavio je voditelj intervencije Tomislav Resman, zapovjednik Vatrogasne postrojbe Jankomir, te se zahvalio na pravovremenoj reakciji svih uključenih u operativno gašenje i upravljanje inervencijom - djelatnicima Gradskog ureda za upravljanje hitnim situacijama na čelu sa pročelnikom Pavlom Kalinićem, profesionalnim i dobrovoljnim vatrogasnim postrojbama, Zagrebačkom holdingu i djelatnicima C.I.O.S. grupe. [360 video] 144 vatrogasca borilo se s požarom: "Gori planina smeća" Više na http://bit.ly/2qwNsBZ Reporter: Roberto Turk Opožareno područje osiguravao je MUP. U gašenju požara sudjelovale su i autocisterne zagrebačke Čistoće, te Vodovoda i odvodnje. Djelatnici hitne pomoći su preventivno obišli lokaciju, no budući da nije bilo potrebe za intervencijama napustili su požarište.   Djelatnici Nastavnog zavoda „Dr. Andrija Štampar“ su jučer promptno započeli sa višestrukim mjerenjima kvalitete zraka, kojima nije utvrđena pristutnost štetnih plinova niti u zraku, niti na lokaciji požarišta, niti u široj okolini. Mjerenja se nastavljaju. Jutrošnja mjerenja također nisu pokazala nikakvo opasno onečišćenje. Sva trenutačna mjerenja ukazuju da nema ozbiljnijih posljedica za Grad Zagreb i okolicu, što je trenutačno najvažnija informacija.  Vatrogasci us postavili ekološku branu kako bi se filtrirala voda kojom su gasili požar. Ona će skupljati sve čestice, a njih će na kraju zbrinuti tvrtka Eko flor. U krugu poduzeća C.I.O.S., tvrtke koja prikuplja i prerađuje industrijski otpad na zagrebačkom Jankomiru, u ponedjeljak oko 20.30 sati došlo je do požara smeća. Vatrogasci i dalje dežuraj na odlagalištu C.I.O.S.-a Više na http://bit.ly/2p3rVk7 Reporter: Bogdan Blotnej Na gašenje velikog požara u pogonu C.I.O.S.-a, u Ulici Josipa Lončara 15, poslano je trideset vatrogasnih vozila. Požar je prouzročio ogroman dim koji se vidio u zapadnom dijelu grada te na području Novog Zagreba. Srećom, nitko nije ozlijeđen. Iz C.I.O.S.-a su izvijestili da je požar možda podmetnut. Kažu da još nije poznat uzrok, ali da je djelatnik zaštitarske službe desetak minuta prije njegova izbijanja primijetio paraglajdera koji je kružio nad otpadom, točno nad mjestom izbijanja požara. "Sukladno izjavi zaštitara, požar je izbio na samom vrhu hrpe otpada. Da je požar izbio na dohvatljivom mjestu, gašenje bi započela i zaštitarska služba centra za recilkažu, no dim je primijećen na nedostupnom vrhu, gdje nije uobičajeno da počnu požari izazvani samozapaljenjem otpada.", izvijestili su iz CIOS-a. C.I.O.S. grupa u većinskom je vlasništvu njemačke Scholz grupe koja godišnje ostvaruje 3,7 milijardi eura prihoda poslujući na više od 400 različitih lokacija u više od 25 zemalja svijeta. Vodeća je regionalna kompanija za sakupljanje i recikliranje željeznog i čeličnog otpada i ostalih otpadnih materijala. Na više od 80 lokacija u regiji, godišnje obradi 1,1 milijun tona otpada, a zapošljava 2.000 djelatnika, od toga više od tisuću u Hrvatskoj. 