Vojna policija provodi veliku istragu o remontu aviona MiG 21 koji su kupljeni i remontirani u Ukrajini. Jutarnji list ekskluzivno doznaje da su dosad u istrazi utvrđene mnogobrojne nepravilnosti te se ozbiljno sumnja da je u tom poslu isplaćeno mito! Dvanaest remontiranih MiG-ova Hrvatskom ratnom zrakoplovstvu predano je u srpnju 2015. godine. Osam mjeseci nakon toga Ratno zrakoplovstvo raspolaže samo s tri borbena aviona, a pet remontiranih aviona povučeno je iz upotrebe! Prema informacijama iz istrage, kriminalisti Vojne policije do sada su utvrdili da su na avionima koje je Hrvatska kupila od Ukrajine "prekucani" serijski brojevi i da oni ne odgovaraju dokumentaciji aviona ni brojevima koji se navode u ugovoru o remontu, te da ugrađeni dijelovi aviona ne odgovaraju pratećoj dokumentaciji aviona. Istraga je pokazala da su avioni kupljeni od Ukrajine stariji nego što piše u dokumentaciji. Navodno četiri do pet godina. Može se postaviti i pitanje je li upravo tih sedam aviona koji su upućeni u Ukrajinu na remont i vraćeno natrag. Čak se ozbiljno sumnja da je cjelokupna dokumentacija lažirana, a remont na avionima uopće nije obavljen! Istraga je, prema našim informacijama, pokrenuta nakon neprestanih kvarova na tek remontiranim avionima. Tiskano izdanje Jutarnjeg lista u sutrašnjem broju donosi vam na četiri stranice veliki specijal o golemoj aferi koja trese Ministarstvo obrane: