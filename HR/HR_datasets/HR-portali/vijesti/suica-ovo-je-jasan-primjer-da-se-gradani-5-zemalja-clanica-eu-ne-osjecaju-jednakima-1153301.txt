Nakon što je Europska komisija u prosincu objavila da ne želi ispuniti zakonsku obvezu i, zbog na- čina na koji SAD tretira Hrvatsku i još četiri članice EU, predložiti uvođenje viznog reciprociteta za američke državljane, jučer je Europski parlament podsjetio Komisiju da mora to učiniti “u roku od dva mjeseca”. – Još 12. travnja istekao je dvogodišnji zakonodavni rok za primjenu viznog reciprociteta, a unatoč tome mi i dalje imamo situaciju da američki građani slobodno putuju Europskom unijom, dok naši građani, baš kao i građani Bugarske, Cipra, Poljske i Rumunjske moraju ispunjavati uvjete i plaćati aplikaciju za vizu čime su nepravedno diskriminirani u odnosu na sve druge zemlje članice. Drago mi je da Europski parlament nastavlja vršiti pritisak na Komisiju da izvrši svoje obveze sve dok se ne ispoštuje potpuni vizni reciprocitet između Europske unije i SAD-a. Građani Hrvatske moraju imati ista prava kada putuju u SAD kao i ostali europski građani – komentirao je Tonino Picula (SDP) nakon što je Europski parlament izglasao jučer rezoluciju o viznom reciprocitetu. Svima isti tretman – Građani Republike Hrvatske, punopravne članice NATO-a i EU, trebaju imati jednaki tretman kao i ostali građani EU – složila se i Dubravka Šuica (HDZ). – Ovo je jasan primjer zašto se građani pet zemalja članica ne osjećaju jednakima – dodala je. Podsjetimo, EK je zaključila da bi uvođenje viza Amerikancima za ulazak u sve države EU, kao protumjera zbog toga što SAD i dalje ima vizni re- žim za građane Hrvatske, Poljske, Cipra, Bugarske i Rumunjske, bilo kontraproduktivno. Dovelo bi, prema stavu EK, do “znatnih negativnih učinaka” i “pogoršalo bi, umjesto da poboljša, situaciju za građane i poslovne subjekte s obje strane Atlantika”. Umjesto uvođenja viza za Amerikance, EK želi nastaviti diplomatske pregovore s Washingtonom o ukidanju američkih viza za sve građane EU. EK izigrava propise Komisija tako izigrava europske propise koji kažu da bi građani EU koji putuju u neku treću zemlju trebali uživati isti vizni re- žim kao državljani te konkretne treće zemlje koji putuju u EU. Europski parlament, za razliku od Komisije, nema milosti i ne strahuje od kontraproduktivnog učinka uvođenja viza za Amerikance sve dok SAD ne ukine vize za apsolutno sve građane EU. Pitanje je hoće li Komisija poslušati takav zahtjev iz rezolucije EP-a ili će samo pokušati iskoristiti postojanje takve rezolucije kao još jedan argument kojim nagovara Washington na odluku o ukidanju viznog režima za Hrvate, Poljake, Rumunje, Bugare i Ciprane. Hrvatska je suzdržana zbog političkih i ekonomskih odnosa te nade polaže u lobiranje i dogovor sa SAD-om. >> Hrvatica se morala odreći turističke vize i zabranjen joj je ulazak u SAD?