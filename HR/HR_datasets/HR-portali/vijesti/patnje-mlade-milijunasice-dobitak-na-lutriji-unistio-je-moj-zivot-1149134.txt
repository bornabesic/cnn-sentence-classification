Najmlađa bitanska dobitnica milijunskog zgoditka namjerava tužiti lutriju jer joj je jackpot "uništio život", piše Metro. Jane Park imala je samo 17 godina kad je na na lutriji dohvatila glavni zgoditak, ni više ni manje nego milijun funti. Danas, četiri godine kasnije, teško se nosi s posljedicama iznenadnog bogatstva i duboko žali što je onomad kupila pobjedničku srećku. Štoviše, tvrdi da bi igre na sreću trebalo zabraniti maloljetnicima i najozbiljnije razmišlja o tužbi protiv Camelota, tvrtke koja u Velikoj Britaniji vodi igru na sreću zvanu Euromillions. Onog dana kad je uplatila dobitni listić Jane je živjela s mamom u socijalnom stanu i honorarčila je za osam funti po satu. Život joj se odjednom okrenuo naglavačke i ona jednostavno nije znala što bi s tolikim novcem. Razumljivo, dala si je ugraditi silikonske dodatke kako bi si povećala grudi, pa si je kupila dvije lijepe nekretnine, a s njima i čivavu, kako već dolikuje mladoj milijunašici. No ono što nikako nije mogla kupiti novcem bilo je pronaći dublji smisao u svom ispraznom životu. - Mislila sam da će mi biti deset puta bolje, a postalo mi je deset puta gore, priznaje mlada loto milijunašica. - Imam materijalne stvari, no moj je život isprazan. Koji je moj smisao u životu?, kontemplira ona dok čeka da je pozovu na sud zbog vožnje u pijanom stanju u rodnom Edinburghu.  >> Kako živi pravi milijunaš s ulice, osvojio iznos plaće za 800 godina! >> Otkriveno tko je misteriozni milijunaš koji anonimno dijeli novac! 