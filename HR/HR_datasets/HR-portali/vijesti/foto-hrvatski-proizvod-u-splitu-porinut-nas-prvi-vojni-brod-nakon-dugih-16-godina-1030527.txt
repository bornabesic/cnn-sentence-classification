Do kraja 2017. brod bi trebao službeno dobiti ime i biti predan na uporabu Hrvatskoj ratnoj mornarici U splitskom Brodosplitu porinut je prvi vojni brod tzv. “Novogradnja 540”, tj. ophodni obalni brod za Obalnu stražu, nakon dugih 16 godina stanke. Riječ je o ophodnom brodu za nadzor teritorijalnog mora, traganje i spašavanje te prijevoz manjih postrojba specijalne namjene. Brod će se dovršavati u moru iduća dva mjeseca, tako da smo danas svjedočili tzv. radnom porinuću. Očekuje se da će sve potrebne testove proći tijekom godine, javlja dalmacijadanas.hr. Između Brodosplita  i Ministarstva obrane 2014. je godine potpisan ugovor za izgradnju pet obalnih ophodnih brodova u vrijednost od gotovo 400 milijuna kuna. Ugovor uključuje izradu glavnog projekta broda, gradnju prototipa i još četiri broda u seriji. Novi brod Obalne straže je u potpunosti hrvatski proizvod. “Porinuće prototipa ophodnog broda za nas u Ministarstvu obrane dio je procesa koji bi se opremanjem trebao privesti kraju. Očekujemo da se unutar tri mjeseca, kako je obećano, opremi brod i pripremi za ispitivanje. Očekujemo da Brodosplit sukladno iskustvu koje ima ovo brodogradilište dovrši posao kako bi MORH mogao preuzeti brod. Kada se u potpunosti dovrši prototip i izvrše testiranja, onda kreće serijska gradnja još četiri ophodna broda. Radi se o projektu vrijednom ukupno oko 400 milijuna kuna”, istaknuo je Zdravko Jakop, državni tajnik u Ministarstvu obrane. Riječ je o projektu izgradnje pet brodova za potrebe Obalne straže Hrvatske ratne mornarice, koji će Obalnu stražu staviti uz bok modernijih svjetskih obalnih straža. “Bilo je bojazni hoće li brod zadovoljiti sve tehničko taktičke zahtjeve, zbog čega smo upregnuli sve stručnjake kako bi zadovoljili te zahtjeve. Izgradili smo brod koji je po svojim karakteristikama trenutačno najoptimalniji i najefikasniji brod u svojoj klasi na svijetu, kazao je Tomislav Debeljak, predsjednik Uprave Brodosplita.U četiri godine restrukturiranja u potpunosti smo izvršili sve svoje obveze. Postali smo samoodrživa tvrtka i ušli među 10 posto najuspješnijih tvrtki u Hrvatskoj po prošlogodišnjim pokazateljima”, istaknuo je Tomislav Debeljak. Brod dužine 43,5 m opremljen je daljinski upravljanom oružnom stanicom s automatskim 30mm topom te dvije ručno upravljive strojnice 12,7 m i 4 ručna prijenosna protuzrakoplovna raketna sustava. Kapacitet broda je 17 ljudi uz autonomiju plovidbe od 10 dana. Brzinu od 28 čvorova osiguravaju glavni brodski motori snage 2 x 2525 kW ili 2 x 3386 konjskih snaga. Opremljen je i krmenom rampom i diverzantskom brodicom krutog trupa za 6 članova posade s propulzijskim dizel motorom koji omogućuje brzine do 40 čvorova i autonomiju plovidbe od 60 NM. Kao posebna odlika ističe se optimiziranost brodskih sustava gdje s jednim ukrcajem goriva može otploviti 1000 nautičkih milja. Optimizirana potrošnja goriva zbog inovativnog dizajna oblika trupa i odličnih plovidbenih svojstava omogućava vrlo efikasno korištenje čime se ostvaruju znatne uštede u usporedbi sa sličnim brodovima. Temeljna namjena obalno ophodnih brodova je ophodnja radi nadzora i zaštita interesa RH na moru, ali proširenjem plovnosti moći će sudjelovati u međunarodnim akcijama traganja i spašavanja na moru. Ivo Cagalj/PIXSELL Ivo Cagalj/PIXSELL Ivo Cagalj/PIXSELL Ivo Cagalj/PIXSELL Did you find apk for android? You can find new Free Android Games and apps.