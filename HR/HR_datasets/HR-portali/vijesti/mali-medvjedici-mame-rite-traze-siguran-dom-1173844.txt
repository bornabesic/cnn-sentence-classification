Njihova mama Rita mješanka je tornjaka, a tatu nikad nisu upoznali i ne znaju ni kako izgleda. Na svijet su došli nenadano, ubrzo nakon što su dobri ljudi odlučili prigrliti kujuci koja im je dolutala u dvorište. Ako je suditi po mami, i oni će vjerojatno biti većeg rasta. No, već sada mogu biti sigurni da neće lutati kao mama, jer njezini ljudi obećali su im da će biti kućni ljubimci, da neće živjeti u boksu, ali ni na lancu. Bilo ih je šest, jedan braco i seka udomljeni su, a domove traže još njih četvero – dvije kujice i dva mužjaka. Udomljavaju se uz provjeru uvjeta i obaveznu kastraciju. Ako im želite pružiti siguran i topli dom, bez obzira u kojem ste dijelu Hrvatske, zovite na 091/50-48-630.