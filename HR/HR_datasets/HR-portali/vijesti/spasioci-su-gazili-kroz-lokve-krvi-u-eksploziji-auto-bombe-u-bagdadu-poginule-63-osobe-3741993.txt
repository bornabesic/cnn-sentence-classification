Najmanje 63 osobe su ubijene, a više desetaka ih je ozlijeđeno u srijedu u eksploziji automobila bombe na punoj tržnici u bagdadskom Sadr Cityju, objavila je iračka policija i bolnički izvori. Odgovornost za napad je preuzeo ISIS. Većina žrtava su žene, a mnogi ozlijeđeni su u kritičnom stanju, rekli su izvori. Među mrtvima je i nekoliko žena koje su se spremale za vjenčanje, kao i dvojica muškaraca koji su trebali biti mladoženje. Očevici su rekli da su ulice bile u lokvama krvi, a spasioci su morali gasiti požare kako bi pružili pomoć žrtvama, piše Guardian. Novinska agencija Amak, koja podupire Islamsku državu, javila je da su mete bombaša samoubojice bili borci šijitske milicije. Nekoliko sati nakon prvog napada, uslijedilo je još nekoliko detonacija. Čini se da će se ova srijeda ispostaviti najkrvavijim danom u Bagdadu u posljednjih nekoliko tjedana. Inače, džihadisti Islamske države koji se bore protiv vladinih snaga na sjeveru i zapadu redovito napadaju šijitska civilna područja u glavnom gradu Iraka. S obzirom na ozbiljnost ozljeda broj mrtvih još bi mogao porasti.