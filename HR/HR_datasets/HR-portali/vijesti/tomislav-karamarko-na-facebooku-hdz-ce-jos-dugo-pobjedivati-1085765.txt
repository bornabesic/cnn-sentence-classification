HDZ će još dugo pobjeđivati, poručio je večeras na Facebooku čelnik te stranke i potpredsjednik Vlade Tomislav Karamarko. - Na današnjim sjednicama najviših tijela HDZ-a donijeli smo brojne odluke usmjerene unaprijeđenju rada našeg Kluba zastupnika u Saboru i suradnje između Vlade i Sabora, ali i daljnjoj demokratizaciji naše stranke. Klub zastupnika će biti efikasniji i odgovorniji, komunikacija između Vlade i Sabora prohodnija, a naši članovi HDZ-a više neće nepotrebno gomilati funkcije. U završnoj smo fazi unutarstranačkih izbora i pripreme za XVII Opći sabor HDZ-a na kojem ćemo pojačani novom snagom i energijom započeti novi pobjednički ciklus koji će još dugo trajati! - napisao je Karamarko.   >> 'Brat čelnika vrgoračkog HDZ-a ozlijedio je šefa Nezavisne liste mladih Antu Pranića' >> Gradonačelnici neće moći biti i zastupnici 