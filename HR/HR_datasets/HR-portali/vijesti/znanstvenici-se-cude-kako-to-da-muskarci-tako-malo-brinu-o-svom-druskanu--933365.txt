Foto: 123rf KADA sunce zađe i on pada. Tako bi nekako mogao glasiti zaključak o problemima muške erektilne disfunckije jer su stručnjaci u Italiji došli do zaključka da muškost ima jako puno veze s vitaminom D te da niska razina vitamina D može uzrokovati i "nisku razinu" u muškim gaćama.  Talijanski stručnjaci, kako je objavljeno u Men's Healthu radili su istraživanje na 143 muškarca s raznim fazama erektilne disfunkcije i došli do podatka da polovica ispitanika nema ni upola dovoljno vitamina D u svom organizmu, a samo jedan od pet testiranih muškaraca ima optimalnu razinu vitamina D.  I ne samo to - muškarci koji češće imaju problema s erekcijom imaju čak 24 posto manju razinu vitamina D od onih kojima tek tu i tamo zakaže njihova alatka.  To bi ujedno značilo da bi muškarci koji tu i tamo osjete probleme s erekcijom trebali posegnuti, ne za Porn Hubom već vitaminom D kojeg mogu pronaći i u hrani. Dakle, ako patite od ovog problema nije nužno odmah posezati za radikalnijim tretmanima, kao što je i sama viagra - možda bi bolje bilo probati s hranom - lososom, tunom, jetricama jajima, posebno žumanjcima, shitake gljivama, koji obiluju upravo vitaminom D.  A kako je objašnjeno u članku - nedovoljna razina vitamina D može potaknuti proizvodnju slobodnih radikala, posebno superoksidnih iona koji zlurado oštećuju dušikov oksid, molekule koje pomažu krvnim žilama da pravilno funkcioniraju. Ako je njihova funkcija poremećena krv će se teže pumpati pa će se tako i gospodin znatno teže stvrdnjavati.  Dušikov oksid uzrokuje to da se krvne žile opustite i tako omoguće veći i bolji protok krvi. Sve ono što treba zdravom organizmu.  Ako ste ovaj članak pročitali jer vas zanima zbog vašeg vlastitog iskustva bilo bi dobro da prilikom posjeta liječniku napomenete ovu studiju te zatražite da vam izmjeri razinu vitamina D u vašoj krvi i ako je potrebno prepiše i dodatke prehrani kako bi svoju razinu "muškog" vitamina doveli u optimalno stanje - 30 ng/mL ili više.