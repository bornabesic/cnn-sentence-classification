Nikola Grmoja, saborski zastupnik Mosta, potvrdio je za N1 da će Ivan Kovačić iz te stranke biti ministar uprave. Na pitanje je li se Most u svojim resorima dogovorio s mandatarom Andrejem Plenkovićem, Grmoja je odgovorio: – Razgovarao je s kandidatima, oni nisu tajni, oni su obavljali dužnosti i nastavit će svi osim Jurline-Alibegović. No nije riječ o tome da ona nije dobro radila. Nažalost, uz Upravu smo dobili mjesto potpredsjednika Vlade, a ona je nestranačka osoba. Na toj poziciji mora biti istaknuta politička figura. To bi po našoj želji bio Ivan Kovačić. On je naš kandidat za ministra uprave i potpredsjednika Vlade. Nisam čuo primjedbe. On je čovjek koji je Omiš izvukao iz dugova i koji zna što treba mijenjati u lokalnoj i regionalnoj samoupravi. >> Nikola Grmoja: 'Potpredsjednik Vlade može biti Kovačić ili Šimić' >> Lokalna uprava služila je za politička uhljebljivanja. To moramo promijeniti 