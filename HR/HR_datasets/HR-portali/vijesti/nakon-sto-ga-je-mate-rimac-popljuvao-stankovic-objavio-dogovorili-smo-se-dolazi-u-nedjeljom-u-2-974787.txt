Foto: Facebook VLASNIK Rimac automobila, Mate Rimac, podigao je mnogo medijske prašine nakon što je na Facebooku objavio osvrt na emisiju "Nedjeljom u 2" u kojoj je Aleksandar Stanković ugostio poduzetnika Igora Akrapoviča. > Mate Rimac žestoko napao Stankovića na Fejsu: "Školski primjer socijalizma" No, nakon što su pale teške riječi, Rimac se javio Stankoviću te je dogovoreno Rimčevo skoro gostovanje u "Nedjeljom u 2". "Mate Rimac imao je žešće primjedbe na emisiju s Akrapovičem. Namjeravao sam mu sutra odgovoriti međutim prije pola sata javio mi se i dogovorili smo skoro gostovanje u Nedjeljom u dva", objavljeno je na Facebooku emisije Nedjeljom u 2.