Foto: me.ucsb.edu HRVATSKO-američki matematičar i profesor strojarstva na Kalifornijskom sveučilištu u Santa Barbari Igor Mezić izabran je nedavno u Društvo za industrijsku i primijenjenu matematiku SAD-a.  Mezić je izabran između tridesetak kandidata s područja primijenjene matematike za održivu inovaciju na sučelju za teoriju / aplikaciju dinamičkih sustava, osobito za napredak u korištenju Koopmanove teorije operatera, kaže se u obrazloženju.  Nedugo potom Mezić je kao vođa ekipe dobio 6,25 milijuna dolara za petogodišnji projekt "Od teorijskih shema operatera temeljenih na podacima do predviđanja, zaključivanja i kontrole sustava", od Istraživačkog ureda Američke vojske.  Igor Mezić je strojarski inženjer, matematičar i profesor strojarstva rođen u Rijeci 1967. u kojem je gradu 1990. godine diplomirao na Odjelu strojarstva, s najvećim prosjekom ocjena u povijesti Tehničkog fakulteta.  Doktorirao je 1994. na Kalifornijskom tehnološkom institutu u Pasadeni (SAD), potom je proveo godina dana na postdoktorskom boravku na Matematičkom institutu Sveučilišta u Warwicku u Velikoj Britaniji, te se 1995. godine zaposlio se na Strojarskom fakultetu Sveučilišta u Kaliforniji, na kojem je i danas.  Mezić je za svoja istraživanja na područjima fizike, matematike i inženjeringa dobio brojne nagrade i priznanja. Godine 2015. izabran je u Američko fizičko društvo. Nositelj je četiri američka patenta.