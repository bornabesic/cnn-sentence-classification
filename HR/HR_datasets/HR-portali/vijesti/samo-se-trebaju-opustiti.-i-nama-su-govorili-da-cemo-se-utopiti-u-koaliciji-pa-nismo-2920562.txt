Potpredsjednik Sabora i predsjednik HSP-a Ante Starčević Ivan Tepeš gostovao je u emisiji Veto Sanjina Španovića na Jabuci TV. Upitan misli li da je prekasno za peticiju protiv kandidature Vesne Pusić obzirom da je ona predstavila kao hrvatska kandidatkinja kandidaturu u New Yorku, a ima podršku Vlade što su premijer Orešković i prvi potpredsjednik Vlade Tomislav Karamarko rekli, Tepeš je rekao da nije i da on ne smatra da ovom peticijom štete Hrvatskoj i hrvatskoj kandidatkinji. - Mislim da nije prekasno pogotovo nakon što je premijer izašao s tim da ju podupire. Kao članice Domoljubne koalicije smo iznijeli stav i na to imamo pravo. To nema veze s Hrvatskom, nego jednostavno artikulacija stava. Mislimo da je na nekorektan način kandidirana, smatram da se za takav ozbiljan projekt trebalo sjesti sa svim političkim partnerima. Trebao se napraviti konsenzus, bilo je vremena da se razmatra više kandidata – rekao je Tepeš koji je na jasno pitanja smatra li da je nacionalni interes da Vesna Pusić bude jednog dana možebitna glavna tajnica UN-a ili neka pozicija ispod rekao da smatra da nije. - Na način na koji je delegirana smatramo da nije – rekao je Tepeš. Obzirom da je Tomislav Karamarko rekao kako je dosta ideoloških tema i podjela i da je vrijeme za gospodarske teme Španović je Tepeša upitao može li se s njim razgovarati o gospodarsku, a ovaj je odgovorio kako može jer je on potpredsjednik Sabora, ali da za konkretna pitanja su bolji gosti ministri financija, gospodarstva. No, na pitanje misli li da članarine u HGK-u moraju biti obvezne ili stvar izbora kako se zalaže novi predsjednik HNS-a Ivan Vrdoljak nije dao jasan odgovor. - HGK sam treba prvenstveno odlučivati kako regulirati svoje stvari. Oni najbolje znaju kako to regulirati. U HGK-u nisam bio i ne mogu govoriti u njegovo ime – rekao je Tepeš koji je na pitanje smatra li projekt izgradnje termoelektrana u Slavonskom Brodu isto dao nejasan odgovor. - Mi smo kao stranka više ekološki orijentirani, kada s radi o termoelektrane onda smo oprezniji. Isto kao što smo bili protiv spalionice. Treba razgovarati s lokalnim stanovništvom. Treba vidjeti na koji način to utječe na okoliš, najbolje je vidjeti zagađenost zraka – rekao je Tepeš. Na pitanje ima li svrhu HSP AS ako se više neće pričati o ideološkim pitanjima, već o reformama i gospodarstvu, Tepeš je rekao kako ima i kako oni imaju niz svojih mjera. Meni je draže razgovarati o takvim gospodarskim temama. Žalostan sam činjenicom da sam došao u fokus javnosti u ideološkim temama – rekao je Tepeš. Smatra da Hrvatska ne treba prodati 19 posto dionica MOL-a, ali da je normalno da se u Upravu INA-e imenuju novi ljudi. Upitan o najavama Milana Bandića o preslagivanju u vladajućoj većini, Tepeš tvrdi da se o tome nikada nije razgovaralo i da po njemu je ovo stabilna Vlada. - I ja sam čitao o tome. Nemam informacije o tome ni od Milana Bandića, ni od Karamarka. Ne znam o čemu to Bandić priča. On govori da će mu se pridružiti još pet ljudi, ali ne znam na koga misli, tko su ti zastupnici – rekao je Tepeš. Na pitanje može li ova Vlada bez Mosta Tepeš kaže kako o tome nikad nije bilo riječi. - Moram priznati da o tome nisam s nikim razgovarao. Mi percepiramo ovu Vladu kao stabilnu Vladu Domoljubne koalicije, Mosta i Milana Bandića – rekao je Tepeš. Na Most danas gleda kao partnera s kojim je suradnja puno zrelija nego na početku mandata. - Mogu razumjeti njihovu bojazan prema HDZ-u. I nama su govorili da ćemo se utopiti u koaliciji s HDZ-a, a to se nije dogodilo. Smatram da sa 15 ruku mogu imati povjerenja i smatram da se trebaju opustiti. Smatram da će oni biti puno opušteniji kako vrijeme bude išlo i da ćemo biti pravi partneri. – rekao je Tepeš. Tepeš tvrdi da se ne osjeća kao dio vladajućih odgovornim za tri komemoracije u Jasenovcu. - Žao mi je što se nije održala zajednička komemoracija jer bi to bila jedna snažna poruka. Bilo bi bolje da smo zajedno. Jedna komemoracija je prošla, ja idem na onu sa službenim protokolom u petak – rekao je Tepeš koji je dosad u Jasenovcu bio samo jednom, ali ne u službenom protokolu. Na pitanje može li poput Bandića ili Kosora koji su mu koalicijski partneri jasno osuditi NDH kao zločinački i nedemokratsku državu Tepeš je rekao da ne može reći da je NDH bila dobra tvorevina. - NDH je nastala kao dio procesa koji je završio devedesete samostalnom državom Hrvatskoj i bila je saveznik fašista, događali su se zločiti i naravno da se ne može reći da je to bila dobra tvorevina. Nije bila neovisna i demokratska kada nisu bili demokratski izbori. Uporno ponavljam jasne stavove za to. Meni je neprihvatljiv svaki režim koji pripadnike bilo koje nacije, vjere ide ubijati – rekao je Tepeš.     Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!