Smiješno je da druga strana daje ultimatume. Nisu trebali potpisivati sporazum ako su se mislili tako ponašati, poručio je u Splitu Božo Petrov Tomislavu Karamarku.  Petrov je u Splitu na proslavi zaštitnika Grada Sv. Dujma, a Tomislavu Karamarku je odlučno "uzvratio" porukom: Most na to nikada neće pristati! Podsjetimo, Tomislav Karamarko neće više dopustiti eksperimentiranje s policijom i jedino smjene u MUP-u i raščišćavanje sa SDP-ovim kadrovima, koji i dalje rade na čelnim pozicijama u policiji, može “spasiti” Most da i dalje ostane na vlasti u partnerstvu s HDZ-om. Drugim riječima, HDZ je spreman rušiti Vladu ako se u sustavu policije ne uvede red i ako se na čelne pozicije u ravnateljstvo policije i PNUSKOK-a ne dovedu kadrovi za koje će HDZ, a ne samo Most, smatrati da su kompetentni i kvalitetni. Ultimatumi su to kojeTomislav Karamarko, šef HDZ-a i prvi potpredsjednik Vlade, neslužbeno doznajemo iz više izvora, iznio prekjučer na sastanku čelnika HDZ-a i Mosta. >>Karamarkov ultimatum Mostu: Bez smjena i reda u policiji ova Vlada ne može opstati 