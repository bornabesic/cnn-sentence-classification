Najveće iznenađenje uz Metković je Split, gdje je unatoč izlaznim i predizbornim anketama HDZ-ov Opara pobijedio ispred Keruma. Od neovisnosti HDZ je Splitom vladao svega 6 godina, pa je to realno ipak velik uspjeh, no zabrinutost izaziva vrlo velik broj nevažećih listića Split je i bio najneizvjesniji veliki grad u ovom krugu: Unatoč tome što je Anka Mrak-Taritaš došla na korak od Bandića, njegova je pobjeda ipak nekako očekivana. Nije teško pogoditi zašto – iako niti Bandić niti Mrak-Taritaš, a naročito njena stranka HNS, nisu na glasu kao neke naročite poštenjačine, Bandić je provjeren i kompetentan gradonačelnik koji zna uravnotežiti proračun grada, zadovoljiti razne političke struje i interesne grupe birača, i balansirati između dvije velike stranke u Hrvatskoj, i sve to na način da u konačnici ne proizvede previše nezadovoljnika. Veće je iznenađenje relativno tijesan rezultat, nego njegova pobjeda, iako ne tako tijesan kako se najavljivalo: U konačnici je Bandić dobio 52, Taritaš 46% glasova, što je ipak dovoljno uvjerljiva izborna pobjeda. Je li Zagrepčanima Bandić pomalo dodijao nakon skoro dva desetljeća? Možda, ali Mrak Taritaš ipak u finišu nije imala snage pobijediti ga. Njena stranka joj je pritom više teret nego pomoć: da je bila neovisni kandidat, možda bi i dobila tih pet posto glasova koliko joj nedostaje. No u Splitu posebno bode oči podatak o preko deset posto nevažećih listića, koji se nakon 20:30 počeo malo smanjivati, ali u na kraju dana ipak iznosi nevjerojatnih i neprihvatljivih 9,51%! Kako je to moguće, kad je u većini mjesta u Županiji i inače taj postotak obično manji od 1%? Jesu li Splićani nesposobni zaokružiti jednog od dva kandidata, ili su pak tisuće birača izašle samo da bi prosvjedovali i ubacili nevažeći listić na kom nije zaokružen nitko??? Ili netko muti s prebrojavanjem, pa je netko drugi okraden? Potonje dvije verzije su jedine realne, jer Splićani svakako nisu retardirani pa da ne znaju zaokružiti kandidata. Svakako, ovaj postotak nevažećih listića, koji za puta deset odudara od uobičajenog i normalnog, će još biti tema razgovora – a zbog iznimno male razlike između Opare i Keruma, moguće da će biti i ponovnog prebrojavanja, i bezbrojnih rasprava o izbornim prevarama. HDZ može biti i te kako zadovoljan i rezultatom u Dubrovniku, gdje su se nakon razdoblja vladavine HNS-ovog Andre Vlahušića vratili na vlast. Kako i Županiju nosi HDZ, a Mostov Grmoja je teško poražen, mogu biti relativno zadovoljni na jugu. Tim više jer je uz Grmoju u Dubrovačko-neretvanskoj županiji poražen i Miro Bulj u Splitsko-dalmatinskoj: Most je definitivno poražen u Dalmaciji. A i sam Metković je ipak, iako jako, jako tijesno, ispred Mostove Katarine Ujdur odnio HDZ-ov Dalibor Milan, za nešto malo preko sto glasova! A Metković je jedan od najvažnijih gradova na ovim izborima – jer, to je baza Mosta koji je izrastao u treću po snazi nacionalnu stranku. Gubitkom Metkovića Most je bitno pokrvario svoje izglede da preživi iduće izbore uz otprilike jednak broj saborskih mandata: gubitak Metkovića je ogroman udarac za tu stranku, i sigurno će povući za sobom znatan pad rejtinga stranke na nacionalnoj razini. Zato se u Metkoviću vodila bitka za svaki glas, a Vlaho Orepić je uredno češljao tamošnje popise birača i provjeravao tko ne živi na adresi na kojoj je prijavljen. U Kninu pak HDZ nije naročito dobro prošao – njihova dugogodišnja uzdanica je preživjela Sanadera, Kosor, Karamarka, i Plenkovića, i uvijek uspjela opstajati na čelu Knina, iako su se i iza nje, kao i Bandića, Mrak-Taritaš, Vlahušića, i brojnih drugih vukle razne kontroverze, prijave i optužbe za korupciju. Ali nije preživjela ove izbore. Poražena je do nogu od nezavisnog kandidata Marka Jelića, skupila je samo malo više od trećine glasova, Jelić pak blizu dvije trećine. Nakon punih 12 godina, odlazi s čelnog mjesta grada koji nije naročito velik ni bogat, ali je jako značajan za Hrvatsku i kao takav dosta indikativan. Je li Kerum sam kriv za poraz nakon što je Split imao u ruci, pa potom vulgarnim i glupim iskakanjem na sučeljavanju s Oparom, odnosno nakon njega, pucao sebi u nogu? Vrlo vjerojatno, no o broju nevažećih listića u Splitu će svakako još biti govora. A sasvim sigurno da nećemo morati dugo čekati ni komentar Petrova na gubitak izbora u Metkoviću. A što tek reći na to da je Čačić postao župan, a Čehok ponovo gradonačelnik? Otprilike kao kad bi u Chicagu za gradonačelnika izabrali Al Caponea!