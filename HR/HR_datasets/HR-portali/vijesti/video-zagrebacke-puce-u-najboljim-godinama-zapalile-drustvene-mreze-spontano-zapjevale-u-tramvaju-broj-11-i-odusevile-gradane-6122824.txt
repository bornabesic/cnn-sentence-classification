- Kišni dan popravile su bakice u tramvaju broj 11 - napisala je Zagrepčanka ispod videa, koji je odmah nakon objave u Facebook grupi Zakaj volim Zagreb postao viralni hit. Decentno dtjerane i elegantne, simpatične gospođe u najboljim godinama u srijedu su, tijekom jutarnje vožnje, spontano zapjevale i oduševile druge putnike. - Treba unijeti malo pjesme u ovaj turobni svijet! Strašne su! Živjele! To je pravi zagrebački duh! Bravo bakice! Šteta što ovakvih nema više, pa kad ti je dan us..n i uđeš u tramvaj, da ti ga one barem na trenutak uljepšaju - komentirali su oduševljeni građani.