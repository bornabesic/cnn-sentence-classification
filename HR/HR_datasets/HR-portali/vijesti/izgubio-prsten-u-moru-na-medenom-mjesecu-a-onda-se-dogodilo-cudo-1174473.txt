Izgubiti vjenčani prsten jedna je od najgorih stvari koja se može dogoditi na medenom mjesecu, a baš to dogodilo se tek vjenčanom Warrenu iz Sydneyja koji je s trudnom suprugom bio na odmoru u Italiji. Novovjenčani par iz Australije na plaži je razgovarao sa supružnicima Richardom i Fionom Lambert kojima se požalio kako je Warren izgubio prsten u moru kada se kupao, a par im je obećao da će pomoći pronaći prsten. No, Warren i njegova supruga otišli su s plaže, a ono što se tada dogodilo nisu očekivali. Par s kojim su razgovarali na plažu, ronio je i pronašao vjenčani prsten, no Australaca više nije bilo na plaži pa nisu znali kako da im vrate pronađeni prsten. Richard Lambert je tada napisao status na Facebooku i zamolio sve da ga podijele kako bi pronašao vlasnika prstena s kojim je ranije razgovarao. Srećom, parovi su se brzo ponovno sreli, a kada su Warrenu otkrili da su pronašli njegov prsten, on nije mogao vjerovati. Richard Lambert odmah se na Facebooku pohvalio da su pronašli vlasnika prstena što su svi s oduševljenjem dočekali.