Foto: 123rf LAGATI djetetu ili od prvog dana ići s istinom i samo istinom, bez obzira na posljedice? Iako nije lijepo djecu učiti laganju postoji to nešto što će svaki stručnjak na ovu temu ipak reći - nije laganje ako djetetu nekada neke stvari jednostavno ne možete objasniti. Jer su premali i jednostavno ne mogu još shvatiti pravi koncept života. Tada je puno bolje malo iskriviti istinu kako bi im mogli dati šansu da neke važne životne stvari shvate onda kada će za to biti dovoljno zreli.  I zato u nekim situacijama jednostavno slobodno malo slažite svojim klincima. Opravdano je i dobro, kažu stručnjaci:  1. Ako vas dijete pita nešto "mudrije od njihovih godina" Što je autopsija, zašto je teta ćelava ili kako nastaju bebe? Ako neće shvatiti pravu istinu, a neće, onda radije izmislite nešto prigodnije njihovim godinama.  2. Kada ih učinite o važnim manirama  Baka je naštrikala užasno ružnu vestu za vaše dijete, ali se vi svejedno smješkate i od srca zahvaljujete? Pa nećete valjda pred djetetom pokazati što bi u tom trenutku zapravo rekli? Ne, shvatit će s vremenom da je ponekad bolje prešutjeti.  3. Kada vam se ne sviđa njihov crtež, ali vi svejedno kažete da je odličan  Ne želite im valjda u tako ranoj dobi ubiti volju za kreativnosti?   4. Kada vas pitaju štošta od Djedu Božićnjaku, uskrsnom zeki ili zubić vili   Te su bajke, sjetite se, namijenjene djeci i neka stoga ostanu šarolike bajke sve dok djeca ne budu u stanju o njima prosuditi sami.  5. Kada vas pitaju je li zdravo to što jedete?  Uvijek je sve zdravo, čak i malo čokolade ili bijelog peciva. To što će djeca kao mala jesti ionako jest vaša briga pa im stoga nemojte strogo prijetiti nezdravim zalogajima u kojima vi također uživate. S vremenom će naučiti što je zdravo, što baš i nije, a između toga vi ćete biti ti koji će im davati izbor.  6. Kada počnu ispitivati što znači ovo, a što ono Iako to možda ne primjećujete no djetetu koje još ne zna čitati svaki će znak biti zabavan i poželjet će da im objasnite što točno znači. A to je u globalu relativno monotona lekcija koju će vjerojatno zaboraviti pa im stoga slobodno dajte neka njima poznatiji objašnjenja - ovaj znak znači "bez vikanja", ovdje piše "bez svađe", a ovdje da dijete uvijek "mora mami dati ruku".  7. Kada osjetite potrebu spomenuti im neke njihove osobe od autoriteta "Što bi sada rekla tvoja teta iz vrtića da te vidi kako ne želiš spremiti igračke?" "Bilo bi mi grozno da to moram reći tvojoj učiteljici!" "Da nas je sada vidio policajac...." - znate da djeca ponekad radije poslušaju neku drugu osobu od autoriteta.  8. Kada vas izluđuju njihove glasne igračke i ne baš simpatični crtići.  Nema, mama je izgubila, nije kupila, pokvario se....