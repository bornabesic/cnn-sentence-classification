Puno vremena provodite u uredu, često putujete poslovno i još hrpu toga obavljate od kuće jer ne stignete na poslu? Za sve poduzetnike, ali i one koji to nisu, najjednostavnije rješenje je preuzeti aplikacije koje će vam olakšati brojne obveze i pomoći vam na putovanju. Bilo da se radi o poslu ili slobodnom vremenu, neke od ovih aplikacija dobro će vam doći, a dostupne su i za Android i za iOS.  Uz DocuSign štedite na vremenu jer ne ostavljate dokumente da čekaju vaš potpis dok ste vi van ureda, nego ih autorizirate e-potpisom. Jednostavna i sigurna za korištenje, ova aplikacija omogućava vam da i prikupljate potpise od drugih. DocuSign cloud najviše je korištena platforma za e-potpisivanje i digitalnu transakciju koju koristi više od 50 milijuna ljudi u čak 188 zemalja svijeta. Više vam nisu potrebni printer, skener ili faks, pa čak ni olovka, jer uz DocuSign možete potpisivati sve dokumente samo uz pomoć svojih prstiju. Kad ste na poslovnom putu Uber aplikacija je must have, a često je i odlično rješenje u svakodnevnim prilikama kad vam se žuri. Unazad nekoliko godina Uber je s dobrim razlogom postao jedna od najpopularnijih aplikacija na svijetu. Jednostavnim pritiskom tipke na ekranu svog mobitela možete naručiti osobnog vozača da dođe i odveze vas do odredišta. Samo u Hrvatskoj Uber koristi oko 100 tisuća ljudi, a prisutan je u 70 zemalja i više od 500 gradova.  Financijske aplikacije za mobilno plaćanje, uključujući aplikacije za mobilno bankarstvo i mobilni "novčanik", u totalnom su procvatu. Američki stručnjaci procjenjuju da će tržište tih aplikacija do 2020. godine vrijediti oko 2 milijarde američkih dolara. Tako i na našem tržištu mobilno bankarstvo postaje sve popularnije. Broj građana koji koriste mobilno bankarstvo Hrvatske poštanske banke lani je porastao za čak 40 posto, a broj transakcija je udvostručen. Mobilna aplikacija mHPB za poduzetnike omogućuje pristup osobnim i poslovnim računima na jednom mjestu, nudi brzo plaćanje, uključujući i opciju "slikaj i plati". Usto imate uvid u račune te brojne servise,a sve to uz maksimalnu sigurnost i prijavu otiskom prsta na mobilnom uređaju. Kad se nađete u inozemstvu, ne želite propustiti priliku za shopping. Savršen dodatak za neopterećenu kupnju bit će vam aplikacija Price Helper koja obuhvaća više od 140 svjetskih valuta. Sve što morate učiniti je usmjeriti kameru u cijenu. Price Helper će je automatski pretvoriti u kune prema aktualnom tečaju, a vi ćete bezbrižno moći shoppingirati, bez gubljenja vremena na prevrtanje cijena u glavi ili kalkulatora u ruci. Osim toga, Price Helper radi i kada niste spojeni na internet jer sprema zadnji tečaj, a kada se ponovno povežete s internetskom vezom, on ga sam aktualizira.  Kad se nađete u gradu koji ne poznajete dovoljno, lako se dogodi da odete u restoran koji vas razočara ili u pub u kojem su cijene takve da vas zaboli glava. Zbog toga postoje aplikacije namijenjene putovanjima, kao što je već svima dobro znan Trip Advisor. Iako se čini sto godina starim, još uvijek je broj jedan kada su u pitanju savjeti za turiste. Na njemu ćete pronaći više od 500 milijuna recenzija i komentara ljudi koji su već posjetili određeno mjesto ili grad. Usto, recenzije nisu sve što ova aplikacija nudi, nego putem nje možete pronaći i najpovoljnije hotele i cijene avionskih karata te atrakcije koje vas zanimaju. Aplikacija nudi i funkciju U blizini koja vam pokazuje što se sve nalazi u vašoj neposrednoj okolici ili u blizini adrese koju unesete. Uz Trip Advisor više nećete morati prepričavati loša iskustva s putovanja, bila ona poslovna ili turistička. Pomoću ove aplikacije ne morate biti vezani uz računalo 8 ili više sati dnevno i nepotrebno ga "paliti" da biste pogledali traženi dokument. Office 365 omogućava vam pristup i sinkronizaciju svih dokumenata u Wordu, Excelu, Power Pointu i One Noteu te ostalim Microsoft Office alatima. Za korištenje ove aplikacije vam nije potreban internet, a usto je idealan za timski rad. Naime, više se nećete gubiti po mailovima tražeći zadnju verziju dokumenta, jer vam  Office 365 omogućuje da zajedno s kolegama radite na istom dokumentu i uvjiejk imate sve izmjene na istom mjestu. Možete ga koristiti gdje god se nalazili, na putu ili kod kuće, a sve to preko mobitela. Koliko je Office 365 popularan u svijetu poduzetništva potvrđuje i činjenica da ga mjesečno koristi čak 85 milijuna ljudi! Skype koristimo već godinama i mogli bismo ga nazvati oldtimerom među alatima za komunikaciju s prijateljima i obitelji. Međutim, s vremenom je postao popularniji i u poslovnoj komunikaciji. Više od 300 milijuna ljudi aktivno koristi Skype tijekom jednog mjeseca, jer je jednostavan i praktičan. Mnogi danas održavaju i video konferencije ili edukacije upravo putem Skypea, jer im to olakšava poslovanje te smanjuje troškove koje iziskuju putovanja. Ne morate više putovati kad vam to ne odgovara, jer sastancima i konferencijama možete prisustvovati upravo putem Skype-a. Mobilna aplikacija, koja je preuzeta više od 1 milijarde puta, olakšat će vam komunikaciju s klijentima i kolegama i dok niste u uredu pred računalom. Tema: Native sadržaj