HSS-ovac Stipo Gabrić Jambo u Dnevniku N1 televizije kazao je kako će u Gradskom vijeću Metkovića dati podršku HDZ-u. - Nisam ni s kim iz HDZ-a razgovarao, ali ću Milana podržati u drugom krugu jer mislim da Metković mora imati dobre odnose s Dubrovnikom i Zagrebom. Država je centralizirana i želim da se realizira dio projekata, a to se može samo uz HDZ - kazao je Jambo i dodao da je Most zadnje dvije godine bio na vlasti u državi.  "Most je sekta prevaranata i lažova" -  Za dvije godine nismo dobili ništa. Mandarina je bila kunu ili niže, a imali smo ministra poljoprivrede - kazao je Jambo te dodao kako ničime neće uvjetovati podršku HDZ-u.  Naglasio je i da ni u kojem slučaju neće podržati Mostovu kandidatkinju za gradonačelnicu Katarinu Ujdur. -  Pljuvali su me četiri godine. A Ujdur može biti gradonačelnica kao moja pokojna majka koja je umrla 2010. - rekao je Jambo i optužio da je "Most sekta prevaranata i lažova" te dodao kako su dugovi u Metkoviću veći nego prije što je Most došao na vlast.