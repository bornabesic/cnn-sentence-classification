Predsjednica saborskog Odbora za obrazovanje Gordana Rusak kazala je danas kako joj je žao zbog ostavke Ekspertne skupine za provedbu kurikularne reforme na čelu s Borisom Jokićem te istaknula da je pogrešan dojam u javnosti oko "prepucavanja 'za' i 'protiv'" Jokića. – Oni koji su "za" reformu su po tome i za Jokića, dok su oni koji su "protiv" njega ujedno i protiv reforme. To je potpuno pogrešan pristup – kazala je kratko ta nezavisna saborska zastupnica Hini. Voditelj stručne radne skupine za provedbu cjelovite kurikularne reforme Boris Jokić i njegov stručni tim u srijedu su dali neopozive ostavke obrazloživši taj čin političkim pritiscima, uz poruku kako je njihova odluka konačna i kako razgovora o njoj nema. >> Burne reakcije: 'Šustar je samo formalni ministar, treba podnijeti ostavku' >> Jokić: Hrvatske škole su idealne za štrebere 