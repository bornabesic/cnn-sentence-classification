Foto: Instagram/Snapchat NAKON što su je iskritizirali da zapostavlja svoje dijete, Kourtney Kardashian htjela je pratiteljima na društvenim mrežama pokazati da to nije istina. No, izazvala je skroz drugačije reakcije. Kourtney je pozirala na ležaljci pored dvogodišnjeg sina Reigna koji uopće nije bio u prvom planu. Naime, zasjenila ga je njezina guza. Na fotki leži u bikiniju ponosno ističući svoju guzu, a s obzirom na to da je to trebala biti zajednička fotka nje i njezinog sina, obožavateljima se to nimalo nije svidjelo. "Naravno, ne radi se o njezinom djetetu, već o njezinoj guzi, ovo je preloše", komentirao je jedan obožavatelj. "Upravo će to njezin sin htjeti vidjeti kad odraste... Slika njega, mame i njezine guze koja strši", glasio je drugi komentar. "Zar je zaista morala pokazati svoju guzu", glasio je još jedan komentar. I Kourtney se ludo zabavljala na Cannes film festivalu, što je stalno pokazivala objavama fotki na svom Instagram profilu zbog čega su je fanovi i počeli napadati da uopće ne provodi vrijeme sa svojim sinom.