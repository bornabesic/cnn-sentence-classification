Iako se trebao održati povodom Međunarodnog dana za ljudska prava 10. prosinca, skupina Sirijaca u Zagrebu koji se protive režimu sirijskog predsjednik Bashara al-Assad, tek su danas dobili dozvolu za prosvjed. Stoga se skupina od tridesetak oporbenjaka uputila pred iransko veleposlanstvo na Pantovčaku kako bi iskazali svoje nezadovoljstvo zbog, kako kažu, vojne umiješanosti te zemlje u rat i Siriji. - Da se Iran nije umiješao u rat taj sukob bio već odavno završio, ispričao je za Večernji službeni predstavnik Sirijskog nacionalog vijeća u Hrvatskoj Jamal Assad. Istaknuo je da je u Siriji strašno stanje, žene bivaju zatočene, mučene i silovane, nakon čega ih mučki ubijaju. Samo tijekom jučerašnjeg dana je umrlo 16 djece od hladnoće, napominje Jamal. Stoga oporbeni Sirijci žele ukazati cijelom svijetu na tešku situaciju u njihovoj zemlji i apeliraju da se otvore putovi za dopremanje humanitarne pomoći. Nema hrane, vode, pokrivača, a u Siriji je u tijeku jedna od najhaldnijih zima u posljednjih 50 godina, napominje Jamal. - Sirijski narod proživaljava najveći najveću tragediju, a cijeli svijet stoji i gleda, napominje. Najavio je da će svaki mjesec održavati po jedan prosvjed ispred određenih ambasada kako bi ukazali na tešku situaciju svog naroda te se nada da će im se prodružiti i veći broj istomišljenika. Istaknuo je da Sirija cijeni podršku hrvatske Vlade, te da će to "jednom Hrvatskoj vratiti četverostruko". >>Sirijci zbog gladi ubijaju životinje iz ZOO-a? 