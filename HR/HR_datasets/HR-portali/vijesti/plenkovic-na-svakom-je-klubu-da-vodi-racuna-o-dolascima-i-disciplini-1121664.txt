Čelnik HDZ-a Andrej Plenković prokomentirao je odgodu sjednice Odbora za zakonodavstvo zbog nedolaska Mostovih predlagača riječima kako je na svakom klubu da vodi računa o dolascima i disciplini. "Svi HDZ-ovi zastupnici su bili i na sjednici Kluba i na sjednici saborskih odbora. Na svakom je klubu da vodi računa o dolascima, diciplini, nazočnosti, u krajnjoj liniji sadržaju i argumentima zastupnika u raspravama", rekao je Plenković nakon sjednice HDZ-ovog saborskog kluba. Za obrazloženje 'mostovaca' kako nisu dobili pozive za sjednicu Odbora za zakonodavstvo Plenković je rekao da on takvih saznanja nema. "Mislim da će se uhodati. Ponedjeljak je ujutro i znate da nije baš uobičajeno da Sabor ima ponedjeljkom toliku aktivnost kao što je sada i sve će se to riješiti", zaključio je Plenković. Novinarima je rekao i kako su na sjednici Kluba razgovarali o svim točkama dnevnog reda, zakonskim prijedlozima te o tome tko će govoriti i što će zastupati. "Vrlo uobičajen, normalan, redovit i uhodan rad Kluba HDZ-a", ustvrdio je Plenković. Već prvog radnog dana nakon konstituiranja Hrvatskog sabora, u ponedjeljak ujutro, propao je pokušaj održavanja sjednice za Ustav jer je oporba, zbog sastanka kluba, otišla, a zbog nedolaska Mostovih predlagatelja zakona odgođena je i sjednica Odbora za zakonodavstvo. >> Plenković otkrio: Već sada imamo više žena u ministarstvima. Potencijalnih i stvarnih 