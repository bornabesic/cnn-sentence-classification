AMERIČKI predsjednik Donald Trump najradije koristi Twitter kao sredstvo komunikacije, a jutros je još jednom uspio iznenaditi američku, ali i svjetsku javnost.  Naime, prije dva sata Trump je na svom službenom Twitter profilu objavio potpuno nesuvisao i nedovršen tvit. "Unatoč konstantnom negativnom" napisao je Trump u tvitu u kojem je zadnja riječ "covfefe" koja ne postoji u engleskom jeziku.  Nedovršeni tvit još uvijek nije obrisan, a izazvao je salve smijeha na društvenim mrežama i u američkim medijima.  "Možda ga je netko napokon na silu maknuo s Twittera", napisao je jedan tviteraš, a urnebesne reakcije na tvit američkog predsjednika teško je nabrojati.