Hrvoje  Vojković, bivši predsjednik uprave Croatia osiguranja na zagrebački Županijski sud ipak je došao sam, a ne u pratnji policije. Naime, nakon što se  prošli  tjedan  nije  pojavio na sudu gdje je na prijedlog obrane HDZ-a trebao  svjedočiti u nastavku suđenja za aferu Fimi media, Irena Kvaternik, predsjednica  sudskog  vijeća  naredila ja da ga na današnje ročište dovede policija,  obzirom  da  nedolazak  na  sud  nije  ispričao. No budući da se Vojković  na  sudu  pojavio  bez  pratnje  policajaca, očito se sudu ranije javio, obećavši da će doći sam. Nakon što je došao na sud, sjeo je na klupu za  svjedoke, gdje je svjedočio o onom što zna vezano za sastanak u Vladi u travnju  2007.  Kazao je da on kao predsjednik uprave Croatia osiguranja na sastanak  nije bio pozvan, no takav je poziv dobio Damir Mihanović, koji je bio član uprave. - To mi je bilo pomalo čudno, jer mi je bio podređeni. No na pisanom pozivu koji  je  došao  iz  Vlade  vidio  sam  da  su pozvani čelni ljudi državnih poduzeća.  Kada  se Mihanović vratio sa sastanka, kazao je da se od Croatia osiguranja  traži  da posluje s Fimi medijom. To nije bio uobičajen zahtjev pa smo mi odlučili da ćemo objaviti javne pozive za usluge koje smo trebali te  se  tako zaštiti. Kako ja nisam bio član HDZ-a, kazao sam Mihanoviću da ću  ja  biti  grudobran  ako  zbog te odluke uprave bude kakvih pritisaka - kazao je Vojković. Pojasnio  je  potom  da  je Fimi media od šest objavljenih natječaja dobila posao  na jednom i to zato što je imala najbolju ponudu. Kada ga je Davorin Budin,  odvjetnik  HDZ-a  upitao  zašto  su  išli  na  raspisivanje  javnih natječaja, umjesto da posluju s Fimi medijom, Vojković je kazao: -  Nije uobičajeno da se u Vladi organizira sastanak na kojem se sugerira s kim  bi  se  trebalo poslovati. Procijenili smo da takvim poslovanjem ne bi bili ostvareni financijski interesi tvrtke. Upitan  je  li netko na njega radio pritisak zbog Fimi medije, odgovorio je niječno te je dodao da je zato Mihanović bio pod pritiskom. -  Uostalom,  on  je  o tome u više navrata i javno iskazivao - pojasnio je Vojković.  >>Hrvoje Vojković postaje veleposlanik Hrvatske u Maroku