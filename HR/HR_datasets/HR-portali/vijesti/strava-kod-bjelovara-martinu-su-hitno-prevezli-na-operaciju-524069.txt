Martina Dominković (26), teško ozlijeđena u utorak u stravičnom sudaru na bjelovarskoj obilaznici u kojem je pet osoba umrlo, u četvrtak je kolima Hitne prevezena u zagrebačku KB Dubravu na operaciju kralježnice. Njezina sestrična Josipa, koja se nalazila u autu kojim je upravljao njezin otac, je stabilno, ali na odjelu intenzivne njege, potvrdili su nam bjelovarski liječnici. Nezapamćena tragedija dogodila se u utorak, kad je Andrija Dominković (57) Mercedesom kutinskih registracija vozeći prema Bjelovaru prešao na suprotnu stranu i sudario se s Golfom slatinskih oznaka. U Golfu je bila obitelj Turek, koja se iz Zagreba vraćala u Slatinu. Stjepan Turek (66), supruga Marijana (64) i kći Slavica, koja je sutra trebala proslaviti 31. rođendan, su poginuli. Poginuli su i vozač Mercedesa Andrija te kći Ana. Gradonačelnik Slatine Ivan Roštaš danas je proglasio Dan žalosti. Obitelj Turak trebala bi biti pokopana danas. 