Ministarstvo rada i mirovinskog sustava pripremilo je niz novih pravilnika za nezaposlene. Nezaposlena osoba tako više neće morati voditi dnevnik traženja posla što mu je do sada bila jedna od zadaća kojom je dokazivao da aktivno traži posao. Također, ukida se i obaveza redovnog telefonskog javljanja savjetniku na burzi, piše Novi list.  Sve to bit će u sklopu novog zakona o posredovanju pri zapošljavanju i pravima za vrijeme nezaposlenosti. No, iako se dnevnik ukida, nezaposlena osoba svog će savjetnika i dalje informirati o ishodima javljanja na slobodna radna mjesta.  Jedna od novina koja je vezana uz preporuke Europske komisije zemljama članicama je jasnija aktivacija dugotrajno nezaposlenih osoba, odnosno onih koji su u evidentiranoj nezaposlenosti dulje od godinu dana. Također, sezonski radnici koji s kontinenta sele u turistička središta ubuduće bi mogli imati bolji smještaj, a mijenjaju se i pravilnici o jednokratnoj pomoći i naknadi putnih i selidbenih troškova.   