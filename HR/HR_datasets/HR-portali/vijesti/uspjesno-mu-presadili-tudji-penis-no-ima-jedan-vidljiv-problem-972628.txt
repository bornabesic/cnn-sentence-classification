Screenshot: YouTube DOKTORI su prošli mjesec uspješno napravili treću transplantaciju penisa na svijetu, piše DailyMail.  40-godišnji muškarac dobio je novi penis u istoj bolnici i pod nadzorom istih doktora u Južnoj Africi gdje je izvršena i prva takva operacija 2014. godine. Transplantacija je trajala deset sati, a pacijent će se moći seksati i urinirati kroz novi penis nakon šest mjeseci, koliko traje oporavak. Ipak, nije sve prošlo savršeno. Naime, 40-godišnjak je crni muškarac kojemu je transplantiran bijeli penis te će krajem 2017. godine otići na medicinsko tetoviranje da bi boja njegovog novog penisa odgovarala boji njegovog tijela. "Napravit ćemo to u više zahvata, vjerojatno trećinu po trećinu i tetovirat ćemo ga okomito", rekla je stručnjakinja za medicinsko tetoviranje Rosemarie Andlauer. Doktori su objasnili da postoji jako malo donora za ovakvu transplantaciju te da je to razlog ove neusklađenosti. Ipak, ističu da je operacija unatoč tome jako pomogla pacijentu koji je 17 godina bio bez penisa te da nikad nije bio sretniji. Oporavak se odvija kako su očekivali te nisu nastupile nikakve komplikacije.