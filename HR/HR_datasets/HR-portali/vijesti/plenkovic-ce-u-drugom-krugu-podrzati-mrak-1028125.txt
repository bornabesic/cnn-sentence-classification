Psihološki profil Andreja Plenkovića kojega su do sada vrlo precizno oslikali mnogi relevantni politički komentatori, nesumnjivo je autokratsko-diktatorski, uz pomoć medija stvoren je novi Sanaderovski kult ličnosti, a sve to govori nam o političaru koji nije spreman na gubitničku poziciju Formalno ili neformalno, javno ili tajno Plenković će, čini mi se, u drugom krugu izbora za gradonačelnika-cu Zagreba podržati Anku Mrak Taritaš. Svi Plenkovićevi kadrovski potezi koje je povukao do sada upućuju na zaključak kako je na djelu pozicioniranje HDZ-a u strogi politički centar koji neodoljivo podsjeća više na lijevi nego desni centar!? Izbacivanjem Mosta iz Vlade, a to nije nikako slučajna „ad hoc“ odluka, već dobro promišljena strategija, pa zatim marginalizacija HDZ-ove desnice, čvrsti savez sa Pupovcem, tajni pregovori s Vesnom Pusić, jasno upućuje na zaključak da Plenković promišljeno klizi prema ljevici, jer na desnom spektru za HDZ više apsolutno ne postoji bilo kakav koalicijski potencijal. Psihološki profil Andreja Plenkovića kojega su do sada vrlo precizno oslikali mnogi relevantni politički komentatori, nesumnjivo je autokratsko-diktatorski, uz pomoć medija stvoren je novi Sanaderovski kult ličnosti, a sve to govori nam o političaru koji nije spreman na gubitničku poziciju, koji nije spreman na ponovljenim izborima dokazivati svoju superiornost, koji nije spreman priznati da je osobno odgovoran što mu je sigurna većina od 91 mandatarske ruke u Hrvatskom saboru kliznula na mizernih 75 ruku. Plenković ne želi biti tehnički premijer na čelu tehničke Vlade i učinit će sve kako bi dokazao da vlada situacijom i da je sposobniji od Karamarka realizirati uspješno preslagivanje Vlade. Na ruku mu ide i vjetar u jedra na krilima uspjeha na lokalnim izborima. Kriza u Agrokoru koja bi se mogla oteti kontroli još je jedan dodatan argument da Plenković jedino iz legitimne pozicije premijera s punim ovlastima, a ne iz pozicije ograničenog tehničkog premijera, može čvrsto kontrolirati situaciju, može čvrsto kontrolirati represivni, obavještajni i pravosudni aparat koji će u slučaju Agrokora imati pune ruke posla. Eto, zbog toga mu je smetao Most!? Potrebno je kontrolirati štetu, to je Plenkovićev zadatak, potrebno je stigmu Agrokora maknuti sa HDZ-ovih leđa i sa leđa svih saučesnika istočnog grijeha pretvorbe i privatizacije. A u pljačkaškom istočnom grijehu sudjelovali su i lijevi i desni, pa sada i lijevi i desni moraju zajednički sanirati štetu bez većih političkih potresa. To mogu jedino ako budu u zajedničkoj Vladi nacionalnog spasa!!! Zbog toga će Plenković podržati Mrak, jer bez nje ne može osigurati većinu prilikom imenovanja novih ministara. Za tu operaciju potreban mu je i notorni Beljak i tako će HNS i HSS nominalno zamijeniti planski izbačeni Most, a Vlada će i nadalje nesmetano funkcionirati i kontrolirati moguću gospodarsku štetu. Ne zna se zapravo tko je veći mrak, Bandić ili Mrak, ali u cijeloj ovoj političkoj tragikomediji Plenkoviću je važniji veći „Mrak iz Gunje“ iz pragmatičnih razloga. Ako se i dogodi da zagrebački Don Corleone dobije i šeste izbore za redom, bitka i torbarenje će tek početi pri formiranju gradske skupštine. Ako Plenković želi potporu HNS-a i Vesne Pusić za preslagivanje u Vladi, to će mu biti uvjetovano potporom HNS-SDP-u u gradskoj skupštini i vrlo je lako moguće rušenje Bandića već na izglasavanju gradskog proračuna. Zagrebački izbori za HNS su biti ili ne biti, o krajnjim rezultatima ovisi njihova opstojnost na političkoj sceni u situaciji kada im je prirodni koalicijski partner u totalnom kolapsu, a politička moć im klizi iz ruku. HNS-u ne odgovaraju parlamentarni izbori u ovom trenutku, ne mogu se osloniti na SDP i ni u snu više ne mogu računati na 9 komotnih saborskih mandata na koalicijskoj listi sa SDP-om. HNS politički može spasiti jedino Plenković zbog njihovih 9 ruku, a Plenkovića može spasiti jedino HNS sa svojom potporom u preslagivanju Vlade. U tom slučaju, ako se ovaj scenarij dogodi, HNS-u će rasti politički utjecaj unutar Vlade Andreja Plenkovića, unutar ministarstava, unutar javnih poduzeća gdje su klijentelistički specijalisti, a Plenković će lako na krilima pobjede sa lokalnih izbora svojim „vjernim“ biračima objasniti kako je to sve učinjeno radi stabilnosti Hrvatske. Ako bi se slučajno dogodili prijevremeni parlamentarni izbori Plenković bi zbog rušenja vlastite Vlade mogao proći isto kako je prošao i Tomislav Karamarko, a žestoke frakcije unutar HDZ-a već spremno čekaju pad njegove glave. Uostalom, Plenkovića čekaju i unutarstranački izbori i sve je pod većim pritiskom. Izlazak na prijevremene parlamentarne izbore bez ikakve podrške HDZ-ovog desnog krila krajnje je riskantan potez za Plenkovića i čini mi se da on to ne će dopustiti. Moguć strjelovit rast Brune Esih i Zlatka Hasanbegovića sa novom urbanom desnom strankom kao relevantnom snagom na parlamentarnim izborima i mogući postizborni savez Mosta i te nove stranke mora dodatno zabrinuti Andreja Plenkovića. Te nove snage, osobito ako se postizborno ujedine, bit će presudne za sastavljanje bilo kakve Vlade, a usuđujem se kazati da mogu računati i na pobjednički rezultat. Sjetimo se da je Hasanbegović usko surađivao s Mostom glede arhivske građe, a potencijali Esih i Hasanbegovića su realno vrlo veliki. Dakle, i bez prijevremenih parlamentarnih izbora, kao i poslije mogućih prijevremenih parlamentarnih izbora Plenković je prisiljen ili će biti prisiljen na neki oblik velike koalicije, jer u suprotnom može lako izgubiti glavu. Pitanje je samo je li ovakav politički rulet plod slučajnosti ili je to dio međunarodne urote potpomognute petom kolonom u Hrvatskoj. Je li na djelu plan kvazi pomirenja partizana i ustaša, plan sakrivanja monstruozne pljačke Hrvatske, plan zaustavljanja svih oblika lustracije, plan zaborava svih mentalno komunističkih mitova, plan koji nas ponovo vodi u savez sa srpskim pašalukom? I kako ovo ne bi bilo protumačeno kao neki crni scenarij teorije urote moram vam citirati što sam pisao i objavio na više portala prije više od godinu dana, a vi zaključite radi li se o slučajnosti. 10. ožujka, 2016. isječak objavljen na više portala…. „Međunarodna zavjera, potpomognuta petom kolonom u Hrvatskoj postoji. U ovom raspadnutom obavještajnom sustavu Hrvatske zahvaljujući „kasnom paljenju“ Oreškovića, nije neka umjetnost doći do relevantnih obavještajnih podataka koji navode kako se upravo radi o međunarodnoj zavjeri protiv Hrvatske. Osnovni plan je Srušiti Milanovića i Karamarka i prisiliti Hrvatsku na veliku koaliciju lijevih i desnih sa novim vodstvima te dvije najveće političke opcije. Bila bi to prava „Socijal-liberalna interancionala“! BEZ PROVOĐENJA LUSTRACIJE, U TOJ „VELIKOJ KOALICIJI“ DOMINIRALE BI PROJUGOSLAVENSKE REGIONALISTIČKE SNAGE! HDZ bi trebao preuzeti čovjek (Plenković!?) koji je protiv lustracije i to bi bio značajan preduvjet za sklapanje velike koalicije i konačnu „pomirbu“. Zar netko misli da je pomirba bez lustracije moguća? To je mislio i predsjednik Franjo Tuđman!?………….“ Davor Božinović, predstojnik Plenkovićevog ureda, stari mentalno-komunistički kadar, danas je u razgovoru s Tihomirom Ladišićem za projugoslavensku N1 TV potvrdio gotovo sve navode iz ove „urotničke“ analize. U politici se ništa ne događa slučajno!?