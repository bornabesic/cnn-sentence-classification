Foto: Index/FaH  MINISTAR znanosti i obrazovanja, plagijator Pavo Barišić, danas je komentirao Indexovo otkriće.  Podsjetimo, Index je jutros objavio kako je Jasminka Buljan Culej, koja je donedavno radila kao Barišićeva savjetnica nakon čega je izabrana za novu voditeljicu kurikularne reforme, po svemu sudeći prepisala dijelove svog plana reforme obrazovanja.  >> INDEX IMA DOKUMENT Barišićeva šefica obrazovne reforme prepisala dijelove svog plana  Ministar-plagijator, zbog čijeg je spašavanja premijer Andrej Plenković iz Hrvatske otjerao jednog od naših najuglednijih znanstvenika, Ivana Đikića, jutros je uoči sjednice vlade komentirao činjenicu da plan Jasminke Buljan Culej izgleda kao da je prepisan iz Nacrtom akcijskog plana kojeg je izradilo Posebno stručno povjerenstvo za provedbu Strategije obrazovanja.  Barišić po običaju nije bio naročito rječit, nego je, prenosi N1, tek kratko rekao: "Nije prepisala. Akcijski plan poslan je na 57 adresa, to je dokument koji je, mogu reći, u javnosti".  Plagijator je za kraj dodao kako "možemo biti ponosni što će takva osoba voditi obrazovnu reforfmu".