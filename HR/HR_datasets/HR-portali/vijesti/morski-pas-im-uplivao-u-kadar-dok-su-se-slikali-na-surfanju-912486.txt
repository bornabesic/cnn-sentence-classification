June Emerson fotografirala je na kalifornijskoj plaži Manhattan svog 12-godišnjeg sina Quinna i njegova prijatelja kako surfaju. A šokirala se kad je uvidjela da je na jednoj fotografiji u blizini dječaka u kadar uletio i morski pas, piše Huffington Post. Iako nije jasno o kojoj je vrsti riječ, June je kazala da su u posljednje vrijeme u tim vodama viđene velike bijele psine. - Bila sam u šoku kad sam to vidjela, a mnogi surferi i spasioci kazali su mi kako vjeruju da je na fotografiji riječ o morskom psu. Naravno, dječacima sam kazala da je to delfin jer oni su gotovo svakodnevno na toj plaži - rekla je June Emerson za KTLA. >>Morski psi u Australiji dojavljuju da dolaze i to - Twitterom >>Ovo je jedna od najsmrtonosnijih morskih životinja