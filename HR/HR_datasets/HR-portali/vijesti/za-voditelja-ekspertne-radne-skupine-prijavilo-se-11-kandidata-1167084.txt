Čak 11 kandidata pretendira na mjesto voditelja ekspertne radne skupine koja ima za cilj provedbu Kurikularne reforme. Rezultati su to nakon što je povjerenstvo danas otvorilo kuverte pristigle na natječaj. Iako će 11 kandidata, kao i ostali kandidati koji su se prijavili za članove ekspertne radne skupine, tek biti pozvani na intervjue, a konačna odluka donesena za 30 dana, imena onih koji žele sudjelovati u reformi obrazovanja nisu poznata. Osim jednog, Borisa Jokića, bivšeg voditelja ekspertne radne skupine, koji je sam obznanio da se prijavio i na ovaj natječaj kako bi mogao nastaviti projekt kojeg je započeo i u kojem je do sada sudjelovalo 600 nastavnika.  Sveukupno je na adresu ministarstva pristiglo 125 prijava, bilo je sve što su poručili iz ureda ministra Pave Barišića, ne želeći otkriti imena kandidata. 