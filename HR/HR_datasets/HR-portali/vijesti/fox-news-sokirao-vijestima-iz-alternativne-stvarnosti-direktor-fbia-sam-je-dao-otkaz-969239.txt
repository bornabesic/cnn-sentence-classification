Screenshot: Twitter FOX NEWS u utorak navečer je objavio niz pogrešnih vijesti o otpuštanju direktora FBI-a, a prva od njih bila je da je James Comey dao otkaz, piše Slate.  Gost emisije Peter Schweizer izjavio je: "Mislim da je dobro postupio kad je dao otkaz".  Voditelj Sean Hannity nazvao je Comeyja "nacionalnom sramotom" koja je "iznevjerila američki narod na spektakularnom nivou" jer nije agresivnije napao Hillary Clinton. Međutim, ostatak javnosti Comeyja je optužio samo zbog javnog objavljivanja službene istrage o njezinim e-mailovima.  "Comey otpušten kako bi mogli optužiti i zatvoriti Clinton zbog špijunaže"  Andrew Napolitano izjavio je da je Comey otpušten "kako bi Clinton mogla biti optužena zbog špijunaže".  Stav cijelog programa bio je da je "Comeyjev otkaz očito opravdani postupak na koji se dugo čekalo, jer direktor FBI-a nije uspio prikupiti dovoljno dokaza za uhićenje Hillary Clinton".