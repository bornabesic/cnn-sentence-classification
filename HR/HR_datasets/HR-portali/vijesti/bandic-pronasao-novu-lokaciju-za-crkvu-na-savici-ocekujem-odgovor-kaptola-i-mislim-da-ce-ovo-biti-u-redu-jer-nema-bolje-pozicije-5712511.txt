Nakon što je Ministarstvo graditeljstva poništilo lokacijsku dozvolu Grada Zagreba za gradnju crkve blaženog Alojzija Stepinca u parku na Trnjanskoj Savici, gradonačelnik Milan Bandić pronašao je novu lokaciju u blizini. - Nalazimo se na lokaciji gradske parcele na koja će se ponuditi Kaptolu da se sagradi crkva blaženog Alojzija Stepinca. Radi se o parceli od 5.500 kvadrata. Odavde prema vrtovima, dovoljno maknuto od kuća radi parka koji treba sagraditi. Od parka prema vrtovima odavde 50 metara će biti crkva. Očekujem odgovor Kaptola i mislim da će ovo biti u redu jer nema bolje pozicije – poručio je Bandić okupljenim novinarima koji su se okupili na konferenciji koja se održala na kraju ulice Vladimira Ruždjaka kod Savskog nasipa, u naselju Savica. - Žao mi je zbog nesporazuma koji su bili, stalno sam tvrdio na Savici ima dovoljno mjesta za park i za crkvu. I obistinilo se, a sve drugo pada u zaborav. Najvažnije je da imamo prekrasnu parcelu na kojoj će niknuti crkva blaženog Alojzija Stepinca. Sretan sam kao malo dijete jer na tome radimo već 10 godina – rekao je Bandić i dodao da bi bilo idealno da se završetak crkve poklopi s proglašenjem blaženog Alojzija Stepinca svetim. - Na Savici ima mjesta i za vjernike koji žele prakticirati vjeru u crkvi blaženog Alojzija, a ima i za one koji to ne žele, a jedni i drugi naći će se u parku i ja s njima zajedno – objasnio je Bandić. Prema objašnjenju iz Ministarstva lokacijska dozvola je 2. veljače poništena zato što je formirana građevinska čestica za gradnju crkve iz dvije zone, što GUP ne dopušta. Osim toga, problematično je što koeficijent iskoristivosti nije u skladu s GUP-om, a iz podataka iz spisa ne proizlazi da je proveden natječaj. - U tijeku su izmjene i dopune GUP-a. Jedan od ciljeva kojeg smo odredili samom odlukom o izmjenama i dopunama je ojačanje društvenih i javnih djelatnosti. U sklopu toga razmatrat će se i ovo pitanje izmještanja crkve na području Savice – poručila je Sanja Cvjetko Jerković, pročelnica Gradskog ureda za strategijsko planiranje i razvoj Grada i dodala da je naselje Savica nastalo temeljem plana koji je napravljen 1975., a tada nije bila točno utvrđena lokacija za crkvu. Željko Puhovski / CROPIX   Jučer sam nazvao predsjednicu Uprave Holdinga i rekao joj da čovjek koji radi 34 godine svoj posao pošteno i korektno, a igrom slučajeva ga i znam, može doći u Holding ili u integrirani promet ili u ZET da nam pomogne da zajedno radimo. Mislim da je ovoj Hrvatskoj dosta ludila, trebamo afirmirati struku i ljude koji znaju svoj posao. Danas će predsjednica Uprave Holdinga razgovarati s  gospodinom Marićem. Ukoliko želi raditi i pomoći Holdingu da bolje radimo, dobro je došao. Jednom u Hrvatskoj netko mora podvući crtu i reći dosta.