Foto: Index ŽELJKO KERUM stigao je danas na svoje biračko mjesto na splitskim Mejama za volanom bijelog Mercedesa kupe kojeg inače vozi supruga Fani. Stigli su sami, Kerum je parkirao malo dalje. Na biralištu nije bilo problema kao zadnji put kada je Kerum pobacao previše glasačkih listića u jednu kutiju, ali jest birača. Primijetio je to i Kerum.   "Čini mi se da ima dosta ljudi. Prošli put nije bio nitko na redu. Možda je čak izlaznost dobra. Nisam pogledao još vijesti. Mislim da bi ljudi trebali izaći, glasati po savjesti. Pobijedit će bolji, ja smatram da sam to ja. Ne znam je li ovo prelazi okvire izborne šutnje pa ne znam je li me to možete i pitati", kazao je Kerum.  Smatra da će se večeras već u 7 sati znati tko je dobio izbore u Splitu, on ili kandidat HDZ-a Andro Krstulović Opara.