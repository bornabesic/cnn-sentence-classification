Teško je u ovom kaosu koje je uslijedio u svijetu vijesti, a i u našim britanskim životima, biti pametan i predvidjeti budućnost. Ovdje u redakciji od šest ujutro lovimo reakcije iz cijelog svijeta i pokušavamo otkriti i predvidjeti kuda ide britanski brod, što ce to značiti za Europu. No, mislim da ne treba neka kristalna kugla za zaključak da ce biti puno teže i turbulentnije. Moje osobno mišljenje je da će referendum dati krila strankama spektra krajnje desnice po cijeloj Europi. Kampanja je bila vrlo netipična za britansko društvo, višak emocija i manjak stvarnih argumenata. Mi, državljani Ujedinjenog Kraljevstva, morat ćemo se suočiti s posljedicama, i neće biti lako. Gotovo sam siguran da ce iduće godine SNP ponovo staviti škotski referendum na stol. Dok ovo pišem naši producenti dogovaraju intervjue s liderima i ključnim ljudima u svijetu. Pratimo burze po cijelom svijetu - od Frankfurta do Karachija. Upravo sam se čuo s kolegama u Japanu, japanska vlada ima hitnu sjednicu u vezi Brexita, usred noći. I dok su reflektori svjetske javnosti na Brexitu, Trump je u prijateljskoj posjeti Škotskoj. S profesionalne strane - zanimljivo je danas biti u redakciji i svjedočiti povijesnim događajima. S privatne strane, s obzirom da sam s naših prostora - iskreno sam se nadao da sam svoju porciju povijesnih dođagajima pošteno odradio u devedesetima. (Nino Bantić, urednik, Associated Press TV)