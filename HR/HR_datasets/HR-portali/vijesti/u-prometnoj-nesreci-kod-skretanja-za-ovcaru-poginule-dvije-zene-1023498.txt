Na mjestu prometne nesreće 58-godišnjakinja je preminula, dok je putnica u vozilu, 53-godišnjakinja iz Sotina, preminula u KBC Osijek Na području PU vukovarsko-srijemske tijekom proteklog vikenda zabilježeno je 11 prometnih nesreća, od čega osam prometnih nesreća u kojima je nastupila samo materijalna šteta, dvije prometne nesreće u kojima su ukupno dvije osobe lakše ozlijeđene te jedna prometna nesreća u kojoj su dvije osobe smrtno stradale. U nedjelju, 7. svibnja, oko 18,45 sati, 48-godišnji državljanin Makedonije, upravljao je teretnim vozilom „Daf“, makedonskih registarskih oznaka, krećući se državnom cestom Vukovar – Ilok. Prilikom pretjecanja osobnog automobila „Hyundai Atos“ vukovarskih registarskih oznaka, kod skretanja za Ovčaru, iz suprotnog smjera približavao se osobni automobil „Hyundai Getz“, vukovarskih registarskih oznaka, kojim je upravljala 58-godišnjakinja iz Tovarnika. Kako bi izbjegla udar u teretno vozilo, 58-godišnjakinja je vozilom prešla na lijevu stranu kolnika te je došlo do udara teretnog vozila u desnu bočnu stranu vozila koje je odbačeno na zelenu površinu. Na mjestu prometne nesreće 58-godišnjakinja je preminula, dok je putnica u vozilu, 53-godišnjakinja iz Sotina, preminula u KBC Osijek. 