Kamo otječe voda kada se topi led na Antarktici, bitno je pitanje, između ostaloga, i za klimatologe, da bi se mogle predvidjeti posljedice globalnog zagrijavanja. Jednako kao i pitanje što se točno događa ispod leda. Zbog toga je ledeni masiv često pod povećalom znanstvenika. Posljednje otkriće stiže s britanskog sveučilišta Exeter autorice Anne Le Brocqsa, a objavljeno je u časopisu Nature Geoscience, prenosi Live Science. Studija je otkrila da se ispod leda skrivaju odvodni kanali, a otkriće su im omogućile satelitske snimke ledene ploče Filchner-Ronne na zapadu Antarktike. Pokazali su da se linije na površini leda podudaraju s onima na njegovu dnu, odnosno s kanalima kroz koje je otopljena voda tekla prema dnu leda, a zabilježeno je da su poneki kanali visoki i gotovo kao Eiffelov toranj (oko 250 metara) i široki oko 300 metara. Na snimkama iz zraka najprije su na tankom plutajućem ledu uočili duboke brazde, a kako tanji led pluta ispod debljeg, snimke su prikazivale površinu valovite topografije, a što je znanstvenicima olakšalo rad te im je bilo lakše protumačiti što se to nalazi ispod leda. Brazde su prilično dugačke što je znak kako voda otječe postojano i dulje razdoblje. >>Princ Harry spava u komori na minus 35 jer ide na Antarktiku 