Situacija u Makedoniji i dalje je teška i napeta i svi građani strepe od nove eskalacije koja bi mogla dovesti do oružanih sukoba između Albanaca i Makedonaca poput onih 2001.godine. Naime, pritisak međunarodne zajednice na predsjednika Makedonije Đorgea Ivanova i na predsjednika VMRO-DPMNE Nikolu Gruevskog da popuste i dozvole novoj parlamentarnoj većini da formira makedonsku vladu na čelu s predsjednikom Socijaldemokratske stranke Zoranom Zaevom i albanskim koalicijskim partnerima, nije uspio i to je još dodatno užarilo atmosferu i podiglo tenziju. Propao međunarodni pritisak – Nakon događaja u Parlamentu, u Makedoniji je sve moguće, pa čak nije isključena ni ratna opcija, kazao je za Večernji list glavni tajnik stranke Alijansa za Albance (Aleanca për Shqiptarët) dr. Arben Taravari ističući kako oni za sada kontroliraju sve albanske partije i čine sve što mogu da smire albanske građane. – Isto to radi i Zoran Zaev pozivajući svoje pristaše na razum i mir. Međutim, problem je u VMRO-DPMNE koji mobilizira svoju vojsku i pod svaku cijenu želi držati vlast u svojim rukama pa i pod cijenu rata. Mi dajemo sve od sebe da ne dođe do sukoba i rata, ali to ne ovisi isključivo o nama. Da ovisi samo o nama, rekao bih vam sto posto da neće biti sukoba, ovako ne mogu ništa garantirati, naglasio je Taravari napominjući kako je situacija u Makedoniji izuzetno nestabilna i napeta i svaki bi čas mogli izbiti neredi i sukobi, jer, institucije države ne funkcioniraju, – Policija je pod kontrolom bandi i kriminalaca, a vlada je tehnička. Parlament u koji su upali teroristi i bande VMRO-DPMNE ne funkcionira, a kada smo htjeli nešto napraviti, prebili su našeg predsjednika stranke Zijadina Sela koji je čudom ostao živ. Samo predsjednik države Ivanov, koji je najneodgovorniji, trenutno je legitiman. Ništa drugo u Makedoniji nije legitimno. Mi imamo podršku čitavog svijeta. Zamjenik pomoćnika američkog državnog tajnika za Europu i Euroaziju Hoyt Brian Ji sastao se s čelnicima parlamentarnih političkih formacija makedonskih Albanaca i dao nam punu potporu u nastojanju formiranja nove makedonske vlade. Podržao je reformsku vladu koju mi hoćemo formirati. Isto tako, dao je potporu i novoizabranom predsjedniku parlamenta Talatu Džaferiju. Dobili smo potporu i EU – istaknuo je Taravari. Koliko je situacija u Makedoniji napeta, dokazuje i dolazak velikog broja nogometnih navijača iz Srbije, na čelu s Grobarima i Delijama, koji su 90-ih godina bili začetnici agresije na Hrvatsku. U Makedoniju su stigli na poziv makedonskih Srba kako bi pružali podršku Srbima i Makedoncima u slučaju napada Albanaca. Isto tako, u Makedoniju pristižu i Albanci s Kosova i Albanije kako bi bili podrška makedonskim Albancima. U međuvremenu, dvojica bivših predsjednika Ustavnog suda Makedonije Trendafil Ivanovski i Branko Naumoski ocijenili su da je zastupnik DUI-a, Talat Džaferi, na legitiman način izabran za predsjednika makedonskog parlamenta. Policiju kontrolira VMRO Bivši ustavni sudac Ivanovski pozvao je novog predsjednika parlamenta, Talata Džaferija, da sazove parlamentarnu sjednicu na kojoj bi se formirali parlamentarni odbori kako bi se stvorili uvjeti da nova parlamentarna većina, u kojoj su SDSM, DUI, Besa i Savez za Albance, formira vladu i da se Makedonija vrati na pravi put prema euroatlantskoj integraciji. 