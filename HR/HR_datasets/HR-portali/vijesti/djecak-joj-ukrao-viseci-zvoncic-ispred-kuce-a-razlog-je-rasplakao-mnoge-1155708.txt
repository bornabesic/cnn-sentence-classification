Nakon što joj je ukrao viseći zvončić za vjetar u obliku leptira, petogodišnji dječak rasplakao je Chrissy Marie Wright iz Washingtona. I to ne zbog krađe nego zbog pisma koje je ostavio. Dječak je, naime, nakon krađe ostavio poruku i novčanicu od pet dolara. – Oprostite što smo vam ukrali vaš viseći zvončić za vjetar, naša mama je umrla i jako je voljela leptire pa smo ga sestra i ja uzeli i stavili na naš prozor. Žao mi je, ovo je jedini novac koji imamo pa vas molim da se ne ljutite na nas. Jake – poruka je koju je ostavio dječak. Vlasnica zvončića ne samo da nije ljutita nego želi vratiti novac Jakeu i njegovoj sestri. Objavila je status na Facebooku koji se velikom brzinom proširio internetom. Napisala je kako se ne ljuti na njega i neka dođe kod po svoj novac te da ima još tri takva zvončića za vjetar, pa mogu uzeti još jedan kako bi ih oboje imali. Na Facebooku je čak otvorila stranicu "Jakeov leptir" u nadi da će pronaći dječaka. I sama je, priznaje, izgubila majku kad je imala pet godina i zna kako je to odrastati bez nje. >> Dječak se ošišao poput prijatelja kako ih učiteljica ne bi mogla raspoznati i dirnuo javnost 