Screenshot: YouTube ABID (45) ispričao je u razgovoru za organizaciju Save the Children (Spasimo djecu) potresnu priču o tome kako je preživio zračni napad na Mosul, ali pri tome izgubio suprugu i sina. "Ja sam mrtav, obitelj mi je u komadima na cesti" "Ja sam mrtav, zgubio sam obitelj, u komadima su na cesti, samo uzmite moju djecu", rekao je Abid irački vojnicima kada je stigao do njihovih redova. Abid je nosio svog 9-godišnjeg sina Bashira i 7-godišnju kćer Yasminu na rukama kada je počeo bježati nakon eksplozije ISIS-ove auto bombe. Supruga i 11-godišnji sin poginuli su pred njegovim očima. "Probudili su me vriskovi moje djece" "Kada je započeo zračni napad, sakrio sam se između zidova i auta, a onda je odjednom došlo do eksplozije. Auto bomba je eksplodirala u blizini moje obitelji, a mene je odbacila", rekao je Abid. "Pogledao sam iza sebe i vidio vatru i dim. Na nekoliko minuta sam se onesvijestio, a zatim su me probudili vriskovi moje djece", ispričao je Abid. "Pogledao sam svoju kćer, bila je prekrivena krvlju, od glave do pete, odjeća joj je bila strgana, a moj sin bio je u istom stanju, bilo je užasno", nastavio je tragičnu priču Abid. "Žena mi je bila prerezana na dva dijela, sinu su crijeva visjela iz utrobe" "Vidio sam da mi je žena prerezana na dva dijela, a utroba starijeg sina bila je otvorena, crijeva su visjela van. Noga moje kćeri je gorjela, a ona je ležala na tlu". Abid je zgrabio mlađeg sina i kćer i potrčao prema vojnicima, ali je usred vatre između iračkih snaga i ISIS-a zadobio tri prostrjelne rane u noge i dvije u leđa. "Bio sam u potpunom šoku i nisam shvaćao što se događa. Mislio sam da sam izgubio ostatak obitelji i vidio sam ih kako leže na tlu i utapaju se u vlastitoj krvi", rekao je Abid. Pokušao je prevesti obitelj na sigurno: "Granate su padale kao kiša" "Zatim su nas odveli u bolnicu, gdje smo proveli oko 10 dana, sve dok se nisam potpuno vratio svijesti", dodao je. Kada se probudio, obaviješten je da su supruga i stariji sin mrtvi, Bashir je teško ozlijeđen zbog krhotina u licu i očima, a kćeri su morali amputirati nogu. Abid je rekao kako je zbog strašnih uvjeta u Mosulu odlučio pokušati pobjeći ISIS-u i prevesti obitelj u sigurnu zonu. Živjeli su sa stotinama tisuća civila koje je ISIS koristio kao ljudski štit. "To je bilo najgore što možete zamisliti od rata, stalno bombardiranje, sukobi danima i noćima, granate su padale kao kiša, iz zraka su napadali sve, čak i kuće", rekao je Abid. "Umirali smo od gladi... da barem to nikada nisam učinio" "Bilo je ludo uopće pokušati napustiti područje jer bi ISIS-ovci upucali svaku osobu na ulici, a avioni su ciljali sve što se kreće". "Doslovno smo umirali od gladi, tako da sam odlučio da moramo pobjeći, inače bismo umrli od gladi. Nisam to više mogao izdržati, uzeo sam obitelj i krenuli smo van... Da bar to nikada nisam učinio", zaključio je nesretni Abid.