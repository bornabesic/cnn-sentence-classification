Screenshot: YouTube/The Sun BIVŠI engleski nogometaš Adam Johnson snimljen je u zatvoru kako se smije tijekom razgovora o osudi zbog seksualnog zlostavljanja svoje 15-godišnje obožavateljice, piše Telegraph. Priznao da je poljubio djevojčicu Prošle je godine proglašen krivim za seksualno zlostavljanje djeteta i dobio je 6 godina zatvorske kazne.  Na sudu je priznao da je poljubio djevojčicu i sastao se s njom zbog "udvaranja".  "Da sam ju bar jebeno silovao za tih šest godina" Britanski The Sun objavio je snimku iz zatvora u Yorkshireu na kojoj ga netko pita: "Nisi ju valjda jebeno silovao ili nešto takvo?" Johnson na to uz smijeh odgovara: "Ne, da bar jebeno jesam za tih šest godina". Prošli mjesec Johnsonu je odbijen zahtjev za žalbom i drugi zahtjev za smanjenje zatvorske kazne. Johnson je također izjavio kako vjeruje da je dobio dugu kaznu jer je poznata osoba.