LUDBREG - Mladić (19) iz Ludbrega skrivio je prošli tjedan doista nesvakidašnju prometnu nesreću, o čemu najbolje svjedoči fotografija koju nam je ustupila varaždinska Policijska uprava. Završio je na banderi, u uspravnom položaju! Pod utjecajem alkohola od 1,48 promila u Hrastovljanu kod Ludbrega, upravljajući peugeotom oko 21.45 sati, zbog neprilagođene je brzine pri izlasku iz desnog zavoja potpuno izgubio kontrolu. Automobil mu se zanio i zaplesao na kolniku s kojeg je izletio, potom se prevrnuo i udario u stup javne rasvjete na koji je ostao naslonjen. Mladi vozač jedva se izvukao iz smrskanoga peugeuta jer je mislio da je s kotačima čvrsto na tlu. Na mjesto nesreće pozvana je hitna pomoć, a liječnici su nesretnika odmah prevezli u varaždinsku bolnicu na pregled. Iako dobro natučen i izgreben po tijelu, tijekom izlijetanja i prevrtanja nije ništa slomio. - Živ sam, to je najvažnije u cijeloj priči. Zahvalan sam Bogu na tome. Imao sam više sreće nego pameti. Učinio sam veliku pogrešku. Zbog svega mi sada jako teško i imam dosta problema. To će mi biti velika škola - rekao nam je nakon nesreće 19-godišnji mladić nakon što je došao k sebi po povratku kući iz bolnice. Očevid prometne nesreće obavili su ludbreški policajci koji su protiv mladića pokrenuli prekršajni postupak. (Piše: Karlo Eisenbeisser / Podravski list)     PU Međimurska   U romskom naselju Lončarevo tijekom vikenda došlo je do prometne nesreće prilikom koje je vozač automobila sletio van ceste u obiteljsku kuću. Tom prilikom nije bilo teže ozlijeđenih.     Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!