Čelnik Mosta Božo Petrov uputio je čestitke građanima u povodu proslave Dana neovisnosti. Zalaže se za izgradnju pravednijeg i razvijenijeg društva i poručuje da je Republika Hrvatska utemeljena na promociji demokratskih načela. Kao dio nove Vlade, Petrov obećaje da će poštivati vrijednosti na kojima je utemeljena država. - Dragim građankama i građanima Republike Hrvatske želim sretan Dan neovisnosti u nadi da će svaki sljedeći biti što vedriji i optimističniji kada je u pitanju naša svakodnevica. I ja i Most nezavisnih lista dat ćemo sve od sebe da izgradimo pravednije i razvijenije društvo. Danas je dan kada se moramo sjetiti i svih onih koji su život i zdravlje dali da bismo mi danas živjeli u miru, neovisni i slobodni u vlastitoj državi. Zahvaljujem prije svega braniteljima koji su nam omogućili da obranimo našu domovinu i samostalno odlučujemo o sudbini Hrvatske i njenog naroda. Prisjećajući se 8. listopada 1991. i zločinackog napada na glavni grad Hrvatske, obećajemo da ćemo kao dio nove Vlade i dalje poštivati vrijednosti na kojima je utemeljena Republika Hrvatska i raditi na promociji demokratskih načela zbog čije smo ugroženosti i raskinuli sve državnopravne veze sa SFRJ. Odajmo priznanje svim žrtvama domovinskog rata tako da osiguramo budućnost onima koje su ostavili za sobom - poručio je Petrov. >> Petrov: 'Nakon što se konstituira Sabor idu izmjene nekih zakona, vrijeme kontrole je iza nas'  