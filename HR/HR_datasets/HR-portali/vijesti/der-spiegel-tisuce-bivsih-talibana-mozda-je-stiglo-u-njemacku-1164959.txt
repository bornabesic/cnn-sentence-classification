Postoji mogućnost da je tisuće bivših talibanskih boraca u protekle dvije godine ušlo u Njemačku s valom milijuna izbjeglica i migranata, objavio je njemački magazin Der Spiegel.  Njemački federalni ured za migracije i izbjeglice (BAMF) obavijestio je sigurnosne službe da se tisuće migranata tijekom procesa traženja azila identificiralo kao bivši talibanski pobunjenici, piše taj magazin.  Dodaje se kako glavni federalni tužitelji istražuju najmanje 70 afganistanskih muškaraca iako nije jasno jesu li svi osumnjičeni zbog pripadanja talibanskim militantima.  Šestero osumnjičenih nalazi se u istražnom zatvoru, a preliminarna sudska saslušanja drugih pojedinaca započet će idućeg vikenda, piše Der Spiegel.  Vlada kancelarke Angele Merkel je česta meta kritika zbog puštanja tako velikog priljeva vala migranata u Njemačku, što se pojačalo nakon nekoliko militantnih napada povezanih s izbjeglicama. Vlasti sada aktivno deportiraju odbijene afganistanske tražitelje azila.  Merkel se na izborima koji se održavaju 24. rujna bori za četvrti mandat. Ovog je mjeseca u javnosti branila povećanje broja deportacija Afganistanaca tvrdeći da to rade i druge članice Europske unije.  Otkrila je kako je prihvaćen azil oko 55 posto Afganistanaca u Njemačkoj, dok je 45 posto odbijeno.  >> Siluju djecu, djevojčice se prodaju za seks, a među žrtvama je bila i četverogodišnja curica 