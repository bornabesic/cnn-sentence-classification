Saborski zastupnik Živog zida Ivan Pernar u subotu se vozio ZET-ovim tramvajem gdje se posvađao s putnicima i napravio pravi šou. Pernara je, da se zaključiti iz snimke, u tramvaju uhvatila kontrola, a on nije imao prijevoznu kartu, zbog čega su ga napali i putnici. Na snimci se samo čuje kako Pernar, dok sjedi u tramvaju, govori putnicima koji su se okupili oko njega. ‘Vi ste sad frajerica jer meni to govorite, recite to Plenkoviću’, rekao je Pernar. ‘Pa nije Plenković u tramvaju’, odgovorila je jedna od putnica. ‘Kojem Plenkoviću, plati kartu, čovječe’, napao ga je drugi putnik. ‘Naravno da nije kad se Plenković ne vozi tramvajem’, nastavio je Pernar.   Na drugoj objavljenoj snimci čuje se kako govori: - Teroriziraju se ljudi koji nemaju za kartu, a ovi koji su pokrali cijelu državu, pojeo vuk magare! Nitko ništa! - Od ove države vas nije sram primit plaću?! - upitao je Pernara ljutiti putnik. - Ja sam za besplatni javni prijevoz, a vi biste da se plaća - komentirao je vidno iznervirani Pernar. - Vi ste zalutali u politiku, jadni ljudi koji su vas birali. I u tramvaju ih ima - odgovorio mu je jedan od putnika, a svađa se nastavila...