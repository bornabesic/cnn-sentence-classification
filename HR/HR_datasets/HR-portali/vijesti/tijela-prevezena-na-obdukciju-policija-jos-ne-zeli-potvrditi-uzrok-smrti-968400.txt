Foto i video: Luka Šangulin/Index, Marko Prpic/PIXSELL KAKO doznajemo jutros iz policije tijela nađenih supružnika u kući u Dubravi prevezena su u Zavod za sudsku medicinu. "I dalje se provodi kriminalističko istraživanje. O drugim detaljima ćemo izvijestiti nakon što očevid bude proveden", rekli su Indexu jutros iz policije. Kako se neslužbeno doznaje radi se o ubojstvu i samoubojstvu. Podsjetimo, jučer oko 19.39 u kući u Kanarinskoj ulici u Dubravi pronađena su dva tijela.   Prema tvrdnjama susjeda u kući je živio bračni par u dobi između 40 i 50 godina. Navodno se obitelji nisu javljali nekoliko dana, nakon čega je majka jednog od njih jučer s policijom došla pred kuću i tada su pronašli njihova tijela.