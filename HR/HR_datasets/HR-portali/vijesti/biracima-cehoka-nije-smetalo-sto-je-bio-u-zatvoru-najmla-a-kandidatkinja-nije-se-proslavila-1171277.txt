HDZ-ovka Josipa Rimac daleko je od pobjede na izborima za gradonačelnicu Knina budući da nakon 45% obrađenih biračkih mjesta ima 37% glasova. Trenutno pobjedu u prvom krugu ima Marko Jelić, kandidat grupe birača s potporom od 51,41%. Hloverka Novak Srzić ostaje bez drugog kruga u utrci za gradonačelnicu Makarske. Prema trenutnim rezultatima nakon što je obrađeno više od trećine biračkih mjesta ona ima 16,78%. U drugi krug idu Jure Brkan (HDZ) i Tonći Bilić (SDP) koji su dobili više od 31% glasova. Tomislav Panenić teško će do pobjede u drugom krugu borbe za župana Vukovarsko-srijemske županije. Nakon obrađenih 37% biračkih mjesta ima nešto više od 26% glasova i ispred njega uvjerljivo vodi HDZ-ov kandidat Božo Galić sa 46,65%. Najmlađa kandidatkinja za gradonačelnicu, Valentina Grbavac iz Vrgorca, osvojila je samo 2,58% glasova, a obrađeno je više od 96% biračkih mjesta. Mostov Ante Pranić osigurao je uvjerljivu pobjedu u prvom krugu s 57,63%. Mostovoj Ružici Vukovac nikako da krene. Nakon što je tek dva tjedna bila tajnica u Ministarstvu poljoprivrede i na sebe navukla bijes javnosti zatraživši naknadu dužnosničke plaće (6+6) nije se proslavila na lokalnim izborima. Osvojila je nešto više od 13% glasova, a ispred nje su Davor Vlaović s 21% glasova i Danijel Marušić s 53% glasova. Iako je jedno vrijeme proveo u zatvoru, ta činjenica nije se previše odrazila na rezultate Ivana Čehoka. On je uvjerljivo osvojio prvo mjesto s 41% glasova i u drugom će krugu snage odmjeriti s Alenom Kišićem, kandidatom liste SDP-a, HNS-a, HSS-a, HSU-a i Laburista. Ivan Vilibor Sinčić, kandidat Živog zida u utrci za gradonačelnika Karlovca, osvojio je nešto više od 19% glasova i trenutno ne ulazi u drugi krug. Damir Mandić, kandidat HDZ-a i HSLS-a vodi s 43,44% glasova, a ispred Sinčića je Davor Petračić, no s malom razlikom