 Srpski ministar trgovine, turizma i telekomunikacija Rasim Ljajić izjavio je da će tijekom ovoga tjedna biti održan sastanak srpskih dužnosnika s upravama Agrokorovih kompanija u Srbiji. "Pratimo situaciju, iako su nas uvjeravali da u Srbiji nisu imali problema. Važno je da Agrokor stabilizira svoje poslovanje i svaki ulazak svježeg kapitala, kao i svaki znak oporavka koristan je i za nas", izjavio je Ljajić za srpski dnevni list Politiku. List dodaje da se neslužbeno može čuti da će Agrokor idućih dana podmiriti svoje dugove i prema dobavljačima u Srbiji. Iskustva srbijanskih proizvođača hrane su različita, pa tako ima onih kojima Todorićevi trgovinski lanci na vrijeme plaćaju robu, kao i onih koji na naplatu čekaju više od četiri mjeseca, navodi Politika. >>Uoči sastanka s M. Dalić: Dobavljači Agrokora traže sudjelovanje u restrukturiranju >>Agrokor: Naša pozicija i opstojnost nisu upitni, imamo snažnu podršku ključnih dionika 