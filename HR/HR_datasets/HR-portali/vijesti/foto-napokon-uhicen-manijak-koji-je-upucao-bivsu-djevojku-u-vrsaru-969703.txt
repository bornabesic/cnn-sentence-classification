Foto: MUP.hr POLICIJA je napokon uhitila manijaka odgovornog za pucnjavu u Vrsaru.  "Izvješćujemo vas da su policijski službenici  danas u poslijepodnevnim satima pronašli i uhitili Danijela Brnosa za kojega se sumnja da je 7. svibnja 2017. godine oko 14,00 sati ispred hotela u Vrsaru pucao u 19-godišnju djevojku i 23-godišnjeg mladića.    Osumnjičeni je uhićen u Vodnjanu nakon čega je doveden u prostorije PU istarske gdje je u tijeku kriminalističko istraživanje", javili su iz policije.   >> PUCNJAVA U VRSARU Bivšoj curi i njenom dečku pucao u glavu, pobjegao u BMW-u, policija ga još traži  >> FOTO Ovo je napadač iz Vrsara, policija objavila njegovo ime i fotografiju  Danijel Brnos iz Vodnjana, osumnjičen za pokušaj teškog ubojstva bivše djevojke Martine Terlević (19) iz Seline kraj Sv. Lovreča i pokušaj ubojstva njenog kolege s posla, Roberta Cuccurina (23) iz Bala u nedjelju ispred hotela Pineta u Vrsaru nakon nekoliko dana potjere je napokon uhvaćen.  Danima je bježao policiji koja ga je pokušavala locirati.     >> ČETIRI DANA MU NEMA NI TRAGA Policija objavila detalje potrage za manijakom iz Vrsara  Brnos je policiji poznat odranije, jer je 2013. godine pravomoćno osuđen na dvije godine zatvora zbog napada i nanošenja ozljeda policajcu koji ga je vodio u prostoriju za uhićenike. Potom je pobjegao iz zgrade i na službenom parkiralištu PU istarske napao policajku koja ga je pokušala zaustaviti.  Prema nepotvrđenim informacijama, ranjena djevojka je napadača već prijavljivala policiji zbog navodnih prijetnji da će joj nauditi.