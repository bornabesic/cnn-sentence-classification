U stravičnom napadu u Nici život je izgubila i mlada ruska studentica Victoria Savchenko (21) koja se nalazila u društvu prijateljice Poline Serbryannikove (22).  Victoria je poginula odmah nakon udara kamiona, dok je Polina preživjela, no ozlijeđena je. – S prijateljicom sam hodala promenadom kada smo vidjeli kamion koji se čudno kretao – kazala je Polina, prenosi Mirror. Dodala je kako je kamion udario Victoriju kojoj nije bilo spasa. – Mene su odvezli u bolnicu. Imam polomljene prste na jednoj nozi, a druga je natečena. Savchenko je inače bila studentica Fakulteta financija u Moskvi. Guardian je objavio kako je identificirana još jedna žrtva napada. Riječ je o Lindi Casanovi (54) iz Švicarske. Ona se nalazila na odmoru zajedno sa svojim suprugom Gillesom. Njezinu smrt potvrdio je brat Ivano. Suprug, koji je inače Francuz, nije ozlijeđen u napadu. 