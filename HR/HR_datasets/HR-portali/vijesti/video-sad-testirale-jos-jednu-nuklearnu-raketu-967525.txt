Screenshot: YouTube SAD su već drugi put u sedam dana testirale nuklearnu raketu iz zračne baze Vandenberg, oko 240 kilometara sjeverozapadno od Los Angelesa. Imaju oko 450 raketa koje mogu pogoditi Pjongjang Nenaoružana raketa Minuteman 3 ima domet od oko 13 000 kilometara, što je dovoljna udaljenost za gađanje Pjongjanga. Raketa je ispaljena netom nakon ponoći i pogodila atol Kwajalein u Tihom oceanu udaljen oko 7000 kilometara, objavilo je zapovjedništvo američkih zračnih snaga. Planiranje testa trajalo je 10 mjeseci, a cilj je bio provjeriti stanje i preciznost oružja. SAD imaju oko 450 ovakvih raketa.  Trumpu bi bila "čast sastati se s Kim Jong-unom" Ovo je bio već drugi test u posljednjih sedam dana. Pukovnik Chris Moss rekao je za prvi test da je bio "važna demonstracija snage američke nuklearne obrane". Trump je u ponedjeljak izjavio da bi se htio sastati s Kim Jong-unom: "Kada bi to bilo primjereno, definitivno bih, bila bi mi čast to učiniti ."