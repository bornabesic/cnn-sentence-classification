Foto: Grgo Jelavić/ Pixsell TRI osobe su poginule, a za četvero se traga nakon teške pomorske nesreće u kojoj su se u utorak navečer sudarili službeno plovilo Lučke kapetanije Dubrovnik i gumenjak s više članova posade. Od tada ne prestaje očajnička potraga koju jutros ometa vjetar koji puše u Dubrovačkom kanalu. >> IZVANREDNA PRESICA Kapetan Lučke kapetanije: Nije točno da naš brod nije bio osvijetljen  >> FOTO Ovo je gumenjak koji se sudario s brodom Lučke kapetanije Po priopćenju Ministarstva mora, prometa i infrastrukture, službeni brod lučke kapetanije Dubrovnik "Danče" u utorak 25. travnja u 21.20 sati sudario se u Koločepskom kanalu s gumenom brodicom nepoznate registracijske oznake na kojoj su bili ugostiteljski djelatnici hrvatskog državljanstva, ukupno 9 osoba. Pomorska nesreća dogodila se u trenutku dok je službeni brod LK Dubrovnik bio angažiran u akciji hitnog medicinskog transporta prema otoku Mljetu.  Na poziciji nesreće iz mora su spašene dvije osobe sa manjim tjelesnim ozljedama, a tri pronađene osobe su mrtve. Za ostalih četvero osoba intenzivno se traga. U potražnu akciju za nestalima uključena su tri plovila LK Dubrovnik s liječničkom pratnjom, službeni policijski brod te motorni trajekt Hanibal Lucić. Putem obalne radijske postaje Dubrovnik emitira se poruka pogibli kategorije „Mayday Relay“ prema svim sudionicima u pomorskom prometu.  Tijek događaja:  18:00 Još jedan svjedok je opisao nesreću. Opširnije... 16:23 HGSS nastavlja potragu za nestalima kod Koločepa i Orebića  14:55 Nikoli Kobašu iz Velike Gorice u nesreći su poginuli majka i brat. Opširnije... 14:15 Pronađena je i treća žrtva nesreće. 14:00 U potrazi sudjeluje i Danče, brod koji je sudjelovao u nesreći. 13:10 Nestale se traži helikopterima. Opširnije... 12:30 Preživjeli opisao jezivu nesreću: "To je bila atomska bomba, sumnjam da je itko preživio". Opširnije... 12:10 Kako javlja RTL, jedan poginuli zove se Alen Perišić, vlasnik ugostiteljskog objekta 'What’s Up?' i otprije je poznat policiji. U svibnju 2015. bio je priveden u ulici Iva Vojnovića u Dubrovniku, tijekom velike policijske akcije razbijanja međunarodnog 'lanca kokaina'. 11:30 Restoran Bowa luksuzno je mjesto na Šipanu. Lani ga je posjetio poznati nogometaš Andres Herrera.Opširnije... 11:20  Nakon povratka iz obilaska područja potrage ministar Butković dao je izjavu za javnost. Opširnije... 10:35 Ministar Oleg Butković medijima bi se trebao obratiti u 11:15 sati iz Luke Gruž 10:00 Potrazi bi se navodno trebali priključiti i ronioci 9:35 "Još uvijek tragamo za osobama nestalim sinoć u havariji koja se dogodila u 21,20 sati u Koločepskom kanalu do koje je došlo nakon što je brod Danče upućen u hitni medicinski prijevoz na otok Mljet. Negdje ispred uvale Vrbova, 4 kabela od kraja, došlo je do sudara s gumenom brodicom u kojoj je bilo 9 osoba. Uzrok havarije još nije utvrđen, ali se zna da je brod Danče plovio sredinom kanala, a voditelj se uputio gumenjakom koji nije bio označen navigacijskim svjetlima. Bilo je i malo šiloka, a gumenjak se na radarskoj slici nije vidio. Dvije su poginule osobe pronađene, a još se utvrđuju identiteti svih putnika na gumenjaku. U potragu su uključena sva raspoloživa plovila Pomorske policije a bio je to brod linijske plovidbe „Hanibal Lucić“ koji je jutros povučen da bi obavio redovitu jutarnju prugu s otoka prema Gružu. Tijekom jutra ćemo pojačati traganje a sve otežava i stanje mora tri, a snaga vjetra je 35-40 čvorova", rekao je dubrovački lučki kapetan Mato Kekez, porenosi Dubrovački vjesnik. 9:20 Kako piše jedan dubrovački portal, na gumenjaku su se nalazili ugostitelji iz Šipanskog restorana Bowa.Prema za sada neslužbenim informacijama, u nesreći oko 21,20 sati, poginuli su muškarac A.P., ujedno i vlasnik ugostiteljskog objekta, i djelatnica restorana  J.K., dvije osobe su ozlijeđene, a za pet osoba se intenzivno traga. Opširnije 9:00 Jedna je osoba puštena iz bolnice. Druga je zadržana, ali nije u životnoj opasnosti. "Primljeno je dvoje ljudi, jedan muškarac 1959. godište koji je zadobio lakše ozljede i pušten je na kućno liječnje, a drugi je muškarac, 1964. godište, zadobio prijelom ključne kosti i danas je planirana operacija. Pacijent je stabilno", rekao je Marijo Bekić, ravnatelj Opće bolnice Dubrovnik 8:30 Jutros se i priopćenjem oglasilo Ministarstvo prometa, mora i infrastrukture.   "Prema dostupnim informacijama, službeni brod Lučke kapetanije Dubrovnik, „Danče“ u utorak, 25. travnja u 21.20 sati u Koločepskom kanalu sudario se sa gumenom brodicom nepoznate registracijske oznake, na kojoj su se nalazili ugostiteljski djelatnici hrvatskog državljanstva, ukupno 9 osoba.  Pomorska nesreća dogodila se u trenutku dok je službeni brod LK Dubrovnik bio angažiran u akciji hitnog medicinskog transporta prema otoku Mljetu.  Na poziciji nesreće iz mora su spašene dvije osobe sa manjim tjelesnim ozljedama dok su dvije pronađene osobe nažalost mrtve. Za ostalih pet osoba intenzivno se traga. U potražnu akciju za nestalima uključena su tri plovila LK Dubrovnik sa liječničkom pratnjom, službeni policijski brod te motorni trajekt Hanibal Lucić. Putem Obalne radio postaje ORP Dubrovnik-radio emitira se poruka pogibli kategorije „Mayday Relay“ prema svim sudionicima u pomorskom prometu.  Ministar mora, prometa i infrastrukture, Oleg Butković sa suradnicima, državnom tajnicom za more, Majom Markovčić Kostelac i pomoćnikom ministra ispred Uprave sigurnosti plovidbe, kap. Sinišom Orlićem, danas, 26. travnja u Dubrovniku će se sastati sa voditeljima potražnih timova", stoji u priopćenju.