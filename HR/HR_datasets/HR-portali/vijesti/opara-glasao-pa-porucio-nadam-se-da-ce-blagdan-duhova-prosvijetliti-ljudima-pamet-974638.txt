Foto: Dragan Miljuš/Index KANDIDAT HDZ-a za gradonačelnika Splita Andro Krstulović Opara glasao je na biračkom mjestu u svom kvartu Meje u društvu obitelji. Opara je stigao na glasačko mjesto sa suprugom i djecom u 8.10 sati, jednako kao i prije dva tjedna. Kerum se očekuje u 10 sati.  "Danas je sjajan dan. Danas će Splićani izabrati radišni i pitomi Split u kojem će se isplatiti vrijedno učiti, obavljati svoje obaveze i graditi grad u kojem će uistinu one vrijednosti koje su nas dovele do tu, a to su vrijednosti kvalitetnog obavljanja posla i odgajanja svoje djece, doći do izražaja.    Građani će odbaciti ono što su već probali, ono što je grad dovelo u lošu situaciju i naše društvo u situaciju u kojoj nisu jasne prave vrijednosti, je li ovo grad za sve ili za jednu obitelj, rođake i prijatelje, u kojem u gradskom proračunu uživaju samo neki, a ne svi građani.   Siguran sam da će ovaj dan biti zapamćen po dobru i da će blagdan duhova prosvijetliti ljudima pamet i da će bistro birati. Kampanju ću zapamtiti po čvrstoći koju su moja obitelj i moja žena imali, nisu se uzdrmali od neprimjerenih napada", izjavio je Opara nakon glasanja.