Aleksandra Kolarić ponovno je od nedjelje članica Socijaldemokratske partije Hrvatske. Statutarna komisija SDP-a jednoglasnom odlukom odlučila je vratiti u stranku Aleksandru Kolarić, koju je u prosincu 2013. Glavni odbor stranke isključio iz SDP-a. Ona je izbačena jer je javno kritizirala tadašnjeg predsjednika SDP-a Zorana Milanovića i njegovu politiku koju je vodio vezano za slučaj Lex Perković i aludirala da Socijaldemokratska partija šutnjom podsjeća na HDZ kad ga je vodio Ivo Sanader. Iako nikada nije imala bilo koju važnu funkciju u SDP-u, mediji su od nje stvorili političku žrtvu, a Davor Bernardić je najavio da će joj omogućiti povratak u stranku. "Želimo da se u SDP vrate svi koji su nas napustili proteklih godina", izjavio je Bernardićev suradnik za Jutarnji list.