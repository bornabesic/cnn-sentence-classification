Foto: YouTube  RUSKO Ministarstvo obrane potvrdilo je da se tijekom vježbe srušio avion Antonov An-26.   Prema izvorima iz ministarstva "avion nije uspio održati parametre potrebne za slijetanje i srušio se na pistu".   "U avionu koji je izgorio nakon prisilnog slijetanja, bilo je šest članova posade. Jedan je tehničar poginuo, a pet ih je prevezeno u bolnicu spasilačkim helikopterom", navode izvori iz ruskog Ministarstva obrane.  Antonov An-26 je zrakoplov s dva motora koji se proizvodio u SSSR-u. Još uvijek ga koristi ruska vojska za prijevoz borbenih vozila i osoblja. Može nositi 24 tone tereta i 38 vojnika, a udaljenosti prelazi brzinom od 500 kilometara na sat, piše Russia Today.