Posada broda Andrija Mohorovičić za nekoliko dana ide u humanitarnu misiju spašavanja afričkih imigranta koji se krijumčarskim brodicama pokušavaju domoći talijanske obale kako bi ilegalno ušli u EU. Riječ je o bivšem ledolomcu s odličnim operativnim sposobnostima na moru. – Brod "Andrija Mohorovičić" nema veliku putnu brzinu, ali može u slučaju nužde udomiti mnogo ljudi, rekao je nedavno premijer Zoran Milanović. Slovenski premijer najavio je da će u pomoć Italiji poslati ratni patrolni brod "Triglav", ali nakon rujna jer je do tada na remontu. Britanski premijer u patroliranje Sredozemnim morem šalje 176-metara dugačak nosač helikoptera HMS Bulwark. Uz taj brod Britanci šalju i dva helikoptera i dva manja patrolna broda. Njemačka šalje dva ratna broda. Više od polovice država članica EU najavilo je sinoć da šalje brodove i helikoptere u vojnu operaciju na Sredozemlju. Na fotografijama se nalaze zapovjednik Obalne straže kapetan bojnog broda Ivo Raffanelli, zapovjednik HRM-a komodor Predrag Stipanović i zapovjednik broda Andrija Mohorovičić te poručnik bojnog broda Stjepan Giljević. >> Premijeri i predsjednici EU na hitnom summitu nisu riješili problem migranata >> Predsjednica Grabar-Kitarović na vojnom sajmu isprobala opremu vojske