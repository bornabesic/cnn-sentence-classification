Foto: Screenshot N1 DANAS od 12:30 sati Hrvatska ima ustavnog suca koji je priznao da se lažno prestavljao. Čašću je na dužnost ustavnog suda pred Kolindom prisegnuo dojučerašnji saborski zastupnik HDZ-a kojeg je ta stranka predložila za suca Ustavnog suda, no pitanje je kakvom je to čašću Mlakar postao ustavni sudac. Tvrdi da se lažno predstavio jer je ostavio dokumente u autu On je, naime, zajedno s Josipom Vreskom, članom Državnog izbornog povjerenstva te Danijela Ropuša, HSS-ovca iz Novalje u ožujku 2014. bio pozvan u središnjicu Hypo Alte Adria Banke u Klagenfurtu. Tamo su sva trojica trebali objasniti zašto su od banke dobili svaki po 210 tisuća eura. "Dakle mi smo došli u banku koja je djelovala sablasno prazno. Malo je djelovalo i neugodno u početku. Tražili su da se prijavimo na šalteru. Mi smo rekli da nemamo dokumente kod sebe jer smo ih ostavili u autu. Predstavio sam se kao Gordan Dolović", rekao je Mlakar HRT-ovom novinaru Draženu Majiću. Prema zapisniku s tog sastanka stoji da je Mlakar bio spreman u korist Hypo bakle utjecati na postupke u tijeku, a to suradilo se o slučajevima Šimuni, Expandens i Slavonska banka. Policija ga u Austriji uhitila zbog optužbe da je uzeo 210 tisuća eura No, Mlakar tvdi da nije nudio svoje usluge lobiranja, iako je priznao da je sudjelovao na sastanku. Nakon mjesec dana kada su na ponovni poziv Mlakar i Ropuš došli u Klagenfurt, privedeni su u policijsku postaju gdje ih je policija suočila s izjavom austrijskog poduzetnika Alexa Kropiuninga da im je u tri navrata isplatio ukupno 630 tisuća eura. "U lipnju i srpnju 2007. u tri sam navrata predao ukupno 630.000 eura hrvatskim državljanima Ropušu, Mlakaru i Vresku u zamjenu za rješavanje problema prenamjene zemljišta u Šimunima iz poljoprivrednog u građevinsko turističko", izjavio je Kropiuning. Njegovu priču potvrdio je i jedan od trojice optuženih, Danijel Ropuš. "Pri trećem susretu s Kropiunigom u Hrvatskoj bili smo prisutni sva trojica. Dakle Davorin Mlakar, Josip Vresk i ja", izjavio je Ropuš u policijski zapisnik. Podsjetimo, SDP se usprotivio HDZ-ovoj listi kandidata za suce ustavnog sada, zbog kojeg je odgođena i sjednica nadležnog saborskog odbora zbog čega je prijetila i ustavna kriza, no na kraju je došlo do dogovora, a među 10 novih ustavnih sudaca mjesto je dobio i Davorin Mlakar.