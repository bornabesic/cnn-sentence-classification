Svi oni koji su se susreli s otrovnim bršljanom znaju koliko je on zapravo neugodan, a kada je 21-godišnjoj djevojci Emily Petrozza iz Connecticuta otrovna biljka završila u očima, najmanje što je očekivala jest da će nakon toga postati hit na internetu. A upravo je to postala zahvaljujući sestri koja je fotografije otečene Emily objavila na Twitteru. Emily ne zna kako je točno došla u kontakt s otrovnim bršljanom, no sumnja da se to dogodilo dok je bila u ribolovu. Kada se vratila kuću u nedjelju navečer primijetila je crvene točkice na očima, no nije smatrala to ničim dramatičnim pa je otišla spavati. No, kada se u ponedjeljak ujutro probudila, nije mogla otvoriti svoje oči od otečenosti. – Nisam se prepoznala, mogla sam malo vidjeti, ali moje su oči bile toliko otečene da me boljelo držati ih otvorenima – ispričala je ona. Kako u tom trenutku nikoga nije bilo kod kuće, zvala je svoju prijateljicu Allison da je odveze kod liječnika. Dok su čekale u ambulanti, Allison je fotografirala Emily pa te fotografije poslala njezinoj sestri Lauren. No, Lauren na fotografijama nije vidjela ništa zabrinjavajuće već samo svoju sestru koja izgleda poprilično smiješno s otečenim očima pa je fotografije podijelila na Twitteru uz poruku "ne stavljajte otrovni bršljan u oči". Srećom, Emily se nije naljutila na svoju sestru jer je i sama priznala da si je izgledala smiješno. – Svaki put kad pogledam tu fotografiju umirem od smijeha – kazala je pak Lauren kojoj nije žao što je javno 'osramotila' svoju sestru.