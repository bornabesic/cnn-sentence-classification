Foto: Instagram IZNIMNO inteligentni ljudi mogu izgledati kao da im baš sve ide od ruke i da prolaze puno bolje u životu od onih prosječno inteligentnih no to nije uvijek tako, piše Lifehack. Ovo je pet stvari s kojima se jako inteligentni ljudi najviše bore. 1.	Pod većim su pritiskom da uspiju Baš zato što se osjećaju "superiornijima" od ostalih ljudi očekuju i da njihov život ide u drugačijem smjeru. To uključuje bolju karijeru, više novca i kvalitetnije odnose. Ako išta od ovoga pođe po krivu, počinju osjećati sve veći pritisak i često se počnu gristi i okrivljavati. 2.	Teže sklapaju prijateljstva Inteligentni ljudi traže inteligentne ljude i stoga kad upoznaju nekog novog postavljaju i takva pitanja. Ako se osoba ne uklapa u njihov kalup, jako im se teško povezati, čak i ako druga osoba ima puno drugih kvaliteta. Zbog toga su inteligentni ljudi često usamljeni. 3.	Pretjerano razmišljanje ih može paralizirati Inteligentni ljudi su poznati po tome da previše analiziraju stvari i odluke koje donose. Razlog je tome što su oni često i veliki perfekcionisti te ih upravo takvo pretjerano razmišljanje često može paralizirati pri donošenju odluka. 4.	Osjećaju se zaglavljeni Iznimno pametni ljudi nemaju problema s razumijevanjem pojava i informacija koje dobiju. Ako pokušaju nekome objasniti nešto i oni to ne mogu razumjeti, problem im je nastaviti komunikaciju jer im je iznimno teško suosjećati s drugima, a i nemaju baš puno volje za tim. Isto tako, okolina često gleda na inteligentne ljude kao na hvalisavce što uvelike otežava njihovu socijalizaciju. 5.	Teže pronalaze sreću Inteligentni ljudi osjećaju da je njihova pamet zapravo prokletstvo i često kažu ili pomisle: "Da sam barem manje pametan". Sreća dolazi od prihvaćanja svijeta takav kakav je, ali oni si često ne mogu pomoći i redovito analiziraju svoje okruženje u nemogućnosti da budu očarani nesavršenom ljepotom onoga što je oko njih.