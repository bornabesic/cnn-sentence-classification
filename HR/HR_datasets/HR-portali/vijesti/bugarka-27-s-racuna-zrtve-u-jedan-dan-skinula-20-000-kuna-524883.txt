Bugarska državljanka Elena Staneva (27), specijalizirana za krađe, završila je na mjesec dana u istražnom zatvoru Remetinec kako ne bi pobjegla. Tužiteljstvo je sumnjiči da je u samom središtu metropole ukrala dva novčanika s dokumentima, kreditnim i bankovnim karticama itd. U trgovini Marina Rinaldi u Praškoj je iz torbe, koja je bila na pultu, Andreji K. ukrala novčanik. No ona je još dobro i prošla. Bugarka je u travnju ukrala novčanik i Ljiljani M. Potom je 21. travnja s bankomata Erste banke u Vlaškoj podigla 5000 kuna. Nakon toga je s bankomata Splitske banke podignula 400 kuna da bi se potom ponovno prošetala do drugog bankomata Erste banke i u tri navrata podignula 2000, 5000 i potom 3000 kuna. Policija je u trag kradljivici ušla pomoću snimaka s nadzornih kamera. Osim za krađe sumnjiče je i za 14 računalnih prijevara. 