Izvanredni povjerenik za Agrokor Ante Ramljak u srijedu je ponovno stao pred novinare i izvijestio o događanjima uposrnulog koncerua:- 49 sati od ulaska u kompaniju mogu vas izvijestiti da smo postigli načelni dogovor o financiranju oko 80 milijuna eura isključivo s pet najvećih domaćih banaka - rekao je Ramljak usput zahvalivši bankama. - Efektivna kamatna stopa ove grupe bila je iznad 9 i pol posto, a mogu vam reći da će u slučaju ovog kredita biti značajno manja od toga. Rok kredita je 15 mjeseci. - Novci će ići na plaćanje starih i novih potraživanja dobavljačima. Iako se radi o manjem novcu, nadamo se to kompenzirati dijelom s likvidnosti Agrokorovih tvrtki. Ramljak očekuje potpis s bankama već sutra. - Nismo prihvatili uvjet Sberbanke. Razumijemo ga, ali nažalost u ovom trenutku nismo mogli prihvatiti da stave 100 milijuna eura kao senioritet u ovoj tranši. Ono zahtijeva najmanje 200 stranica ugovora za što mi nemamo vremena. Nastavljamo razgovarati s kreditorima u sljedećih 30 dana, čime postoji mogućnost da se postigne dogovor s ruskim bankama, kao i drugima. Reviziju financijskih izvješća radit će PwC, koja se očekuje da će biti gotova u roku od 6 mjeseci. Povjerenik za Agokor objavio je i tko će sve biti u vjerovničkom vijeću. Male dobavljače će predstavljati predsjednik Hrvatske poljoprivredne komore Mato Brlošić, velike dobavljače prokuristica Kraša Marica Vidaković, imatelje obveznica Martin Gudgeon, neosigurane vjerovnike Sergej Volk, a osigurane vjerovnike predsjednik Uprave Zagrebačke banke Miljenko Živaljić. Ramljak je potvrdio da formalno nije pokrenut proces prijave tražbina, to će se učiniti sljedeći tjedan. - Mjenično poslovanje će se rješavati na drugi način za koje postoje određene ideje, ali neće se rješavati prvim kreditom.