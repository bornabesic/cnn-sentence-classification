Lisa Bridgett je koristila mobitel za vrijeme koncerta Ariane Grande u Manchester Areni u trenutku eksplozije. Upravo joj je to, kaže njezin suprug, vjerojatno spasilo život. Eksplozija je odbacila jednu čeličnu maticu prema Lisi, no pogodivši u mobitel, čelik je skrenuo i prošao kroz nos. - Matica je pogodila njezin mobitel što ju je preusmjerilo, ali i usporilo. To joj je spasilo život, napisao je njezin suprug na Facebooku, prenosi BBC. Lisa je tako ostala bez srednjeg prsta i s ozljedom nosa, ali je preživjela. Podsjećamo, u terorističkom napadu na koncertu Arianne Grande smrtno je stradalo 22 ljudi, a ozlijeđeno ih je još 64. Napadač je identificiran kao Salman Abedi rođen u Manchesteru, koji je vrijeme prije terorističkog čina proveo u Libiji odakle mu je obitelj.