NEZAVISNA kandidatkinja za zagrebačku gradonačelnicu Sandra Švaljek, pozivajući se na rezultate najnovijih anketa, poručila je u petak da jedino ona može pobijediti aktualnog gradonačelnika Milana Bandića dok bi, tvrdi, glas za bilo kojeg drugog kandidata zapravo bio glas za njega.  "Građani u nedjelju odlučuju o svojoj sudbini. Po zadnjim anketama jedino ja mogu pobijediti Bandića. Ako u drugom krugu izbora s njim bude bilo koji drugi kandidat - Milan Bandić pobjeđuje", ustvrdila je Švaljek.  Glas za Švaljek, glas za promjenu.  "Predstojeći izbori nisu izbori između 'meni simpatičnijeg' ili 'tebi simpatičnijeg' kandidata. Ovi izbori su zapravo referendum na kojem se odlučuje 'za promjenu' ili 'protiv promjene'. Za Milana Bandića ili za promjenu sadašnje vlasti.  Zagreb ima pravo odlučiti je li za moderan, civiliziran i pošten grad ili za kriminalni grad", rekla je Švaljek.