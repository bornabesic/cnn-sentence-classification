Ministarstvo unutarnjih poslova priopćenjem se oglasilo o pojavi klaunova na hrvatskim ulicama.  "Zbog pojačanog interesa javnosti za pojavu klaunova koji na ulicama plaše građane, obavještavamo građane da policijski službenici provjeravaju svaku zaprimljenu dojavu. Izvršenim provjerama utvrdili smo da su za sada evidentirane dvije takve dojave i to u PU osječko-baranjskoj", napisali su iz MUP-a.  Policajci, nakon izlaska na teren, nisu mogli potvrditi istinitost dojava, ističu iz MUP-a. U drugim dijelovima Hrvatske policija nije dobila nikakve dojave o pojavi klaunova.  "Ukoliko građani raspolažu saznanjima o navedenim događajima ili sami budu u situaciji da ih se na bilo koji način straši, u svakom slučaju mogu i trebaju o tome izvijestiti policiju pozivom na broj 192. O svakoj takvoj dojavi policija će neodložno postupiti i ovisno o utvrđenom činjeničnom stanju poduzeti mjere i radnje iz svoje nadležnosti", zaključuju iz MUP-a. >>Strašni klaunovi i u Petrinji? >>Djeca tvrde da ih plaše i spopadaju jezivi klaunovi po ulicama