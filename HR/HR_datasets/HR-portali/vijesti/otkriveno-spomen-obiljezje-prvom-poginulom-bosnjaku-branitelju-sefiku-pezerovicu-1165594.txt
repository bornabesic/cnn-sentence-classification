U malom mjestu Kuljani, u Općini Dvor, svečano je otkriveno spomen obilježje zagrebačkom policajcu Šefiku Pezeroviću, prvom poginulom Bošnjaku branitelju u Domovinskom ratu, otkriveno je u utorak u selu Kuljani, pokraj Dvora na Uni. tamo je Šefik i ubijen 22. srpnja 1991. godine, a njegovi posmrtni ostaci ekshumirani su 2000. godine. - Ovaj spomen puno je više od obilježavanja mjesta gdje su agresori mučki ubili moga brata. Ovaj spomen je poruka Hrvatske svima, da oni koji obraniše Hrvatsku, nikada neće biti zaboravljeni - rekla je sestra poginulog Šefika Amira Hamzić prilikom podizanja spomen obilježja.. Tijekom Domovinskog rata, rečeno je na svečanosti, svoj život za Hrvatsku dalo  je 1187 Bošnjaka, dok ih je oko 3500 ratnih vojnih invalida. - Žrtva Šefika Pezerovića kao jednog mladog čovjeka koji je davne 1991. godine krenuo kao dragovoljac i kao prvi hrvatski redarstvenik vođen idejom slobode i demokracije, sinonim je za poginule branitelje u Domovinskom ratu, a posebice za nas Bošnjake. Bošnjaci su tih ratnih godina u 80-postotnom obliku stupili u postrojbe hrvatske policije i vojske, bez Domovnica i bez kalkulantskih primisli, što nama koji danas uživamo u demokratskom društvu, u njegovom punom značaju, nameće trajnu obavezu, da se sinova kao što je bio Šefik i svih poginulih sjećamo s pijetetom i da im iskazujemo svoje poštovanje svugdje i na svakom mjestu - rekao je Hamzalija Hafizović, predsjednik Udruge Bošnjaka branitelja Domovinskog rata Hrvatske – ogranak Grada Siska i Sisačko-moslavačke županije. Otkrivanju pomen obilježja nazočio je i ministar hrvatskih branitelja Tomo Medved koji je zajedno s roditeljima Šefika Pezerovića zajedno otkrio spomen obilježje.  >> Kako smo spašavali duševne bolesnike u Domovinskom ratu >> 'HVO je bio jedina multietnička vojska u ratu u BiH' 