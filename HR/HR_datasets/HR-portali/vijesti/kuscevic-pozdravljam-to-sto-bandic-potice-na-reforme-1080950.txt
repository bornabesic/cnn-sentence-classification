Ministar graditeljstva i prostornoga uređenja Lovro Kuščević (HDZ) danas je komentirao najavu zagrebačkog gradonačelnika Milana Bandića kako će doći do preslagivanja Vlade ako se ne pokažu rezultati reformi u idućih šest mjeseci izjavom da pozdravlja to što Bandić potiče na reforme. "Pozdravljam da i Bandić potiče na reforme. I svi mi bismo htjeli brže i učinkovitije raditi", rekao je Kuščević novinarima na brifingu na kojem je predstavio izmjene Zakona o najmu stanova i govorio o dijelu Nacionalnog programa reformi koji se odnosi na područje nadležnosti njegova ministarstva. Kuščević ističe da je upravo program reformskih mjera sa 60 mjera "dokument iz kojeg će cjelokupna hrvatska javnost, a samim time i Bandić, shvatiti da ova Vlada zaista radi i da će biti zadovoljan". "Naravno da su preslagivanja moguća tijekom cijelog mandata, ima ministara koji su bolji, ima koji su malo manje bolji i tu ništa nije nenormalno", kaže Kuščević. >> 'Ovoj vladi dajemo 6 mjeseci. Ako se ne pokažu, slijedi preslagivanje' 