SLUŽBA za suzbijanje korupcije i organiziranog kriminaliteta u Splitu prijavila je kontroverznog zagrebačkog poduzetnika Blaža Petrovića i njegovu suprugu za protupravnu gradnju u Makarskoj te skidanje i povredu službenog pečata i znaka. Utvrdili su, naime, da su od prosinca prošle godine nastavili građevinske radove unatoč tome što je Građevinska inspekcija zatvorila gradilište i postavila službeni znak o zabrani radova. Suprotno zakonskim odredbama, bez potrebnih suglasnosti i dozvola izgradili su na pomorskom dobru građevinu, navodi PU splitsko-dalmatinska. Petrovića su nedavno uhitili u Makarskoj zbog prijetnji komunalnom redaru. Ministarstvo graditeljstva je izvijestilo kako su zbog nastavka radova podnijeli čak šest rješenja o novčanoj kazni, no to Petrovića očito nije zaustavilo u nakani da bespravno sagradi objekt.