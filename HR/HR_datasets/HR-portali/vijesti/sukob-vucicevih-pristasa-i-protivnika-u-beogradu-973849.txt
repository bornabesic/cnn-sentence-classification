Screenshot: N1 PRISTALICE Aleksandra Vučića, novog predsjednika Srbije, sukobili su se s njegovim protivnicima u Beogradu. Obje grupe krenule su prema zgradi Skupštine gdje je Vučić trebao položiti predsjedničku zakletvu, a sukob je eskalirao u podzemnom tunelu na Terazijama.   Naguravanju je prethodilo izvikivanje "Vučiću, lopove" i "Izdaja, izdaja". Vučićeve pristalice uzvratile su kako oni nisu izdajnici nego većina. Policija nije reagirala  U sukobu dvojice mladića jedan je odgurnut i pao je niz stepenice, ali policajci koji se nalazili u blizini nisu reagirali. Desetak muškaraca je nakon toga blokiralo izlaz iz podzemnog prolaza, ali policija ni tada nije reagirala. Prema pisanju N1, novinarku Radio Beograda koja je pitala koga predstavljaju, odgurnuli su sami policajci koji su joj izbili diktafon iz ruku. Prosvjednici su nakon toga vikali da su "Vučićevi batinaši".   Predsjednik Nove stranke Zoran Živković koji je bio na mjestu događaja, pokušao je smiriti situaciju.