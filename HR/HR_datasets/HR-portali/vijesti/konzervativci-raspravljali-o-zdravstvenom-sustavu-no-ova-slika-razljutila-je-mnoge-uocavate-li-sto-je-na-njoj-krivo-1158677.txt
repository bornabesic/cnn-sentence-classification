Američki predsjednik Donald Trump u petak je doživio težak politički poraz jer je od republikanaca mora zatražiti povlačenje prijedloga o reformi zdravstvenog sustava. Razlog je bio nedovoljan broj glasova, a republikanski su lideri svojim potezom izbjegli još veće poniženje. Nakon političkog blama, potpredsjednik Mike Pence na Twitteru se pohvalio fotografijom s republikancima koji žustro raspravljaju o zdravstvenom sustavu koji će zamijeniti dosadašnju financijski prihvatljivu i lako dostupnu zdravstvenu pomoć poznatiju kao ObamaCare. Uočavate li što nije u redu s ovom fotografijom? Novi zakon o zdravstvu dotiče se trudnoće i pomoći za majke. Ipak, čini se kako nijedna žena nije prisustvovala toj raspravi. Na slici se vide samo muškarci, približno istih godina i profila. Ova Penceova objava naišla je na brojne kritike. Konzervativci su prozvani zbog činjenice što o važnim pitanjima koje se tiču žena raspravljaju isključivo muškarci. Nakon burnih reakcija, pojavila se druga fotografija koja pokazuje kako su u pozadini sobe u kojoj se sastanak odvijao stajale dvije žene. No je li to i približno dovoljno? >> Donald Trump doživio teški politički poraz! 'Razočaran sam i iznenađen' >> Emmi Watson ukradene su privatne fotografije i zato glumica podiže tužbu 