Foto: Instagram ŠTOŠTA možete saznati o ženi ako malo promotrite njene navike i stvari koje voli. Od pića koje naručuje, preko omiljenog mjesta za odmor, do frajera s kojima hoda - sve otkriva nešto o njoj. No najviše možda otkriva poza koja joj je najdraža tijekom seksa. Riječ je o jednom od najintimnijih činova u životu, a s obzirom na to da postoji toliko poza, a samo joj je jedna najdraža jasno je da postoji razlog za to. Što omiljena poza vaše partnerice govori o njoj? Nekoliko je stručnjaka za seksualnost, ali i stvarnih žena odgovorilo na to pitanje za Ask Men. Misionarski Stručnjaci: To je klasični položaj - vjerojatno prvi koji je svatko isprobao kad je bio neiskusan u krevetu. Seksualna terapeutkinja Rachel Needle tvrdi da je žena romantičarka, ako joj je ovo omiljeni položaj. "S obzirom na to da se partneri mogu gledati u oči, povećava se intimnost. Žene vole udobnost i lakoću koju ova poza pruže te vole igrati na sigurno i kontrolu prepustiti partneru", tvrdi. Stvarne žene: "Znam što volim i dovoljno sam samopouzdana da to kažem, a ja sam cura koja voli klasiku. Misionarska je najbolja poza jer volim osjećati partnera na sebi, nešto je seksi u tome. Lako je strastveno se ljubiti, što također volim. U misionarskoj pozi možete istodobno dobiti stimulaciju g-točke i klitorisa zbog čega je lakše postići orgazam. Ne morate odraditi puno posla, samo ležite i uživate", kaže 26-godišnja Gigi. Kaubojka Stručnjaci: U ovoj pozi žena je glavna. "Ona omogućava ženama da kontroliraju pokrete bokovima, pri čemu je mnogim ženama lakše postići vaginalni orgazam. Također im omogućuje da kontroliraju partnera, što implicira da su to žene koje znaju što žele", kaže liječnik Steve McGough. Stvarne žene: "Kaubojka i doggy style su mi najbolje poze. Mislim da su potpuno drugačije, u doggy styleu sam submisivna, a kod kaubojke ja imam kontrolu. Mislim da to o meni govori i da volim biti vođa, ali i da volim slijediti", kaže 29-godišnja Cat. Doggy Style Stručnjaci: "Neke žene vole ovu pozu jer im omogućuje da ne budu previše emocionalno uključene te se mogu koncentrirati na svoj užitak bez ometanja. Osim toga, možda više vole biti submisivne i uživaju kad partner preuzme kontrolu", kaže Needle. Stvarne žene: "Ovo je poza u kojoj možete biti sebične. Ne moram se uopće truditi oko njega, što mi se sviđa, a ako uspijevate održati ravnotežu možete se i samozadovoljavati što je odlično", kaže 26-godišnja Natalie. Obrnuta kaubojka Stručnjaci: "Ovo je žena koja zna što želi. Možda joj je bolje zato što ne mora gledati partnera ili želi fantazirati o drugačijim scenarijima jer ne vidi partnera ispod sebe"; smatra McGough. Stvarne žene: "Obrnuta kaubojka mi je najdraža poza kad sam s tipom s kojim nisam u ozbiljnoj vezi. Osjećaj je odličan, ja kontroliram situaciju i ne moram mu gledati facu, što znači da mi misli mogu lutati. Pretpostavljam da to govori da sam freak bez savjesti?", zapitala se 24-godišnja Kari. 69 Stručnjaci: "Ako najviše uživa u ovoj pozi, vjerojatno voli pružati zadovoljstvo, ali očekuje i nešto zauzvrat. To implicira da voli davati, ali i primati", kaže McGough. Stvarne žene: "Volim tu pozu jer volim izazove. To je ultimativni test koncentracije, morate istodobno pružiti dobar oralni seks bez da zaboravite koliko je dobro što vas zadovoljava druga osoba. Napaljuje me pružanje oralnog seksa, pa mi ta poza daje dodatnu stimulaciju, ne postoji druga poza poput nje", tvrdi 27-godišnja Monika. Žlica Stručnjaci: "Žene koje vole ovu pozu vole intimnost, udobnost i bliskost koju ona pruža. Želja da se netko o njima brine i bude im blizu razlog je zašto se mnoge žene odlučuju za nju", tvrdi Needle. Stvarne žene: "Mislim da je volim zato što sam lijena i jako razmažena. Osim toga, uvijek mi je hladno, čak i ljeti, pa mi je najtoplije u ovoj pozi. Očito to znači da sam slabokrvnija?", pita se 29-godišnja Jasmin. Noge na ramenima Stručnjaci: "Žene koje vole držati noge na muškim ramenima tijekom seksa znaju što žele, a to je vjerojatno orgazam, jer je ta poza jedna od najboljih za njegovo postizanje", ističe McGough. Stvarne žene: "Znam što trebam napraviti da dobijem što želim. To je moja poza kad sam blizu orgazma, jer ga brže postignem nego u bilo kojoj drugoj pozi", tvrdi 28-godišnja Crystal. Stojećki Stručnjaci: "Žene koje vole ovu pozu su avanturistice. A ako se prepušta vama da ćete je pridržati tijekom seksa, očito je da vjeruje u vašu snagu", tvrdi McGough. Stvarne žene: "Mrzim seks u krevetu. Dosadan je i predvidljiv. Dovedi me do zida i tvoja sam. Očito da razmišljam malo drugačije od drugih", tvrdi 23-godišnja Charlotte.