Očekuje se da čelnici Češke Republike u četvrtak izaberu ime "Czechia" kao kraću alternativu imenu svoje zemlje na engleskom jeziku kako bi olakšali tvrtkama, političarima i sportašima uporabu na naljepnicama s imenima i dresovima. Kada ime odobre češki predsjednik, vlada i predsjednici oba doma parlamenta, ministarstvo vanjskih poslova će priložiti ime u Ujedinjenim narodima te će postati kratko službeno ime države , rekla je glasnogovornica ministarstva. Republika Češka nastala je zajedno sa Slovačkom nakon mirnog raspada Čehoslovačke 1993. Ali do sada nije postojalo standardno englesko ime od jedne riječi za Republiku Češku (Czech Republic), za razliku od na primjer od riječi 'Francuska' koja je skraćenica za Francusku Republiku. Najveći dio zemlje poznat je kao Češka, ali ima i drugih dijelova, Moravska i Šleska, tako da je potrebno jedno ime koje neće isključiti te povijesne činjenice.  Slavna češka hokejska reprezentacija nosila je naziv 'Czech' na svojim dresovima, kao i prvorazredno izvozno pivo Pilsner Urquell. Ali riječ je pridjev i ne može se na engleskom upotrijebiti kao ime od jedne riječi za zemlju.  Zagovornici imena Czechia kažu da ovaj naziv na engleskom može potjecati iz 19. stoljeća i da su ga primjenjivali  zemljopisni uredi poslije raspada Čehoslovačke 1993. kao moguću kratku alternativu. Ipak, ovaj naziv  dosad nije uhvatio maha, i moguće je da neće biti lako prihvaćen kada dobije službeni status. Nekima jednostavno zvuči ružno. Drugi misle da je previše sličan nazivu Čečenije, što bi moglo izazivati zabunu. >> Hrvatska 20 godina bila TOP turistička destinacija za Čehe. 2015. godine to se promijenilo 