Predsjednik SAD-a Barack Obama danas je obećao da će raditi na glatkom prijenosu vlasti s novoizabranim nasljednikom Donaldom Trumpom, baš kao što je njegov prethodnik George W. Bush učinio prije osam godina. – Svi su tužni kada njihova strana izgubi izbore, ali dan poslije moramo se sjetiti da smo svi zapravo u jednom timu – rekao je Obama, koji je podržavao Hillary Clinton, u obraćanju javnosti nakon objave rezultata. Obama je rekao kako nije tajna da su Trump i on imali značajnih nesuglasica. Trump je, podsjetimo, dugo sumnjao da Obama nije rođen u SAD-u te da ne može biti predsjednik. – Sada svi navijamo za njegov uspjeh u ujedinjenju i vođenju države – rekao je Obama. >> Clinton poručila simpatizerima: Trump će biti naš predsjednik, dugujemo mu šansu >> Tko će biti na ključnim mjestima uz Trumpa? Ovako bi mogao izgledati novi sastav Bijele kuće 