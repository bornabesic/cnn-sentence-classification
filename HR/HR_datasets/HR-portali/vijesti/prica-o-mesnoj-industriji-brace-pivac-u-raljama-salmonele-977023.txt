Zanimljivo je da je u vlasničkom portfelju obitelji Pivac važan i “Kraš”, čije dionice uporno gomilaju. Vlasnici su 18,36 posto te tvrtke, a taj portfelj ima tržišnu vrijednost od 120 milijuna kuna. Nekretninski biznis, benzinske crpke u Hrvatskoj i BiH, plantaže u Makedoniji.... manje su izdašni i atraktivni zalogaji u njihovu poslovnom carstvu, čija se vrijednost procjenjuje na više od 500 milijuna eura Sada je i službeno objavljeno da je petogodišnji dječak iz Bregane, Mirko Vidović, umro od posljedica salmoneloze, a što je potvrdila i obdukcija čije je nalaze obitelj nesretnog dječaka, ali i cjelokupna hrvatska javnost čekala čak 38 dana, u Hrvatskoj se krenulo s pojačanim inspekcijskim nadzorima po velikim trgovačkim centrima, gdje su, u jednom od njih, i kupljena jaja zaražena Salmonellom enteritidis. Naime, Markova obitelj toga kobnog 10. listopada kupila je na akciji u Kauflandu, jaja zaražena salmonelom, a iz Poljske u Hrvatsku uvezla ih je Mesna industrija Braća Pivac.Kao što je poznato cijela obitelj Vidović, roditelji i troje djece, zarazila se salmonelom, a na žalost za maloga Mirka zaraza je bila kobna. A poslije objave rezultata obdukcije, nakon koje je i utvrđeno da je mali Mirko umro od posljedica salmoneloze, oglasili su se i iz Mesne industrije braća Pivac: ‘Nakon medijskih napisa objavljenih u vezi tragične smrti pok. Mirka Vidovića, obavještavamo vas da do ovog trenutka još uvijek nismo zaprimili nikakvu službenu obavijest nadležnih tijela niti smo upoznati sa službenim rezultatima odnosno nalazom obdukcije’ poručili su iz Mesne industrije Braća Pivac. No, ubrzo potom zahvaljujući učinkovitim inspekcijskim aktivnostima salmonela je otkrivena i u piletini uvezenoj iz poljske.Naime, s tim u svezi Ministarstvo poljoprivrede je otkrilo i detalje oko otkrivanja salmonele u piletini.Nakon, toga se na državnoj razini podigla prašina oko pokvarenog mesa iz Poljske čiji je dobavljač bila opet Mesna industrija Braća Pivac. Iz te Mesne industrije su se promptno oglasili priopćenjem te naglasili kako proizvođač pilećeg i pačjeg mesa zaraženog salmonelom – poljski Indykpol posjeduje sve potrebne standarde i visoke norme u poslovanju hranom te kako je proizvod nabavljen u skladu sa svim hrvatskim propisima i propisima EU o zdravstvenoj ispravnosti, što je izazvalo zgražanje ne samo u ministarstvu poljoprivrede nego i u hrvatskoj javnosti. Tako se na njihovoj službenoj Facebook stranici, moglo naići na brojne pritužbe kupaca upravo na sumnjivu piletinu koju su kupili u Pivca. Primjerice, jedna gospođa iz Knina požalila se da je u Pivca u Kninu kraj Lidla nedavno kupila cijelo pile, te kad je došla kući i odmotala ga iz najlona je izbio smrad od kojeg se nije moglo disati.’Uzmem i račun i pile i vratim se nazad u mesnicu da bi vratila to pile što smrdi. I čovjek što radi tamo donio mi je iz skladišta 2, 3 pileta da zamijenimo ali sve i jedno što je donio smrdi i na kraju mi je vratio novce. Što je najgore od svega to nije prvi put, par dana prije pileta su mi prodali smrdljive batake i zabatke. Samo znam da sam rekla da u životu tamo više ući neću”, napisala je gospođa iz Knina koja je kupila njihovu piletinu. A takvih primjera nakon inspekcijskih nalaza o zaraženoj piletini i puretini koju je Mesna industrija Braća Pivac uvezla iz Poljske bilo je na desetine. Ljudi su se uglavnom žalili na smrdljivo pileće meso koje su kupili u nekoj od mesnica Pivac. Obitelj Pivac povezivali s Lukom Bebićem Inače kada je riječ o Mesnoj industriji Braća Pivac valja se prisjetiti da su se oni našli u središtu mesne afere i prije šest godina nakon što se u jednoj predstavci tvrdilo da ta tvrtka skladišti 2000 tona mesa u nezadovoljavajućim uvjetima, u skladištu unutar Luke Ploče, a zauzvrat, tvrdilo se, braća Pivac financiraju lokalne visokorangirane HDZ-ovce. Navodno se tu aludiralo na tadašnjeg HDZ-ova predsjednika Hrvatskog sabora Luku Bebića. “Ako treba, pokrenut ćemo inspekcijski tsunami”, rekla je tom prigodom tadašnja premijerka Jadranka Kosor govoreći o “aferi meso”, i tada se činilo kako će prvi na udaru inspektora Ministarstva biti upravo Mesna industrija Braća Pivac,za koju se sumnjalo da krši niz propisa. A nakon optužbi da iza obitelji Pivac stoji Luka Bebić, te da je njihovu tvrtku štitio od bilo kakve inspekcije, oglasio se i tadašnji predsjednik Sabora priopćenjem: “Osobno nemam nikakva saznanja o poslovanju tvrtke Braća Pivac. Nisam ni u kakvom kontaktu s tvrtkom Braća Pivac niti s vlasnicima navedene tvrtke, a neistinita je i nepotpisana tvrdnja da sam tu tvrtku štitio od bilo kakve inspekcije. Kako je riječ o anonimnoj prijavi bez bilo kakvih dokaza, a poradi istinitog informiranja javnosti preporučujem da novinari Jutarnjeg lista provjere koga je navedena tvrtka financijski podržavala tijekom predsjedničkih kampanja”, rekao je tim povodom Luka Bebić. I kao što to obično biva u takvoj i sličnim aferama tresla su se brda a rodilo se ništa. Obitelj Pivac iz svega toga ne samo da je izašla neokrznuta nego je nesmetano nastavila širiti svoje poslovno carstvo. A točno prije godinu dana u jednom dnevnom listu objavljen je PR članak o obitelji Pivac pod nazivom:’Životni i poslovni put obitelj Pivac: od skromne mesnice do tvrtke s prihodom od dvije milijarde kuna. TKO ZNA, ZNA!’ U tekstu se spominjao Vrgorac, ljupko kraško mjesto koje je šire je poznato po pjesniku Tinu Ujeviću. Ali odnedavno i po proizvodima Mesne industrije obitelji Pivac. Ne znamo bi li isti autor i ista dnevna tiskovina danas, godinu dana poslije, napisali isti hvalospijev o Mesnoj industriji Braća Pivac, nakon što je otkriveno da je nesretni dječak umro nakon što se zarazio salmonelom iz jaja koja su kupljena u Kauflandu a koje su iz Poljske uvezla Mesna industrija Braća Pivac. Bi li pisali i o uvezenoj piletini iz Poljske, također zaraženoj salmonelom? Sumnjali da im afere namješta Ivica Todorić Zanimljivo je još napomenuti da je u spomenutom PR tekstu otprije točno godinu dana napisano i to da se uz Pivce ne vežu poslovne afere, te da je javna tajna da su u jako lošim odnosima s Ivicom Todorićem. Te loše odnose s Todorićem autor teksta je htio povezati s aferom iz 2010. godine kada je protiv braće Pivac podnesena anonimna predstavka u kojoj se tvrdilo da u Pločama skladište 2000 tona mesa iz Brazila u nezadovoljavajućim uvjetima. Neokrznuti su izišli iz te, pričalo se, namještene neugode, pisalo je u tom članku aludirajući da je ‘namještaljka’ za braću Pivac bila u režiji Ivice Todorića. A 2011. godine u požaru im je izgorio dio novog pogona s najmodernijom opremom za rasjecanje svježeg mesa u Vrgorcu. Iza njih su i problemi s lokalnim vlastima oko bespravnih objekata i plaćanja komunalne naknade, što je svojedobno bila bitna tema u podijeljenom Vrgorcu. Zanimljivo je da je u vlasničkom portfelju obitelji Pivac važan i “Kraš”, čije dionice uporno gomilaju. Vlasnici su 18,36 posto te tvrtke, a taj portfelj ima tržišnu vrijednost od 120 milijuna kuna. Nekretninski biznis, benzinske crpke u Hrvatskoj i BiH, plantaže u Makedoniji…. manje su izdašni i atraktivni zalogaji u njihovu poslovnom carstvu, čija se vrijednost procjenjuje na više od 500 milijuna eura. A svoju prvu turističku akviziciju proveli su 1997. godine kupivši hotel “Miramare” u Makarskoj (koji je bio zatvoren još tijekom osamdesetih) te je na njegovu mjestu krenula izgradnja novog hotela. Na dozvole su strpljivo čekali 12 godina, do 2009. godine. Hotel “Biokovo” preuzeli su 2002. godine, a hotel “Makarska” su kupili nakon što je Jako Andabak odustao od ulaganje jer mu je dosadilo godinama čekati da država pokrene stvar oko privatizacije. Pivci su bili strpljivi. Tri hotela u Makarskoj nisu zadovoljila ulagačke ambicije. Poznati dubrovački hotel “Petka” pokraj putničke luke u Gružu kupili su od obitelji Soldo, povratnika iz SAD-a, i pretvorili u profitabilan hostel. U neposrednoj blizini “Petke”, na predjelu tzv. Solske baze, već prije su kupili tzv. plavu zgradu u kojoj su otvorili hostel “Sol”. U okruženju je navodno još jedan vrijedan objekt koji je na meti ambicioznih Pivaca. No, zanimljivo bi bilo vidjeti kakvu piletinu i jaja jedu gosti Pivčevih hotela i hostela, te je li istu uvoze iz Poljske… (nastavlja se….)