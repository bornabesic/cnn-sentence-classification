Foto: Facebook MIŠO KRSTIČEVIĆ iz SDP-a novi je gradonačelnik Ploča. Naime, on je u drugom krugu izbora za gradonačelnika tog grada pobijedio s 3113 glasova, odnosno s 53,9 posto ispred kandidata HDZ-a Krešimira Vejića koji je imao 2511 glasova. Upravo je HDZ-ov Vejić u dva mandata vodio grad Ploče, no večeras je mogao tek stisnuti ruku Krstičeviću.  Krstičević je liječnik po zanimanju, a njegov otac, Miše Krstičević bivši je trener i igrač splitskog Hajduka.  "Prodaj sve što trenutačno vrijedi a pusti da propadne sve ono što treba održavati, unaprijediti i razvijati", govorio je Krstičević na početku svoje kampanje tvrdeći kako je upravo to bio model gradonačelnika Vejića kojeg je okarakterizirao kao glavnog krivca za propadanje Ploča.