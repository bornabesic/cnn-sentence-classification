Predsjednica Republike Kolinda Grabar-Kitarović održala je danas odvojene sastanke na temu Cjelovite kurikularne reforme s predstavnicima Stručnih radnih skupina Cjelovite kurikularne reforme te s predstavnicima Hrvatske akademije znanosti i umjetnosti na čelu s predsjednikom akademikom Zvonkom Kusićem, a zaključak je oba sastanka da se reforma hrvatskog školskog sustava mora nastaviti i provesti te kako je potrebno osnažiti javnu raspravu u cilju razrješavanja svih dvojbi. Iz Ureda predsjednice priopćeno je da se na oba sastanka razgovaralo o potrebnim promjenama postojećeg sustava obrazovanja koje bi pridonijele kvaliteti i modernizaciji nastave te konkurentnosti mladih po završetku školovanja. Glavni zaključak oba sastanka je kako se reforma hrvatskog školskog sustava mora nastaviti i provesti te kako je potrebno osnažiti javnu raspravu u cilju razrješavanja svih nedoumica. Isto tako, zaključeno je kako treba učiniti sve kako bi mladi školovani ljudi nastavili živjeti i raditi u svojoj domovini, stoji u priopćenju Ureda predsjednice. >> Pametno: Štiti li ministar huligane u loži? 