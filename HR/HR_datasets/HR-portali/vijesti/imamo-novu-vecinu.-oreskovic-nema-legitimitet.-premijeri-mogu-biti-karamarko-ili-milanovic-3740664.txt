14:27 - Pero Ćorić iz HSP-AS nazvao je Mostovce 'političkom fikcijom' ''Oni nemaju što tražiti od građana ukoliko dođe do novih izbora. Mi smo dobili mandat, ne zato što smo ljepši od Milanovića, iako ja i sada mislim da smo ljepši, nego jer smo sposobniji'', kazao je Ćorić. Opširnije pročitajte OVDJE. ---------------------------- 14:22 - Nezavisni zastupnik srpske manjine Milan Rašković otkrio je kako je i on u pregovorima s Milanom Bandićom oko ulaska u njegov klub zastupnika. - Ako do toga dođe, javim ću vam se – kazao nam je u srijedu preko mobitela  iz saborskih klupa. Opširnije pročitajte OVDJE. ---------------------------- ZAGREB - Milivoj Špika iz Bloka umirovljenici zajedno (BUZ) od danas je član Kluba zastupnika Milana Bandića u Saboru. Zastupnik Bandićeve stranke Miodrag Demo je Špiki poželio dobrodošlicu u klub na konferenciji, koju je održao zajedno s njim. Na istoj je najavio kako će Bandićev klub još rasti i to do deset zastupnika, prenosi N1. U Saboru je Špika održao press konferenciju na kojoj je kazao 'praktično je posložena nova parlamentarna većina'. ''Ako je politika umijeće mogućega onda je logično da, ako suradnja ne ide onda treba očekivati da i druga strana radi isto. Meni je logično da SDP radi po tom pitanju. Ovamo ste vidjeli do koje točke su eskalirali odnosi u Domoljubnoj koaliciji'', kazao je Špika.   ''Vidite samo ono što se događa na prvoj liniji, ali puno krupnije se događa iza zastora. Praktično je posložena nova parlamentarna većina koja može funkcionirati. Nemojte me pitati tko je to'', kazao je. ''Prije pet mjeseci Most je imao 19 mandata, a sada se ne bih kladio ni na 10. Svi nešto pričaju, ali jedno je sigurno - ovakva situacija ne može trajati... Mi nećemo izdati naše birače, a ako su svi na toj liniji neka to pokažu'', kazao je Špika. Dodao je da samo premijer Orešković nema politički legitimitet te da su jedine dvije osobe koje mogu biti predsjednici vlade Tomislav Karamarko ili Zoran Milanović. ''Ne može se dogoditi da relativni pobjednik nema ključno mjesto u Vladi. U ovom trenutku s obzirom na rezultate parlamentarnih izbora, samo dvije osobe mogu biti premijeri. Hoće li to biti efikasno ili ne vidjet ćemo, ali ne može netko to voditi u ime nekoga. Orešković nema legitimitet'', kazao je Špika, prenosi N1. Špika je kazao kako se iza kulisa vode pregovori, te da će klub zastupnika Milana Bandića narasti na deset ljudi. "Ako se netko od tih ljudi predomisli, onda ćemo imati nove izbore u narednih nekoliko mjeseci, jer ovo do kraja godine ne može ostati ovako," rekao je Špika. Zastupnik Mosta Ivan Kovačić izjavio je kako Špika može raditi štogod želi, ali da s glasovima koje je osvojio na parlamentarnim izborima ne može nikako sastaviti većinu u Saboru. Radimir Čačić, zastupnik Reformista je rekao kako smatra da je gotovo nemoguće formirati novu parlamentarnu većinu koju je najavio BUZ-ov Milivoj Špika. "Gotovo sam siguran da je nemoguće formirati novu parlamentarnu većinu. Jedino stvarno rješenje koje Hrvatska ima, u ovom trenu kad Vlade zapravo nema su novi Izbori. Sve drugo je suštinski nemoralno i prevara birača", rekao je Čačić.