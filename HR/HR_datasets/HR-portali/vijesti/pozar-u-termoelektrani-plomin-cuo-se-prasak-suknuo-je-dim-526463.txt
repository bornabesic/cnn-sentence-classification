Začuo sam prasak, a onda je suknuo crni dim. Mislim da nema ozlijeđenih, jer su radnici u to vrijeme bili na pauzi za ručak, rekao nam je jedan od čitatelja koji je vidio požar u Termoelektrani Plomin u ponedjeljak oko 11 sati. Hitnu pomoć nije vidio, ali jest policiju i vatrogasce.  - Radnici su evakuirani - rekao je čitatelj. U Policijskoj upravi istarskoj potvrdili su nam da su dojavu o požaru u 'TE' Plomin dobili u 11.18 sati. Policija i vatrogasci su  na terenu. Zasad nemaju podataka o mogućim ozlijeđenima, ali znaju da su se zapalili kablovi glavnog pogona TE Plomin.  Iz HEP-a su priopćili da je "prilikom starta motora ventilatora dimnog plina na prvom bloku TE Plomin došlo je do oštećenja energetskog kabela što je izazvalo požar u kabelskom prostoru. Nadležne službe promptno su obaviještene o ovom događaju te je Javna vatrogasna postrojba Labin pristupila gašenju požara koje je još u tijeku",  Događaj nije utjecao na sigurnost opskrbe kupaca električnom energijom. - Mislim da je za danas naš posao gotov. Stigla su još dvoja vatrogasna vozila. Ugasit će brzo ali radnici više namju što raditi danas tamo. Proivzodnja je obustavljena - rekao nam je jedan od čitatelja koji je upućen u rad TE Plomin.  Tema: Reporteri