Andrej Plenković trenutno u svojoj vladi nema četiri ministra i svi se pitaju tko bi trebao zasjesti na te pozicije. Jedna od upražnjenih pozicija je i Ministarstvo pravosuđa, a Vlaho Orepić izjavio je kako je načuo tko bi mogao doći na poziciju koju je imao Ante Šprlje. - Koliko sam čuo, Ministarstvo pravosuđa će voditi saborski zastupnik - Bandićev zamjenik Lacković, to izgleda da će biti, zamislite tu perspektivu. Tako sam čuo, ako griješim, da je to posljedica nekakvog dogovora - kazao je Vlaho Orepić za N1 televiziju. Bivši ministar MUP-a ne zna tko će doći na njegovu poziciju.  - Što će biti s MUP-om, tko će ga voditi, ne znam. Postupanje državnog tajnika koji je sada tamo je korektno, ali državni tajnik nema snagu ministra, kojeg imenuje Sabor - rekao je Orepić koji je na pitanje je li Most 'gadno nastradao' rekao kako je 'ovaj politički trenutak najveća pobjeda Mosta i prekretnica za Hrvatsku'. 