Foto: Luka Šangulin/Index OD SRIJEDE se u Zagrebu održava festival ulične umjetnosti Cest is d'Best, a jedna od najvećih atrakcija je Jumping Jack Flash. "Sofisticirano glupiranje naziv je solo nastupa čovjeka koji kombinira komediju, akrobacije, čaroliju i jedno od najboljih žongliranja noževima koje ćete ikad vidjeti, i to koristeći 5 noževa prilikom žongliranja! Ono što ovaj nastup čini još spektakularnijim je činjenica da JackFlash još uvijek ima svih svojih pet prstiju", stoji na stranici festivala, no to teško dočarava kako zaista izgledaju ovi nastupi. Mi smo ga pronašli na Europskom trgu i zabilježili njegovo žongliranje noževima.