Papa Franjo još se jednom našao na udaru kritika, nakon što se na jutarnjoj misi zatvorenoj za javnost osvrnuo na 'licemjerne katolike'. - Bolje je biti ateist nego licemjeran katolik - poručio je papa Franjo svima koji vode dvostruki život. Kako piše Reuters, papa je prozvao sve one koji se izjašnjavaju katolicima i prisustvuju svetoj misi, dok s druge strane ne vode kršćanski život - izrabljuju ljude, radnike, peru novac i vode prljave poslove. Ovo nije prvi put da se papa osvrće na ne-kršćanski život pripadnika katoličke vjere, a često proziva upravo svećenike. Tako je svećenicima koji su optuženi za pedofiliju poručio da je zlostavljanje djece jednako vođenju sotonske mise, a one svećenike koji uživaju u obilju i novcu upozorio da se ne ponašaju kao rasipnički prinčevi.  >> Kanadski premijer Trudeau, kancelarka Merkel i papa Franjo veliki bastioni liberalne demokracije kakvu smo da sada poznavali >> Talijanske agencije tvrde: Međugorski turizam propada, a krivnju snosi papa Franjo 