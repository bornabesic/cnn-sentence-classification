Ruski predsjednik Vladimir Putin otkazao je niz zakazanih sastanaka i nije se pojavio u javnosti od 1. srpnja, a o razlozima su se pojavila različita nagađanja. Kako prenosi Independent, Putin se zadnji put pojavio u javnosti na summitu u Finskoj na kojem je upozorio da će Rusija poduzeti mjere ako se Finska pridruži NATO-u. Putin je otkazao susret o turizmu u Altaju koji je bio zakazan za 5. srpnja i odgodio ga do daljnjeg, uz objašnjenje da je na poslovnom putu te da će se vratiti u ponedjeljak. U srijedu je trebao biti na 6. međunarodnim sportskim igrama djece Azije u Jakutiji, ali ni na to nije došao. Kao razlog naveden je njegov specifičan raspored koji je podložan promjeni.  Putin je otkazao i sastanke zakazan za današnji dan u Novgorodu. Kremlj se još nije oglasio o ovom pitanju, a Gazeta.ru piše da su u pozadini Putinovih odgađanja odnosi s Turskom i problemi u Abhaziji.  Posljednji put javnost se pitala gdje je Putin kad ga neko vrijeme nije bilo u ožujku 2015. godine. Tada su se pojavile različite teorije – da je umro, da je zbačen, da ima problema s leđima, da mu tajna djevojka ima dijete, da se oporavlja od plastične operacije... Kremlj je tada odbacio informaciju Reutersa da je Putin bolestan. >> Rusija bi iduće godine mogla iscrpiti Fond rezervi 