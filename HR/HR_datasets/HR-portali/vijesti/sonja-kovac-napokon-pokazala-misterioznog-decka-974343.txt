Foto: Instagram GLUMICA i blogerica Sonja Kovač trenutno je u Meksiku. A čini se kako ovo nije bilo još jedno samo poslovno putovanje, nego i privatno jer je plavokosa ljepotica napokon otkrila da tamo boravi s dugogodišnjim dečkom, o kojem nikada nije htjela javno pričati, a bila je vješta i u njegovu skrivanju.   Sve do jučer, kada je napokon objavila zajedničku sliku na Instagramu, podijelivši je sa 154 tisuće sljedbenika.   Zaljubljena blogerica na slici se ljulja u bazenu, dok on sjedi ispred nje, ali ne vidi mu se lice.    "Naši posebni trenuci u Meksiku. Moj dečko je jako sramežljiv i ne želi biti na mojim fotografijama te je već godinama radije iza kamere. No ovoga puta napravio je iznimku samo zbog mene. Tko bi rekao", napisala je Sonja ispod slike.   Time je Sonja samo još jednom potvrdila kako je godinama u skladnoj vezi, a hoće li zaljubljeni duo objaviti još koju zajedničku sliku s romantičnog odmora, ostaje nam vidjeti.