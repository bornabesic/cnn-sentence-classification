Foto: Google Screen View DVIJE su osobe ozlijeđene u prometnoj nesreći koja se u sinoć dogodila na Vodnjanskoj cesti, a u kojoj su sudjelovali dva osobna automobila i autobus "Pulaprometa", izvijestila je istarska policija.  Nesreća se dogodila nešto prije 21 sat na Vodnjanskoj cesti, nedaleko od benzinske crpke kod Vodnjana, kada su se iz još neutvrđenih razloga sudarila dva osobna vozila, "renault clio" pulskih te "Hyundai coupe" slovenskih registarskih oznaka. Nakon sudara na njih je naletio autobus javnog gradskog prijevoznika "Pulapromet" koji je vozio iz smjera Pule prema Vodnjanu.  Prema podacima policije u nesreći su ozlijeđeni vozači oba vozila. Očevid, koji će utvrditi okolnosti koje su dovele do nesreće, je u tijeku, a promet se odvija naizmjenično jednim prometnim trakom.