Ministar Vlaho Orepić danas je dao izjavu za medije o dovršenom kriminalističkom istraživanju kojim je razriješena provala u službene prostorije zagrebačke policije, ali nije potvrdio da je uhićen i osumnjičen nedavno smijenjeni načelnik zagrebačke službe organiziranog kriminaliteta Željko Dolački. Orepić je rekao samo da je jutros u 6.02 pod sumnjom zlouporabe položaja uhićen policijski službenik u svome domu. Čestitao je svima koji su radili na ovom slučaju. Na pitanje novinara može li potvrditi da je uhićen Željko Dolački i jesu li pronađeni ukradeni novac i zlato, odgovorio je da zbog situacije ništa više od toga ne može komentirati. Rekao je samo da je taj policijski službenik jedini uhićeni i osumnjičeni, a nije mogao komentirati ni hoće li biti još osumnjičenih. >> Velika istraga Večernjeg: Nije bilo provale, policija je po svoj prilici opljačkana iznutra >> Krađa u MUP-u: Dominić, Burušić, Žugel i Jurenec odstupili, Dolački udaljen >> Dominić, Bijelić i Bertina nakon smjene službenici su u Ravnateljstvu 