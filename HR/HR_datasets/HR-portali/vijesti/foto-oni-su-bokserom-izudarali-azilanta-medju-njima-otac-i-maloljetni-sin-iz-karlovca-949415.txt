«»Foto: Kaportal, Galerija: Kristina Stedul Fabac/PIXSELL  OTKRIVENI su još neki detalji napada na mladog imigranta koji se dogodio prije dva dana.  Policija je jučer izvijestila kako su za napad na mirnog i tihog 18-godišnjeg azilanta osumnjičeni 36-godišnjak, 21-godišnjak te jedna maloljetna osoba, a kako je neslužbeno doznao KAportal, maloljetnik je sin 36-godišnjeg napadača!  Punoljetni napadači su danas ispitani na Općinskom državnom odvjetništvu, dok je maloljetnik ispitan kod suca za mladež Općinskog suda u Karlovcu. Vjerojatno će biti optuženi za nanošenje teških tjelesnih ozljeda, a ne za zločin iz mržnje.  KAportal je doznao kako su mladog Iračanina napadači izudarali bokserom po glavi.