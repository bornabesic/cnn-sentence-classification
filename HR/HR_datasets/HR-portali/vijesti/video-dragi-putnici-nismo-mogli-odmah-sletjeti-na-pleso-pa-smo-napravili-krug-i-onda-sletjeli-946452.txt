Screenshot: Youtube INDEX je u posjedu snimke iz aviona Croatia Airlines koji je večeras kružio nad Zagrebom prije nego je sletio na Pleso. Naime, kako nam je kazao jedan od putnika aviona koji je doletio iz Frankfurta, pokušali su sletjeti prvi put, bili su blize piste, a onda se avion naglo podigao i kružio deset minuta nad Zagrebom.  Obavijest od pilota, tvrdi, dobili su tek prilikom drugog pokušaja slijetanja koje je bilo uspješno.  Putnik nam je dostavio i snimku obavijesti.  "Imali smo neke pogrešne indikacije pa nismo zbog toga mogli nastaviti naše slijetanje. Prekinuli smo, napravili smo krug, okrenuli se s druge strane i došli natrag u Zagreb. Taj manevar je kratko trajao pa se nismo stigli javiti da vas obavijestimo o tome što se događa. Hvala na razumijevanju.", rekao je pilot putnicima aviona na letu OU415.