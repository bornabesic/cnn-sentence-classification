Foto: Facebook NA FACEBOOKU je danas objavljena fotografija na kojoj se vidi stariji muškarac te dvojica djelatnika Carine.   Djedica izrađuje adventske vijence i tako pokušava preživjeti, a danas su ga u tome spriječili carinici.  Na stranici "Jeste li znali" gdje je fotografija i objavljena, piše kako je snimljena jutros.   "Hrvatska prepuna zaražene piletine, junetine, svinjetine, svih vrsta hrane jer granične inspekcije i kontrole ne postoje više, a i carinici umjesto velikih igrača po tržnicama hvataju djedove koji si popunjavaju kućni budžet, a eto ne ispunjavaju birokratske uvjete za trgovce na otvorenom.  Čovjek na slici godinama izrađuje aranžmane za Božić i uvijek na istom mjestu pokušava prodati nešto da bi imao Božić, ali jutros su ova dvojica carinika odlučila napraviti ured carine na zidiću i ukrasti djedici Božić. Dijelite dalje!", stoji u njihovoj objavi.  Više od dvije tisuće ljudi je šeralo fotografiju, a u komentarima se uskoro otkrilo i gdje živi. Djedica navodno živi u Rudinama, a fotografija je nastala ispred dućana u Kaštel Novom. U Carinskoj upravi do zaključenja teksta nismo uspjeli dobiti nikoga kako bi nam objasnio što je skrivio djedica. Kada dobijemo odgovor, objavit ćemo ga. > Ako vi imate informaciji o djedici, javite nam na desk@index.hr