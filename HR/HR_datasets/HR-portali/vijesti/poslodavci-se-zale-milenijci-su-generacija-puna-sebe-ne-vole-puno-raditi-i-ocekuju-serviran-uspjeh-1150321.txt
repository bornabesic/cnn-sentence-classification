U Velikoj Britaniji provedeno je istraživanje generacije Y ili milenijaca, osoba rođenih između 1980. i 2000. godine kako bi se ustanovile njihove radne navike. Zaključeno je da čak 63 posto osoba u dvadesetima te onih u radnim tridesetima, treba više mentorstva nego prijašnje generacije. Milenijci smatraju da su jako važni, ali loše donose odluke.  Stručnjaci kažu da je jedan od razloga tome ovisnost o društvenim medijima, instantna želja za priznavanjem, ali i promjenjiva poslovna klima nakon financijskog sloma. No, za većinu njihovog ponašanja krivi se način odrastanja. Stroge odgojne mjere roditelji su zamijenili velikom povezanošću s djecom, dopuštali su im puno toga, pružali im razne mogućnosti i ostvarivali sve prohtjeve. Milenijci su stoga naučili staviti sebe na pravo mjesto. Disciplina nije nestala, ali počela je slabjeti pa su djeca sve manje razumjela da postoje alternativni pogledi na svijet, a ne samo njihova mišljenja. Također se navodi da je s milenijcima teško poslovno surađivati, kako piše Daily Mail. Savjetnica za komunikacije Sally Jones (62) jednom je prilikom promovirala dobrotvornu kampanju. Deset tjedana nakon prikupljena su sva financijska sredstva te su se tada okupili svi članovi tima i ona kako bi fotografijom ovjekovječili taj trenutak. Sve je pošlo po zlu kad je 28-godišnja plavuša burno reagirala jer je loše ispala na fotografiji. Počela je plakati i histerizirati, zahtijevala je da urede fotografiju kako bi bolje izgledala. - Nisam mogla vjerovati da se toliko koncentrirala na svoj izgled, da je slika bila važnija od dobrotvorne kampanje koju smo radili - rekla je Sally. No, unatoč kritikama da su milenijci umišljeni ili opsjednuti sami sobom, većina njih zapravo je uvjerena da se obrazovanje i poslovno okruženje trebaju prilagoditi njima jer bi se time i poboljšalo. Baby Boomeri, generacija rođena između 1946. i 1964. godine, zapravo je uništila globalne financije, ostavila dugove i provodila uskoumnu tiraniju. Stoga je razumljivo da nadolazeće generacije imaju drugačiji pogled na svijet, žele više stvarati, a ne samo raditi. Žele djelovati i biti promjena u društvu, a ponekad se to čini kao nametljivo ponašanje, buntovništvo ili manjak discipline.  >> Milenijci ne mare za visoku modu, preferiraju diskontne lance i masovne robne marke 