>>> NOVO 18:33 Nakon sastanka Nikolića i Vučića Blic je objavio da je aktualni srpski predsjednik odustao od kandidature za još jedan mandat na čelu države, iako su ga navodno najbliži suradnici cijeli vikend nagovarali da ne učini to. Nikolić je javno potvrdio da će 'Aleksandar biti kandidat na izborima' i da će 'o funkcijama poslije izbora'. - Dogovorili smo se da i dalje zajedno vodimo državu. O funkcijama ćemo poslije pobjede na izborima. Nastavit ćemo zajedno podizati Srbiju s koljena. Aleksandar će biti kandidat za predsjednika, rekao je Nikolić u intervjuu za Kurir. Predsjednik Srbije Tomislav Nikolić najvjerojatnije neće ući u utrku za novi mandat, neslužbeno saznaje B92 iz krugova bliskih bivšem predsjedniku SNS (Srpske narodne stranke). B 92 piše kako bi odluka trebala biti potvrđena tokom dana, nakon što se sastanu Nikolić i aktualni premijer i lider SNS Aleksandar Vučić. Nikolić je dan ranije rekao da 'još čeka dogovor sa Vučićem', dok je premijer tijekom dana rekao da će sa Nikolićem 'razgovarati kada god i o čemu god', ali da neće pristati na to što javnost 'nameće reality'.Iz Nikolićevog okruženja su za B92 ranije rekli da se tijekom dana očekuje sastanak Nikolić - Vučić, kao i da je kontakata bilo prethodnih dana, kada su se čuli i 'pomirljivi tonovi'. Istovremeno, izvori iz kabineta premijera su i za B92 i za druge medije i agencije demantirali da je bilo telefonskog razgovora pred GO SNS-a, piše B92.