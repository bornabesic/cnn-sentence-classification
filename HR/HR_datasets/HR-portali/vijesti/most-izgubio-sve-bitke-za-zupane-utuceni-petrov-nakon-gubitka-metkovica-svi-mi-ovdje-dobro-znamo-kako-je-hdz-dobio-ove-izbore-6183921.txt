Božo Petrov potvrdio je kako je HDZ-ov kandidat Dalibor Milan sa 129 glasova više pobijedio Mostovu Katarinu Ujdur u utrci za gradonačelnika Metkovića. - HDZ je pobjednik, ali mi se ne osjećamo kao gubitnici jer znamo kako su ovi izbori dobiveni. Nije pobijedio Metković, nego ljudi koji su došli glasati iz druge države. Ako se osjećaju kao pobjednici, ja im čestitam. Mi ćemo se i dalje boriti za svoj grad, a neka Milan i Jambo pokažu kako će ga voditi - rekao je Petrov priznavši da mu je ipak žao što je Most izgubio vlast u Metkoviću. - Čestitam novom gradonačelniku čija će stranka za većinu u vijeću trebati i dva vijećnika HSS-a Momentiravši sve izvjesnije poraze Mostovih kandiadta za župane u tri županije, Petrov je kazao da je Most postao druga politička opcija u Dalmaciji što je veliki uspjeh za stranku koja je osnovana prije tri godina i koja je nakon zadnjih lokalnih izborima imala samo četiri vijećnika u županijskim skupštinama, a danas ih ima 77. Također je odbacio tezu kako su birači kaznili Most što je dva puta koalirao s HDZ-om i poslije izlazio iz Vlade.