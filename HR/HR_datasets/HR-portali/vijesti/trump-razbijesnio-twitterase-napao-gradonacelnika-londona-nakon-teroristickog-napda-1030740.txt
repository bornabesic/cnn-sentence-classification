Nije posve jasno na koju je izjavu Khana Trump mislio Predsjednik Sjedinjenih Američkih Država samo dan nakon terorističkoga napada na London na Twitteru je prozvao gradonačelnika toga grada, Sadiqa Khana. “Najmanje 7 mrtvih i 48 ranjenih u terorističkom napadu a gradonačelnik Londona kaže kako “nema razloga za uznemirenost”, napisao je Trump. Nije posve jasno na koju je izjavu Khana Trump mislio, no strani mediji ističu da je moguće da je mislio na objavu londonskog gradonačelnika u kojoj je, između ostalog, napisao: “Situacija se još uvijek razvija i želim pozvati sve građane i posjetioce Londona da ostanu mirni i na oprezu”. Osim što je Trump izazvao brojne reakcije twitteraša, oglasio se i glasnogovornik gradonačelnika Londona, poručivši da “Khan ima pametnija posla od odgovaranja na Trumpove neinformirane tvitove”.