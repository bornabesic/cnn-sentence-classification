U utrci za župana Splitsko-dalmatinske županije HDZ-ov kandidat Blaženko Boban pobijedio je s osvojenih 54,19 posto glasova pred kandidatom Mosta Mirom Buljem koji je dobio 41,94, pokazuju službeni rezultati DIP-a. U prvom krugu lokalnih izbora Blaženko Boban dobio je 42,24 posto, a Miro Bulj 22,50 posto glasova. Podsjetimo, svoga protukandidata, Miro Bulj nekoliko puta prozvao je da je "zamjenski župan", s obzirom na to da je vrh HDZ-a odlučio ne kandidirati svog dosadašnjeg župana Zlatka Ževrnju, a oštro se okomio i na HDZ koji je već dugo na vlasti u Splitsko-dalmatinskoj županiji i slovi kao 'utvrda HDZ-a'. Sve o lokalnim izborima čitajte OVDJE.