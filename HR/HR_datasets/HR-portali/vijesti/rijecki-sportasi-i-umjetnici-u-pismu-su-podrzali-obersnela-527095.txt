Činom potpisa pod ovim pismom dajemo podršku politici uključivosti, slobodarskom duhu i aktivnom razvoju građanskog društva, neupitnom i bezuvjetnom antifašizmu, vrijednostima koje u Rijeci za cijelo vrijeme svoga rada otvoreno i glasno zastupa aktualni gradonačelnik Vojko Obersnel, stoji u otvorenom pismu riječkih kulturnjaka i sportaša. Među potpisnicima su i Paolo Mageli, Mira Furlan, Dunja Vejzović, Lucijano Sušanj, Diana Haller, Edita Karađole...     - Podsjećamo naše sugrađane i građane Rijeke da je Obersnelov protukandidat, Hrvoje Burić, kao bivši gradski vijećnik, donedavno više nego bučno zastupao ekstremnu konzervativnu politiku i služio se nezapamćeno grubom retorikom posve atipičnom za pristojnu Rijeku, ali i neprihvatljivom u bilo kojem liberalnom i demokratskom okruženju -  stoji u njihovu pismu. a smatraju da bi biranjem Burića bio ugrožen ugled Rijeke u nacionalnim i europskim okvirima. Obersnel i Burić su kandidati za gradonačelnika Rijeke koji će se u nedjelju sučeliti u drugom krugu lokalnih izbora. Obersnel je u prvom krugu osvojio 40,88% glasova, a  nezavisni Burić 17,66%.   Tema: Lokalni izbori 2017.