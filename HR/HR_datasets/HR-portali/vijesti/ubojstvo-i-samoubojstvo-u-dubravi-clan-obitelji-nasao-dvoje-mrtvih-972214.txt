Foto i video: Index JUTROS oko sedam sati u zagrebačkoj Dubravi u Nuštarskoj ulici nađena su tijela supružnika. Iz policije su izvijestili kako se okolnosti utvrđuju. Kako neslužbeno doznajemo, radi se o Mariji T. koja je imala 61 godinu te Željku T. starom 70 godina. Policiju je o pronalasku tijela izvijestio član obitelji, zasad nije poznato je li to bila kćer ili njen suprug. Prema prvim informacijama radi se o ubojstvu i samoubojstvu. Kako su nam kazali susjedi jučer su na ulici vidjeli 70-godišnjaka i jako je teško govorio. Činilo se da mu nije dobro. Rekli su nam i da je 70-godišnjak bio umirovljeni zaštitar te da mu se zet vratio iz vojne misije u Afganistanu te dogradio stan na kuću. Također, susjedi kažu da nisu imali nikakvih vidljivih problema, niti novčanih a nisu se niti svađali. Često su zajedno sjedili pred kućom. "Ljudi se svačim bave i svakakvi su i ne znate što se može desiti. Ne poznajemo ljude, čuli smo da su stariji", komentirali su prolaznici za Index.