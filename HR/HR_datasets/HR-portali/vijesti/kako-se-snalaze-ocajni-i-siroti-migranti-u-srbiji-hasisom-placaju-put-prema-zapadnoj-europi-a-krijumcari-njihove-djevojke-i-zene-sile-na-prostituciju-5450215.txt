U susjednoj Srbiji trenutno se nalazi oko 7.000 migranata, najviše iz Afganistana, Sirije, Pakistana. I dok je njih pet tisuća smješteno u prihvatnim centrima, ostali uglavnom žive po parkovima, najvećim dijelom u glavnom gradu Beogradu. Tabloid Blic, pozivajući se na najnovije podatke srpskih sigurnosnih službi, piše da migranti koji prolaze kroz Srbiju put prema Zapadnoj Europi sve češće plaćaju prošvercanim narkoticima iz Afganistana, i to najviše hašišom. Osim toga, najnovije informacije s terena ukazuju i da su organizatori krijumčarenja, u namjeri da sebi osiguraju zaradu, u Srbiji započeli još jedan biznis - prostituiranje djevojaka i žena migrantkinja, saznaje Blic. - Nekoliko migrantkinja je uključeno u prostituciju u Beogradu. Najinteresantnije je da su u tom poslu, koji rade s našim djevojkama, stacionirane kod Pančevačkog mosta. Već ih je nekoliko policijskih patrola primijetilo. Stoje s našim djevojkama na mjestu gdje se vrbuju klijenti. Legitimirane su, ali nijedna nije uhvaćena na djelu, pa nijedna nije ni privedena - rekao je za Blic izvor upućen u posljednji izvještaj o kretanju migranata kroz Srbiji s potencijalnim sigurnosnim opasnostima. - Kroz Srbiju sada prolaze siromašni migranti, koji ni na početku svojeg puta nisu imali dovoljno novca za osnovne potrebe, a kamoli za luksuz. Među njima je dosta onih koji su zbog besparice iz Afganistana krenuli s drogom, posebno hašišom koji je tamo dostupniji i jeftiniji. Znaju kretanja na tržištu, i tu drogu su i prošvercali kako bi s njom platili put do Zapadne Europe. Prve informacije su ukazivale da drogom plaćaju put organizatorima koji su uglavnom iz Bugarske i Makedonije, kao i da se dilanje dijelom obavlja među migrantima. No, kada se odvijao najveći val migranata, kada ih je u Srbiji bilo skoro 10.000, na cijelom tranzitnom putu pa tako i u Beogradu, je došlo do naglog pada cijene droge. Ta promjena ukazuje da se radilo o većoj količini droge koja je s migrantima došla i do srpskog narko-tržišta i oborila cijene - kaže izvor Blica. Dotični također navodi i da je bilo samo pitanje vremena kada će organizatori krijumčarenja, među kojima osim velikih bosova iz Bugarske i Makedonije, ima i dosta srpskih državljana, krenuti s vrbovanjem i seksualnom eksploatacijom žena. - Droga i prostitucija su dva najbrža puta velike zarade. Te djevojke su prisiljene na prostituciju kako bi sebi i svojim obiteljima osigurale nastavak puta. Očigledno je da su ih "regrutirali" srpski državljani jer su im samo oni mogli osigurati pozicije za djelovanje koje su pod strogom kontrolom ovdašnjih makroa - kaže naš izvor.