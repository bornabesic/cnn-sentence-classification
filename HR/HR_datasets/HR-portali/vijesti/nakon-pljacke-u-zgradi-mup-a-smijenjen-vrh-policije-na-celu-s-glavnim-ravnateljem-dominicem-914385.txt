Ministar unutarnjih poslova Vlaho Orepić dao je u 17 sati izjavu o "događajima u PU zagrebačkoj". Novinare su u prostorije MUP-a pozvali da na izjavu u Savskoj 39 zbog sigurnosnog pregleda dođu najkasnije do 16,40 sati. Jedan ili više nepoznatih počinitelja su, prema neslužbenim podacima, u noći na ponedjeljak iz sjedišta kriminalističke policije ukrali dva kilograma zlata i 280 tisuća eura. Ministar nije htio govoriti o samo istrazi, jer postupak još traje, ali je izvijestio da je policija u samo 24 sata ostala bez pet uglednih članova. - Ravnatelj policije Vlado Dominić, načelnik PU zagrebačke Goran Burušić, šef unutarnje kontrole Stjepan Jurenec i načelnik Sektora kriminalističke policije PUZ-a Danijel Žugel otišli su sa dužnosti uz vlastitu suglasnost. Međutim, moram istaknuti da ne možemo odgovornost svesti samo na ove ljudi. S druge strane, Željko Dolački, iz čijeg ureda je ukraden novac i zlato suspendiran je i protiv njega ide postupak - rekao je Orepić: - Dogodilo se ono što se nije smjelo dogoditi, ali sve ovo ukazuje da sustav ne funkcionira. Zato je potrebna reorganizacija sustava. Ubrzat ćemo u potpunosti procedure, a veliku odgovornost imaju i ljudi iz politike.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!