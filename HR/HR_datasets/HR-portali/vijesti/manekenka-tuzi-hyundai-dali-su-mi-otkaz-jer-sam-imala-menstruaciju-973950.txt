Foto: Facebook 27-GODIŠNJA manekenka Rachel Rickert tuži Hyundai jer su joj navodno dali otkaz zbog toga što je imala menstruaciju za vrijeme radnog vremena, piše DailyMail. Rachel tvrdi da je predstavljala kompaniju na međunarodnom auto showu u New Yorku kad je otišla na toalet promijeniti tampon. No, bilo je prekasno i procurilo joj je na haljinu te je trebala novu. Šefovi su joj rekli da ode doma "zbog svoje situacije s menstruacijom". U tužbi je navedeno da joj je pauza za WC dopuštena tek nakon tri odrađena sata te da zbog toga nije mogla otići ranije zamijeniti tampon. Nakon što su je poslali doma, nazvali su je da joj kažu da je otpuštena jer je "Hyundai saznao za njezinu menstruaciju". "Neću dozvoliti da mi netko kaže da ne mogu imati menstruaciju dok radim. Pa to je nedopustivo", izjavila je za NewYorkPost. "Nismo roboti. Moramo koristiti WC osobito kad imamo menstruaciju. Ponašaju se kao da nismo ljudi. Neću biti posramljena i sramiti se zato što imam ženske dane", dodala je. Optužnicu je podigla i protiv manekenske agencije Experimental Talent koja joj je sredila angažman. Zasad nisu komentirali ovaj slučaj, a glasnogovornik Hyundaija je rekao da će detaljnije komentirati čim istraže cijeli slučaj.