Foto: FAH STRAVIČAN požar koji je sinoć oko 20 sati izbio na cesti između Stankovaca i Banjevaca, na samoj granici između Zadarske i Šibensko-kninske županije, još nije ugašen. Noćni uvjeti, jak vjetar i nepristupačan teren onemogućili su djelovanje vatrogasaca koji nisu uspjeli zaustaviti širenje požara, javlja antena zadar. Trenutno se na terenu nalaze postrojbe JVP Zadar, JVP Benkovac, DVD Stankovci, DVD Lišane, DVD Polača te Državna vatrogasna intervencijska postrojba. Na požarište su poletjela i dva kanadera.