Najstariji čovjek na svijetu upisan u Guinnessovu knjigu rekorda, Japanac Jiroemon Kimura, umro je u 116 godini, prirodnom smrću, piše Associated press. Kimura je rođen davne 1897. godine i prema Guinnessu, prvi je čovjek koji je doživio 116 godina. - Bio je izuzetna osoba i imat će posebno mjesto u povijesti čovječanstva - rekao je urednik Guinnessove knjige rekorda. Upisan je u knjigu rekorda 28. prosinca 2012. godine, sa svojih 115 godina i oborio rekord do tada najstarijeg čovjeka na svijetu, Danca Christiana Mortesena. Titulu najstarije živuće osobe preuzela je baka iz Osake, s 115 godina. >>Za Guinnessovu knjigu rekorda: U razredu čak 23 para blizanaca 