Ova majka sigurno neće ući u izbor za "mamu godine". Tori Lee Castillo (39) uhićena je nakon što je prijavljena policiji za zanemarivanje djece. Majka dvoje djece iz Riverdalea, savezna država Utah, zaključala ih je u prtljažnik automobila i otišla u kupovinu. Nasreću, primijetio ju je svjedok i odmah prijavio policiji. Iz policije su rekli da su mala djeca, u dobi od dvije i pet godina, bukom privukla pozornost ostalih kupaca koji su priskočili u pomoć i navodili starije dijete kako otvoriti prtljažnik. Nemarnoj majci prijeti tužba za zlostavljanje djece i moguća zatvorska kazna.