Na društvenim mrežama pojavila se informacija da je u noći na subotu, u jednom zagrebačkom noćnom klubu, nekoliko zaštitara pretuklo mladića iz Brazila. Navodno su ga pretukli jer se ljubio s dečkom. Kako nam kažu svjedoci, Brazilca je konobar prvo pogodio s ledom nakon što ga je vidio da poljubio s dečkom. Nakon što je Brazilac krenuo u toalet, za njim su ušli zaštitari. Jedan ga je izvukao van te su stigli i drugi koji ga počeli udarati. - Udarali su me bez razloga u lice i trbuh. Moji prijatelji tražili su zaštitare da ima objasne zašto to rade, no samo su vikali na njih. Bio sam šokiran. Nisam znao što trebam raditi. Nisam zvao policiju, no možda sam trebao. Zatražiti ću da policija ispita cijeli slučaj - kazao je Brazilac koji je kako kaže zbog vlastite sigurnosti htio ostati anoniman.  Brazilac je na društvenim mrežama ostavio i poruku o napadu, u kojoj je napisao da je platio vrlo visoku cijenu zbog 'onog što jest'.  - Ta cijena se zove homofobija. Čovjek koji radi u homofobnom baru odlučio je da nije u redu da ja budem sretan sa svojim životom. Četiri zaštitara odvela su me vani i udarali su me u lice i trbuh govoreći 'Ovako mi to radimo s gayevima u Hrvatskoj - napisao je. Iz zagrebačke policije su nam potvrdili da Brazilac nije prijavio napad.