U subotu oko 14 sati u novozagrebačkom naselju Trnsko dvojica muškaraca su se verbalno i fizički sukobila, izvijestila je u nedjelju zagrebačka policija. U sukobu 35-godišnjaka i 33-godišnjaka stariji muškarac je u jednom trenutku izvukao vatreno oružje te ispalio hitac koji je pogodio tendu ugostiteljskog objekta. Kako javlja PU zagrebačka, tijekom događaja ozlijeđenih osoba nije bilo. Osobe su dovedene u službene prostorije kako bi se utvrdile okolnosti navedenog događaja.