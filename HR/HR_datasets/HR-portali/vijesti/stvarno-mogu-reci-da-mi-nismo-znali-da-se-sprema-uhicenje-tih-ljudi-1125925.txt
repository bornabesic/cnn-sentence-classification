Ministar pravosuđa Ante Šprlje kazao je kako Vlada nije znala za službeni dopis i da BiH nikada nije obavještavala da će nekoga uhititi. - Stvarno mogu reći da mi nismo znali da se sprema jedno ovakvo uhićenje tih ljudi - kazao je Šprlje u razgovoru za Novu TV. Šprlje je kazao kako Vlada planira pomoći obiteljima tih ljudi te da će im pružiti i pravnu pomoć.  - Onim kojima je potrebno, osigurat ćemo i odvjetnike, koji žele. Republika Hrvatska se posvetila i preko veleposlanstava da kontaktira s tim ljudima, da vidi sve što im je potrebno - kazao je Šprlje. Na pitanje ima li saznanja da se spremaju nova uhićenja za navodne ratne zločine u Kiseljaku i Busovači, Šprlje je kazao: - Ono što mi imamo informacije, stizalo je određeno vrijeme, neka stalna traženja dokumentacije koja je u proteklo vrijeme bila dostavljena. Dakle govorim do razdoblja od 2015. godine. nakon 2015. godine, dokumentacija, kao ni neke druge stvari, nisu dostavljane istražnim tijelima u BiH. Šprlje je kazao kako imaju vrlo malen manevarski prostor i kako je najmanje što se može dati pravna pomoć onima koji su osumnjičeni za ratne zločine. - Pritom želim reći da mi ne štitimo ratne zločine, već samo tražimo da se tim ljudima osigura pravedan postupak - kazao Šprlje.  Dodaje da ljudi koji znaju da se nalaze na nekakvim listama osumnjičenih, da bi se trebali opreznije ponašati glede putovanja u BiH. Na pitanje što to znači opreznije kazao je kako je "bolje ne ići" u BiH. Na pitanje kako će se postaviti Hrvatska ako se zatraži izručenje, Šprlje je kazao kako nema izručenja. - Obzirom da se radi o hrvatskim državljanima, mi nismo dužni izručiti te ljude, a što se tiče procesuiranja, to je stvar kaznenog progona, odnosno tijela i postupanja u tim situacijama - kazao je Šprlje za Novu TV. >> Državno odvjetništvo BiH opovrgava: U slučaju Orašja nije riječ o zajedničkom zločinačkom pothvatu >> Večernji doznaje: Od 640 optuženih, hrvatske službe dio ljudi već su prebacile na sigurno, u Hrvatsku. Progon prijeti Kotromanoviću, Gotovini, Krstičeviću...