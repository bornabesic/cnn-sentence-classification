Screenshot: YouTube POLA stoljeća nakon trijumfa u Le Mansu Ford predstavlja potpuno novi GT, beskompromisni trkaći auto za tisuću sretnika.  A ti sretnici će morati izdvojiti oko pola milijuna eura ako žele uzeti dio povijesti, ali i najbolji trkaći automobil koji su Ford i Amerika spremni danas ponuditi. Nema sumnje, GT je ekstreman automobil s tek ponekom slabosti, ali i automobil koji se na svojevrstan način poigrava s konkurencijom.  Za početak imamo vrhunsku aerodinamiku, još bolji ovjes karbonsku odijelo. I 3.5 V6 twin-turbo motor za kojeg u Fordu misle da je u potpunosti odgovara traženim zahtjevima. Da, Ford je u svoj najnapredniji automobil ugradio motor iz pick-up modela i pritom promijenio oko 40% dijelova. Radi li se o svojevrsnom šamaru pasioniranim ljubiteljima vozačkog savršenstva u obliku Ferrarija, McLarena i ostatka društva pokazat će usporedni testovi. Zasad pogledajte ovu fantastično snimljenu reportažu i test Fordovog bolida od pola milijuna eura.