Bit će djelomice sunčano uz promjenljivu naoblaku, neće biti posve stabilno pa je uglavnom na sjevernom Jadranu i u gorskim područjima lokalno moguća kratkotrajna kiša ili poneki pljusak, izvijestio je u ponedjeljak ujutro Državni hidrometeorološki zavod Hrvatske (DHMZ). Najsunčanije će biti u Dalmaciji. Vjetar slab i poslijepodne umjeren jugozapadni, a na Jadranu će tijekom dana jačati jugo. Najviša dnevna temperatura većinom od 14 do 19 stupnjeva Celzijusovih. Temperature do 23 °C Sutra će biti djelomice sunčano, uz više oblaka na Jadranu i uz njega, a ponajprije na dijelu sjevernog Jadrana i u Gorskom kotaru uz povremenu kišu. Sredinom dana i poslijepodne uz prolazno više oblaka kratkotrajne kiše ili pokojeg pljuska može biti i u ostatku zemlje. Puhat će umjeren, mjestimice jak jugozapadnjak, na Jadranu jugo. Najniža jutarnja temperatura od 4 do 9, na Jadranu između 10 i 14. Najviša dnevna većinom od 18 do 23 °C, na sjevernom Jadranu i u gorju malo niža. >> Hoće li opet stići proljeće? Evo kakvo nas vrijeme očekuje za vikend >> Nastavlja se loše vrijeme: sutra kiša i pljuskovi, pa čak i snijeg 