Odluka o razrješenju ministara u HDZ-ovoj Vladi bila je osobna odluka Andreja Plenkovića. O tome nikada, nitko i nigdje u stranačkim tijelima nije raspravljao, rekao je u ponedjeljak za RTL Zlatko Hasanbegović.   Hasanbegović je podsjetimo, u ponedjeljak izbačen iz stranke. Na pitanje d ali se smatra žrtvom, Hasanbegović kaže:  -  Da, kao osoba koja ni na koji način nije pridonijela niti prethodne niti ove Vlade. Dapače, bio sam i tada jedan od onih koji je smatrao da se radi o hazarderskom i nedržavničkom postupanju.   Na pitanje da li bi ponovo podržao Zdravka Marića, Hasanbegović je rekao:  'Glasovanje je bila vrsta formalne saborske procedure, lanac događaja je začet odlukom predsjednika Vlade koja je imala dalekosežne posljedice. Ona je dovela do raskida s koalicijskim partnerom, bez da postoji suvislo alternativno rješenje, osim ako nije riječ o najobičnijoj političkoj trgovini. Postupio bih iz istih razloga jednako. I ovdje nije problem u Zdravku Mariću, s njim sam vrlo dobro surađivao, ali je činjenica da u niti jednom trenutku niti jedna Vlade ne smije postati taocem jednog čovjeka'.  Hasanbegović je za N1 televiziju rekao kako su odluke o mandataru, Mariću i druge bile odluke stranačkih tijela. - I u onom i u sadašnjem slučaju sam ostao u manjini. Zapravo sam smatrao da je pokušaj rušenja vlastite Vlade i prije i sada neracionalan i politički samoubilački potez - rekao je Hasanbegović.  