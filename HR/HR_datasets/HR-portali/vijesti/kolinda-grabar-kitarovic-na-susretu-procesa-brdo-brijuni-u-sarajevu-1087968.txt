U Sarajevu se okupila cijela regija pojačanja Italijom na skupu procesa Brdo-Brijuni u trenutku kada brojne unutarnje i međusobne trzavice remete ostvarenje ciljeva regionalne suradnje i ubrzavanja europskog puta preostalih zemalja koje se nalaze poprilično daleko od EU. Predsjednica RH Kolinda Grabar-Kitarović odlazi iz zemlje u trenutku raspleta oko Vlade, Hrvatska i Srbija još vode ping-pong prepisku hoće li se popustiti oko Poglavlja 23, a srbijanski predsjednik Tomislav Nikolić prvi put je u Sarajevu jer su čak dva posjeta odgođena zbog problema s uhićenjem državljana BiH koji su se nalazili na srbijanskim tjeralicama. BiH stalno zastaje zbog neriješenih nacionalnih odnosa. U Makedoniji oporba i vlast vode ulične ratove. Takva problematična regija zarobljena u prošlosti nikome nije zanimljiva, politički niti tržišno, poručili su jučer na skupu 100 gospodarstvenika regije čiji je skup uvod u okupljanje lidera zemalja procesa Brdo Brijuni. >> Tomislav Nikolić kritizirao Hrvatsku pa zaključio da je pretjerao