Na konferenciji Energetski investicijski forum koja je započela u Zagrebu teme su mogući projekti, poput terminala za ukapljeni prirodni plin na Krku, istraživanja nafte i plina na kopnu i Jadranu te sigurnost opskrbe energentima. Čelni človjek japanske korporacije Marubeni Europwer koja je favorit natječaj za izgradnju termoelektrane Plomin C, Hiroshi Tachigami, došao je na konferenciju, piše HRT. "Zašto bismo mi danas sporili da li Plomin trebamo ili ne. U energetskoj bilanci Plomin nam sigurno treba. Plomin treba stvoriti i pretpostavke da jedan veliki kontigent obnovljivih izvora uđe u elektro-energetski sustav Hrvatske. S druge pak strane HEP mora shvatiti da je njegova ključna uloga stvaranje pretpostavki u mreži da svi ti projekti, ondnosno objekti, prvenstveno proizvodnog karaktera mogu na mrežu. Ako se te dvije stvari usuglase nema nikakvih prepreka da vrlo skoro s izgradnjom Plomina i ne započnemo", rekao je na skupu ministar poduzetništva i obrta Darko Horvat. "Država mora osigurati uvjete za investicije. Termoelektrana Plomin C, istraživanje plina i nafte u Jadranu... Hrvatska vlada nije se odrekla niti jednog projekta. Oni su nužni za energetske prilike. Njima će se pristupiti na jedan drugi način. Treba se napraviti feaibilnost studije. Loptica je prebačena na struku koja ne smije biti podijeljena kako bi stručno mišljenje bilo podloga politici. Svi ovi projekti su nam potrebni, ali metodologija i dinamika ulaska u investitcije mora biti pomno odabrana", rekao je Horvat. >> 'Maras je ostavio 45 milijuna kuna dugova, neće nam biti lako' 