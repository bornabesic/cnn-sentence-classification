U bombaškom napadu prošlog vikenda na prepuni autobusni konvoj kod Alepa poginulo je najmanje 126 civila, među kojima je 68 djece, objavio je Sirijski opservatorij za ljudska prava. Na licu mjesta bio je fotoreporter i aktivist Abd Alkader Habak koji je s fotoaparatom čekao buseve. Međutim, bomba je opalila, a Habak pao u nesvijest. Kad je došao k sebi, shvatio je što se dogodilo: "Bilo je prestrašno, osobito vidjeti djecu koja plaču i umiru pred vašim očima. Zato sam s kolegama odlučio odbaciti fotoaparate i pomoći ozlijeđenim ljudima", ispričao je fotograf za CNN. Prvo dijete kojem je prišao bilo je mrtvo, a zatim je potrčao do idućeg djeteta. Netko mu je viknuo da je i to dijete mrtvo, no Habak je vidio da dječak diše, a zatim ga je podigao i otrčao s njim na sigurno. Njegova kamera je bila čitavo vrijeme upaljena i snimala kaotičnu situaciju.  "Dječak me primio za ruku i gledao u lice", kazao je. بعض الصور تظهر زملاء مصورين وصحفيين تخلوا عن السبق الصحفي لاداء واجبهم باسعاف ضحايا العمل الارهابي في #الراشدين سواء كان شيعياً أم سنياً. pic.twitter.com/Ov51D5cjlX "Razmišljao sam hoću li pomoći ljudima ili nastaviti snimati. Na kraju sam odlučio snimati i pokazati svijetu sav užas koji se ovdje dogodio. Ali ponosan sam na svog prijatelja Habaka...", ispričao je. Habak je ozlijeđenog dječaka ostavio u ambulantnom vozilo. Još uvijek ne zna je li preživio. Nakon toga vratio se na mjesto napada i provjeravao djecu koja su nepomično ležala na tlu. Sva su bila mrtva. Habak se potpuno slomio vidjevši što se dogodilo. Jedan od fotografa snimio je Habaka koji kleči i plače nad tijelom mrtvog dječaka. "Svladale su me emocije. Ono što smo kolege i ja doživjeli ne može se opisati", rekao je Habak.  الزميل @AbdHabak يبكي دموع العجز والألم على ضحايا التفجير الارهابي. عبد القادر يعرف التهجير وتجرع مرارته حين خرج من #حلب الى ذات المنطقة. pic.twitter.com/9n7GJBRDHY   