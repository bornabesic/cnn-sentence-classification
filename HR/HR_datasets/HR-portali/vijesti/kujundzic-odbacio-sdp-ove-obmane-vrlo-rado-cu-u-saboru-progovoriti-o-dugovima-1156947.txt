Ministar zdravstva Milan Kujundžić priopćenjem je odbacio "obmane" koje su danas na SDP-ovoj tiskovnoj konferenciji izrečene na njegov račun oko rada i dugova u zdravstvu. - Ulaskom u Vladu RH potpisao sam ugovor s Medicinskim fakultetom i Farmaceutsko-biokemijskim fakultetom u Zagrebu, gdje sam redoviti profesor, da ću održati minimalni broj predavanja za nula kuna. Također sam potpisao ugovor s KB Dubrava da ću za nula kuna po potrebi dolaziti napraviti ERCP kod najtežih bolesnika. Tako sam jučer išao raditi teškog bolesnika iz Osijeka - navodi Kujundžić u priopćenju, dodajući da u privatnoj poliklinici "naravno" ne radi. - Glede dugova u zdravstvu i velikih zasluga SDP-ova ministra dr. Varge, vrlo rado ću doći u Sabor i o tome progovoriti - poručio je Kujundžić. >> Sedam državnih bolnica u minusu pola milijarde kuna >> U doba izbora Kujundžić ne želi udarati po džepu pacijenta 