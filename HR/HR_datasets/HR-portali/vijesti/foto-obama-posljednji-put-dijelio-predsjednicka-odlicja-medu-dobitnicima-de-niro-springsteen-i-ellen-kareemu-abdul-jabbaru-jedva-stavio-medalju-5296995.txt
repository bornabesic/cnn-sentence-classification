Predsjednik Sjedinjenih Američkih Država Barack Obama u utorak je u Bijeloj kući posljednji put tijekom svojeg drugog predsjedničkog mandata uručio predsjedničke medalje slobode, najviša civilna odlikovanja u SAD-u, koja se dodjeljuju pojedincima koji su značajno doprinijeli nacionalnim interesima, miru u svijetu te kulturnim i drugim javnim ili privatnim poduhvatima. 'Predsjednička medalja slobode nije samo najviša civilna počast u našoj državi - ona svjedoči o ideji da svi mi, bez obzira tko smo i što smo, imamo mogućnost promijeniti ovu zemlju na bolje. Od znanstvenika, filantropa i javnih službenika do aktivista, sportaša i umjetnika, ovaj je 21 pojedinac pomogao pogurati Ameriku prema naprijed, pritom inspirirajući milijune ljudi diljem svijeta', rekao je predsjednik Obama prilikom imenovanja ovogodišnjih dobitnika. Ovogodišnji dobitnici medalje su Kareem Abdul-Jabbar (košarkaš), Elouise Cobell (aktivistica), Ellen DeGeneres (komičarka), Robert De Niro (glumac), Richard Garwin (fizičar), Bill i Melinda Gates (filantropi), Frank Gehry (arhitekt), Margaret H. Hamilton (matematičarka), Tom Hanks (glumac), Grace Hopper (računalna programerka), Michael Jordan (košarkaš), Maya Lin (umjetnica), Lorne Michaels (producent emisije Saturday Night Live), Newt Minow (političar), Eduardo Padrón (predsjednik koledža Miami Dade), Robert Redford (glumac), Diana Ross (pjevačica), Vin Scully (radijski spiker), Bruce Springsteen (glazbenik) i Cicely Tyson (glumica). Zatvori Slika 1/27 Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Yuri Gripas / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS Objavljeno: 22.11.2016. Carlos Barria / REUTERS - Lako je sada zaboraviti koliko je hrabrosti tada trebalo za izaći iz ormara prije gotovo 20 godina, rekao je Obama govoreći o Ellen DeGeneres i njezinom javnom priznanju da je lezbijka. - Kakav je to teret bio, riskirati cijelu karijeru zbog toga - ljudi to ne čine često - a istovremeno nositi na ramenima nade milijuna, dodao je Obama, a Ellen je u tom trenutku zaplakala. BBC javlja da je ona, inače, umalo propustila ceremoniju jer je nisu htjeli pustiti u Bijelu kuću. - Zaboravila sam osobnu, požalila se na Twitteru, no ubrzo su je ipak pustili u predsjedničku rezidenciju. - Sve su ovo ljudi koji su mi pomogli da budem čovjek kakav sam danas. Svaki od njih me dirnuo na snažan i osoban način, a da toga nisu ni svjesni, rekao je još okupljenima Obama. Predsjednička medalja slobode ustanovljena je 1963. godine za vrijeme mandata Johna F. Kennedyja te je zamijenila medalju slobode koju je 1945. godine ustanovio predsjednik Truman kako bi odao počast civilima koji su služili tijekom Drugog svjetskog rata. Predsjednik Obama je inače rekorder po broju dodijeljenih predsjedničkih medalja slobode sa 114. Iza njega su predsjednici Reagan i Clinton s po 86 dodijeljenih počasti.