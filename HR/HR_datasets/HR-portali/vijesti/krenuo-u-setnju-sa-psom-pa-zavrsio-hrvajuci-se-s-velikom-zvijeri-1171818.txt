Kada je Amerikanac Joseph Liscinsky krenuo u šetnju sa svojim psom, ni u snu nije mogao očekivati da će se u garaži boriti s dva metra dugim pitonom. Velika zmija ušuljala se u garažu kuće u floridskom Pembroke Pinesu, a vlasnik se dobro snašao i svog psa teškog 6 kilograma brzo vratio u kuću. Prije nego što su mu u pomoć došli stručnjaci, piton je Liscinskog izgrizao po prstima dok ga je pokušavao svladati. Pitoni nisu otrovne zmije, no imaju vrlo oštre zube, javlja AP. Oni su na Floridi invazivna vrsta te su odgovorni za desetkovanje populacije tamošnjih sisavaca. Liscinsky upozorava kako bi pitoni obližnjim kanalom iz močvara mogli doći do predgrađa.