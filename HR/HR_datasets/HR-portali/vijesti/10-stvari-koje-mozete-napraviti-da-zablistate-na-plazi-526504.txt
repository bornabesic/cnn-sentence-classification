Stiže ljeto i dani kad uskačemo u bikini, što nije svima draga pomisao. Ako ste se cijelu zimu tješili čokoladicama za dugih, hladnih večeri sada je vrijeme da se bacite na strategiju zvanu bikini tijelo! Još uvijek ima vremena da zablistate na plaži i da izgledate tip top. Nema ništa od gledanja u ogledalu, bacite se u akciju. Donosimo 10 savjeta za savršeno tijelo na plaži jer imate još manje od dva mjeseca koliko nas dijeli od početka ljeta 2017. 1. Vježbajte kardio tri puta tjedno Samo pola sata tri puta tjedno dovoljno je da zategnete svoje tijelo. Kardio vježbe su sve one zbog kojih naše srce brže kuca, a neke od najučinkovitijih su trčanje, bicikliranje i plivanje. Ako vam je to preintenzivno, probajte što više hodati i pri tom držati stisnute mišiće trbuha. 2. Pronađite bikini koji vam odgovara Kupite onaj koji stvarno odgovara obliku vašeg tijela. Nemojte misliti kako ćete izgubiti koju kilu ili se dodatno zategnuti da biste u njemu izgledali dobro. To je uvijek varka. Dobra je ideja da kupaće kostime i isprobate, a ne da ih naručite online. Jer tek ćete na sebi moći odlučiti što vam najbolje stoji; tankini, push up, hipster gaćice ili tange, brazilke ili jednodjelni kostim. Isto tako pripazite i na boje - ako vam žuta inače ne stoji, nema razloga da kupite žuti bikini samo zato što ćete imati preplanuli ten. 3. Dodajte čučnjeve, iskorake i trbušnjake u vježbanje Nema boljeg za noge i stražnjicu, kao ni za ravan trbuh. Pronađite par laganih vježbi na webu i napravite desetak čučnjeva i iskoraka svaki dan. Već nakon par dana osjetit ćete zatezanje i osjećati se bolje. Trbušnjaka napravite barem duplo, a kad vidite prve rezultate - nećete moći stati. 4. Izbacite bijele ugljikohidrate Kruh baziran na bijelom brašnu, bijela riža i tjestenina obično se slijevaju direktno u struk, što nikako nije poželjno. Zamijenite ih zato s kruhom od cjelovitog brašna, smeđom rižom i sa zdravijom vrstom paste. Jedite ribu ili puretinu i izbjegavajte puno soli, jer ona napuhuje. Suzdržite se i od grickanja čipsa i pereca, kao i od pizze. 5. Napravite piling Lijepa i glatka koža je neophodna ako želite izgledati dobro u bikiniju. Najjednostavniji način je da napravite dobar piling cijelog tijela i odstranite mrtve stanice koje mogu gušiti vašu kožu. Možete se izribati spužvom i pilingom ispod tuša, a možete i sami napraviti fantastičan piling kod kuće. Potrebna vam je samo šaka smeđeg šećera, pola šalice kokosovog ili bademovog ulja i kapsula vitamina E. Pomiješajte sve skupa, nanesite na mokru kožu nakon tuširanja, istrljajte kožu i isperite ju. 6. Reducirajte celulit Dobra je vijest je da se, ako ste slijedili savjete iz vodiča, već uvelike borite protiv neugodne narančine kore. Uravnotežena prehrana, tjelovježba i puno vode potiču cirkulaciju u potkožnom tkivu i smanjuju masnoće u stanicama. Iako zapravo ne postoji znantveni dokaz da anticelulitne kreme stvarno smanjuju celulit - njihovo nanošenje stimulira cirkulaciju. Hidratacija kože s proizvodima koji sadrže voćne aminokiseline i vitamin A može smanjiti hrapavost kože uslijed celulita. 7. Njegujte stopala Naši nožni prsti jedva čekaju proviriti na sunce. Priuštite im tretman kod pedikera ili kućni spa, a svakako prekontrolirajte da li su se možda pojavile gljivice na nogama. Obično se javljaju između prstiju i izgledaju kao koža koja je crvena, peruta se i svrbi. Mogu zahvatiti i nokte, koji postanu krhki i žuti. Ukoliko ste detektirali gljivice na koži možete si pomoći s Exoderil® kremom, a ako imate problema s gljivicama na noktima  možete kapati Exoderil® otopinu - dovoljno je samo jednom dnevno. No, budite uporni, obavezno nastavite tretman i nakon što simptomi nestanu, jer gljivična oboljenja na noktima mogu trajati mjesecima. 8. Kvalitetna depilacija Osim ako niste ekstra spretni, priuštite si profesionalnu depilaciju u zoni bikinija i izbjegnite neugodna crvenila i urastanje dlačica. Jedna od najboljih metoda je depilacija šećernom pastom koju možete napraviti i kod kuće, ali uz puno upornosti. Traje i do mjesec dana, a koža je baršunasto mekana nakon tretmana. 9. Lako do preplanulosti Preplanula koža izgleda bolje, jer sakriva neke nedostatke poput ožiljaka ili strija i više do izražaja dolaze naši mišići. Ali nemojte zbog toga ležati danima u solariju ili se pržiti na suncu, jer koža će vam samo brže ostariti. Probajte neki od proizvoda od mrkve za brže tamnjenje jer ona obiluje karotenoidima koji koži daju onaj divni, brončani sjaj. U karotenoide se inače ubrajaju i alfa-karoten, beta-karoten i beta-kriptoksantin, iznimno snažni antioksidansi koji se u organizmu pretvaraju u vitamin A. Ukoliko ne želite potrošiti gomilu novaca na neki balzam u dućanu, dovoljno je da imate malo pčelinjeg voska i macerata mrkve, a recept za miješanje možete jednostavno naći na internetu. 10. Ništa nije više seksi od samopuzdanja Ni savršeno tijelo, prekrasna kosa i koža nisu dovoljni ako nemate samopouzdanja. Brazilke nisu nešto visoke, nemaju niti izražene jagodice niti vretenasta tijela, ali su na plaži uvijek jedne od “glavnih”. Zašto? Zato što se vole. Budite nježni prema sebi i gledajte dobre stvari, a ne ono što možda ne valja. Nikada se ne upoređujte sa slikama u magazinima ili na društvenim mrežama, jer one su ionako provučene kroz filtere. Kako izgledate u bikiniju ne definira kakva ste osoba. Jer savršeni ste baš takvi kakvi jeste. Bikini je samo ukras! Više o Exoderil® proizvodima pročitajte ovdje! Prije upotrebe pažljivo pročitajte uputu o lijeku, a o rizicima i nuspojavama upitajte svog liječnika ili ljekarnika. Plaćeni oglas o lijeku.     Tema: Promo sadržaj