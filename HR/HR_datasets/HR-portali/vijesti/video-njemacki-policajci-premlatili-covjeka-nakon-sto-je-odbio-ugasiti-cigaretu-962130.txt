Screenshot: YouTube  ČETVORICA policajaca iz Stuttgarta su pod istragom nakon što se na internetu pojavila snimka na kojoj se vidi kao su pretukli čovjeka koji ih je odbio poslušati kada su mu rekli da ugasi cigaretu.  Snimka je nastala 19. veljače nakon što je muškarac sudjelovao u prometnoj nesreći. Snimka prikazuje policajce koji mu prilaze i od njega zahtijevaju da ugasi cigaretu, što on odbija učiniti. Policajac ga potom baca na pod, a ubrzo mu se pridružuju i drugi - jedan od njih udara muškarca pendrekom, a drugi ga udara šakom u glavu.  U policiji tvrde da je 35-godišnjak prvo napao 28-godišnjeg policajca te da je zato došlo do incidenta.  Istraga je u tijeku.