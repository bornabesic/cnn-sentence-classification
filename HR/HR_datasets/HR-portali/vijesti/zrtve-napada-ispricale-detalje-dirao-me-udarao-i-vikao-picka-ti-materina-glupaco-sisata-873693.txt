Screenshot: RTL JAVNI apel Dijane Tičić na Facebooku, koja je odlučila pred javnosti predočiti nasilje koje su preživjele njezina prijateljica i sestra od strane muškarca koji ih je divljački pretukao, brzinom munje se proširio Hrvatskom. Tim više, što je strašne ozljede hrvatska policija u Zagrebu okarakterizirala kao lakše. Sara i Kimi Golub odlučile su s pričom izaći u javnost kako bi spriječile ovakve i slične napade na žene. > Očajnički apel mlade djevojke javnosti i Vladi: "Državi su ovo lakše ozljede, a on je na slobodi"  "Poštovani, moja prijateljica i njena sestra su brutalno pretučene, a pod pretučene mislim na kopanje očiju, gušenje, muške udarce u glavu, čupanje i grebanje - i nakon takve traume koju im je priuštio jedan "gospodin", odu pune nade na hitnu i policiju jer oni im moraju pomoći, jer su oni tu za narod, jel tako? E pa te sve fizičke traume koje su one doživjele vi zovete lakše tjelesne ozljede (…) Molimo za bilo kakvu pomoć, jer državi je ovo lakša tjelesna ozljeda, a on je slobodan! Nikakvo opravdanje ne postoji za ovo! Ti si muškarac? Ti si nula (…) Pokrenimo se svi, postoji još takvih žena, moramo poduzeti sve što možemo”, napisala je djevojka koja je na svojim Facebook stranicama objavila i šokantne fotografije tog nasilja.  Index je uspio doći do Kimi koja ja zadobila teške tjelesne ozljede, dok je branila sestru od napada mladića koji ju je seksualno zlostavljao tijekom vožnje u taksiju. Za Index je kazala kako je već umorna od davanja izjava te da se samo želi dobro odmoriti, no uputila nas je na profil svoje sestre Sare, koja je u statusu opisala što se sve događalo tijekom strašne vožnje u taksiju.  "Imam potrebu ovo napisat prvenstveno da se zna u kakvom društvu živimo. Jučer sam bila žrtva seksualnog, verbalnog i fizičkog napada jednog prijatelja moje sestre. Da vas uvedem u priču, bili smo vani nas petero, i dotični prijatelj se napio i negdje nestao. Naravno da smo svi odlučili bit kolegijalni, što se uspostavilo da je bila najveća greška koju smo mogli napravit i otišli smo ga tražit da ga ne pustimo da ide sam doma u takvom stanju, na što sam reagirala s negodovanjem jer sam i na dotičnom mjestu svjedočila užasno vulgarnom ponašanju s njegove strane prema sebi.   Taksist nije reagirao na zlostavljanje koje se odvijalo u vozilu Dakle, pokupili smo ga u taxi u kojem nas je bilo 5 + taksist i on je sjedio do mene i neprimjereno se i seksualno ponašao prema meni na što sam mu ja rekla da prestane i da se makne te me on počeo KONTINUIRANO UDARATI SAKAMA U GLAVU uz riječi "pička ti materina glupačo sisata, jebo ti pas mater" , popraćeno još uz čupanje kose i šamaranje. Na to je, logično, reagirala moja starija sestra koja ga je pokušala odgurnuti od mene te je i nju samu počeo mlatit i pokušao joj DOSLOVNO ISKOPAT OČI te umalo i uspio i kasnije nas je naizmjenično uzastopce udarao.   Sad zanimljiv dio priče - taksist. Punih 5 minuta te agonije ja sam plakala i vrištala i molila taksista da zaustavi taxi i da nam pomogne ili izbaciti njega van ili da nam dopusti da mi izađemo van na što mi on odgovara da NISAM NORMALNA I DA ODJEBEM i ne želi nas pustiti van, sve dok ne skuži da mojoj sestri krvare oči i da po taxiju kapa krv te nas izbacuje na cestu dok dotičnog siledžiju vozi doma. Obje smo provele cijelu noć u hitnoj pomoći, obje smo proživjele stanje velikog šoka dok je dotični mirno spavao u svom krevetu. Muškarac od 26 godina visine i mase tijela 10 puta veće i od moje i od sestrine da se iživljava nad nama. Ti znaš tko si i poručit cu ti samo da se nadam da ćes dobiti upravo ono sto zaslužuješ", napisala je Sara Golub. U policiji kažu da je slučaj prijavljen i da je istraživanje u tijeku, a reagirala je i pravobraniteljica za djecu koja traži hitno očitovanje institucija.   Iz MUP-a za RTL kratko poručuju: "Preliminarnu kvalifikaciju same ozljede na žrtvi policija temelji na općem i specijalističkom liječničkom pregledu, a službeno se potvrđuje/osporava tek sudsko-medicinskim vještačenjem. Napominjemo da je samo kvalificiranje tjelesne ozljede tek jedan od elemenata koji su od značaja za kvalificiranje kažnjivog djela." Policija je nakon apela na Facebooku mladića privela na kriminalističko istraživanje.Ranije je rečeno kako je jedino što djevojke mogu učiniti jest podići privatnu tužbu protiv napadača.