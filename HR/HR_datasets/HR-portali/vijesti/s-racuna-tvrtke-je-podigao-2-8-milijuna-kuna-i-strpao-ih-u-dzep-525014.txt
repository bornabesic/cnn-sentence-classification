Siniša Sikirić (55) je kao voditelj poslovanja tvrtke Nuncij od 2. listopada 2007. do 29. srpnja 2008. nezakonito podizao novac s računa tvrtke, a 2,893 milijuna kuna nije položio u blagajnu društva niti ga koristio za poslovanje društva već je novac zadržao i tako oštetio tvrtku. Sikirić je tako zloporabio povjerenje u gospodarskom poslovanju te ga je sutkinja Županijskog suda u Zagrebu Jasna Smiljanić nepravomoćno osudila na godinu dana zatvora koja je zamijenjena radom za opće dobro po principu da se dan zatvora zamjenjuje s dva sata rada.  Pored toga Sikirić mora vratiti 2,893 milijuna kuna, platiti 11.125 kuna troškova financijskog vještačenja te troškove kaznenog postupka u iznosu od 2000 kuna.   