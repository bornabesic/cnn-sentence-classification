U HDZ-u su jučer, kako smo čuli, mnogi bili neugodno iznenađeni viješću da je za ravnateljicu Hine ponovno imenovana Branka Valentić, tim više što je, kažu, već neko vrijeme kao gotovo siguran kandidat za to mjesto slovio Ivan Kujundžić s HRT-a. - Prvo se kao novi ravnatelj spominjao Vanja Gavran, onda je na razgovor u Vladu pozvan Ivan Kujundžić. Koliko znam, s njim je postojao ozbiljan dogovor, a onda je iznenada odlučeno da će ravnateljica opet biti B. Valentić. Razgovarao sam s kolegama u stranci i gotovo se svi slažemo da je taj potez očito napravljen kao ustupak Silvanu Hrelji zbog skupljanja nove većine - kaže sugovornik iz HDZ-a, aludirajući na to da je B. Valentić na čelo Hine došla s pozicije glasnogovornice HSU-a.