Predsjednik Srbije Tomislav Nikolić otkrio je danas, nakon završenog sastanka Savjeta za nacionalnu sigurnost, da su događaji vezani za sporni vlak posljednji trzaji Obamine administracije. Smatra da sporazumi iz Bruxellesa služe da se Srbija podsjeti na što se obvezala, a da ih Albanija jednostavno gazi, piše Blic. - Predmet dijaloga u Bruxellesu treba biti samo vlak, odnosno sloboda kretanja, inače ne vidim o čemu trebamo pregovarati s privremenim institucijama Prištine i EU - kazao je Nikolić. Zahtjeva i odgovor Europske unije u vezi izjave kosovskog premijera Ise Mustafe da su za zaustavljanje vlaka imali suglasnost EU. Sinoćnje pojavljivanje jedinice ROSU shvatio je kao znak da Albanci žele rat - Upozoravam sve u privremenim institucijama u Prištini da ne ustupaju na teritorije gdje ne mogu biti. Mi ne želimo rat, ali po Ustavu smo dužni zaštiti svoj komad teritorija i građane. Svaki novi pokušaj završit će loše. O tome neka razmišljaju Albanci i njihovi sponzori - poručuje Nikolić. >> 'Dodik svojom politikom uvodi BiH i cijelu regiju u konflikt s nesagledivim posljedicama' 