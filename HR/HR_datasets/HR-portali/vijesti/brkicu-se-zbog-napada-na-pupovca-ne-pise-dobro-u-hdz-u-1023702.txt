Postane li Pupovac prvi potpredsjednik u Plenkovićevoj Vladi, onda je Milijan Brkić tek u banani. Jer Pupovac ništa ne zaboravlja i nikome ne ostaje dužan pa tako neće zaboraviti ni Brkićevu izjavu da gospodin Pupovac i nacionalne manjine neće određivati sastav hrvatske Vlade, Pupovac bi,mogao nazvati Plenkovića i požaliti se na Brkićeve žestoke kritike, a možda i postaviti uvjet - ili Pupovac ili Brkić. Nije teško pogoditi koga bi se, u tom slučaju, Plenković radije odrekao. Zamjenik predsjednika HDZ-a Milijan Brkić u ponedjeljak se uoči sjednice Predsjedništva stranke osvrnuo i na izjavu Milorada Pupovca koji je rekao da će se raditi šira rekonstrukcija Vlade. Brkić je rekao da je Pupovac podržavao sve hrvatske vlade do sada, pa tako i onu bivšu u kojoj je Hasanbegović bio ministar. ‘Ali isto tako gospodin Pupovac i nacionalne manjine neće određivati sastav hrvatske Vlade.Podsjetio bih da je ovo hrvatska država, da u hrvatskoj državi, uz nacionalne manjine koje imaju itekako zajamčena ustavna prava, odlučuju Hrvatice i Hrvati, da je ovo naša zemlja, a ne čija tuđa. I zamislite kako bi to bilo kad bih ja odavde govorio kako će gospodin Vučić u Srbiji rekonstruirati srpsku vladu. Tko sam ja i odakle meni pravo za tako nešto?, rekao je Brkić’. Inače, valja podsjetiti da je naš portal u tekstu ‘Tko bi rek’o čuda da se dese da Saucha Mostove odnese, a Glasnović Pupovca u Vladu donese’, od nedjelje 7. svibnja ove godine prvi ukazao na neprimjerenu Pupovčevu izjavu o rekonstrukciji Plenkovićeve Vlade, dakle o onome što je u isključivoj nadležnosti hrvatskog premijera. Ipak postavlja se pitanje je li se zamjenik predsjednika HDZ-a Milijan Brkić tom svojom izjavom kojom se, više nego opravdano, obrušio na čelnika SDSS-a Milorada Pupovca, malo zaigrao. Jer, do sada se pokazalo, da je Pupovčev SDSS iznimno značajan faktor za stabilnost Plenkovićeve Vlade. Tako se i prigodom nedavnog izglasavanja povjerenja ministru financija Zdravku Mariću kao i Gordanu Jandrokoviću za izbor predsjednika Sabora, pokazalo da su tri zastupnika srpske nacionalne manjine važniji od mnogih drugih zastupnika. Koliko li će tek njihove tri ruke u Saboru biti važne u nadolazećim političkim prilikama kada se bude glasovalo o novim ministrima u Vladi tek će se vidjeti i po činjenici koliko će to koštati državni proračun. A koliko je Plenkoviću stalo do Pupovca pokazuje i pritisak koji je HDZ izvršio na generala Glasnovića da promijeni odluku i glasa za izbor Gordana Jandrokovića za predsjednika Sabora, obećavši mu ispunjenje svih pet uvjeta koje je general postavio, među kojima nije bio i onaj najvažniji – a taj je da u Vladi ne smije biti SDSS, HNS i IDS. I mediji već nekoliko dana pišu da bi Plenković mogao postati i prvi potpredsjednik u Plenkovićevoj Vladi, a dogodili se to, onda je Milijan Brkić tek u banani. Jer Pupovac ništa ne zaboravlja i nikome ne ostaje dužan pa tako neće zaboraviti ni ovaj Brkićev najnoviji napad na njega. Stoga bi on mogao nazvati Plenkovića i požaliti se na Brkićeve žestoke kritike, a možda i postaviti uvjet – ili Pupovac ili Brkić. Nije teško pogoditi koga bi se, u tom slučaju, Plenković radije odrekao. 