Britanski mediji pišu kako se zapadni sigurnosni stručnjaci brinu da se ruski predsjednik Vladimir Putin priprema za rat sa Zapadom. Putin je puno uložio u gradnju tajnih nuklearnih skloništa. Jedan takav bunker otkriven je na satelitskim snimkama kod planine Jamantau na Uralu. Sun također piše kako Rusija gradi Satan-2, najsnažniju nuklearnu bombu na svijetu, za koju se vjeruje da je dovoljno snažna da razori područje veličine Francuske. Ove informacije dolaze u vrijeme kada su odnosi Zapada i Rusije posebno hladni nakon ruske aneksije Krima i sukoba u Ukrajini te NATO-ovih vojnih vježbi na Baltiku. SAD upozorava Rusiju da se ne miješa u zapadne politike Američki ministar obrane Ash Carter upozorio je u srijedu Rusiju da se ne miješa u "demokratske procese" Zapada i optužio Moskvu za agresivno ponašanje kojem je cilj urušavanje međunarodnog poretka. Cash nije precizirao što to Rusija točno radi niti je potvrdio da je mislio na hakerske napade na američku Demokratsku stranku za koje neki dužnosnici i stručnjaci optužuju hakere koji rade za rusku vladu. – Ne želimo Rusiju za neprijatelja. No, bit ću posve jasan, branit ćemo svoje saveznike, načela međunarodnog poretka i svijetlu budućnost za sve nas – rekao je Carter u obraćanju studentima sveučilišta Oxford. – Borit ćemo se protiv pokušaja narušavanja naše kolektivne sigurnosti. I nećemo žmiriti na pokušaje miješanja u naše demokratske procese – dodao je. Carter je pesimističnim tonom govorio o diplomatskim naporima Washingtona i Moskve oko postizanja primirja i političke tranzicije vlasti u Siriji kojom bi se okončao rat u toj zemlji. – Današnje vijesti iz Sirije ne ohrabruju. Rusija se mora odlučiti i snositi odgovornost za posljedice – istaknuo je. Carter će se kasnije u srijedu u Londonu sastati s britanskim ministrom obrane Michaelom Fallonom i vjerojatno naglasiti važnost nastavka pritiska na Moskvu nakon ruskog pripojenja Krima 2014. >> Summit u Kini: Vladimir Putin i Barack Obama održali sastanak >> Krvavi rat u Siriji važniji od gospodarstva. Putin dogovorio susret Erdogana i Assada 