Većina ljudi zna kako žena izgleda kada ima orgazam, ako to niste doživjeli lako možete vidjeti u bespućima interneta, no jeste li se ikad zapitali što se događa u ženinoj glavi tijekom seksualnog vrhunca? Znanstvenici sa Sveučilišta Rutgers magnetskom rezonancom snimali su pet žena tijekom postizanja orgazma te su objavili video promjena u mozgu koje su se u tim trenucima događale.  Spektar boja na video pokazuje razinu kisika u mozgu. Crvena znači da je razina kisika niska, a žuta da je visoka.  Kao što se vidi u videu, aktivnost počinje u stražnjoj strani mozga kako orgazam počinje prije nego što prekrije 80 posto područja mozga.  Vrhunac orgazma je kada se hormon oksitocin oslobađa, a kako boja u 'mozgu' prelazi iz crvene u žutu tako orgazam 'preplavljuje' mozak.