Prvi put u Hrvatskoj lovac je osuđen zbog pucanja u kućnog ljubimca, priopćili su iz udruge Prijatelji životinja. – Riječ je o psu Briku kojega je lovac ustrijelio krajem ožujka 2016. Pas je jedva preživio s teškim ozljedama, a lovac je kažnjen tek s osam mjeseci zatvora uvjetno, s rokom kušnje od tri godine, rekli su iz udruge. Taj slučaj samo je jedan od mnogih sličnih u kojima lovci zloupotrebljavaju odredbu Zakona o lovstvu koja navodi da lovac ima pravo u lovištu ukloniti pse i mačke ako su bez nadzora na udaljenosti 300 metara od nastambe vlasnika. Izraz „uklanjanje” lovci tumače kao „ubijanje”, a nažalost, većina upucanih životinja nema sreće kao Brik, ustvrdili su.   