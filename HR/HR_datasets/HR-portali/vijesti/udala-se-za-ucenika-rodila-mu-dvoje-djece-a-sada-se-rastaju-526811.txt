Učiteljica koja je provela sedam godina u zatvoru zbog seksa sa svojim učenikom, s kojim se kasnije i vjenčala, sada se razvodi. Vili Fualaau (33,) potpisao je zahtjev za razvod od svoje bivše učiteljice Mary Kay Letourneau (55) nakon 12 godina braka, javlja Daily Mail. Letourneau iz Washingtona je 1997. osuđena na zatvor zbog silovanja svog učenika. Fualaaua je tada imao samo 12 godina.  Kada su započeli vezu Letourneau je imala 34 godine. Bila je udana i imala četvero djece.  Par se prvi put sreo kada je Fualaau kao osmogodišnjak došao u njen razred u školi u Seattleu. Par je stupio u seksualne odnose četiri godine kasnije.  Tajnu vezu razotkrio je njezin suprug kada je pronašao dječakovo ljubavno pismo. Prijavio je sve policiji. Oni su ispitali dječaka i uhitili Letourneau. Dječak je bio uz Letourneau, koja je u međuvremenu saznala da je trudna, kroz cijeli sudski proces. Priznala je da je kriva za silovanje djeteta i osuđena je na šest mjeseci zatvora. Prvo zajedničko dijete rodila je na slobodi, nakon što je odslužila tri mjeseca. Međutim, prekršila je odredbe uvjetnog otpusta - pronašli su je kako se s Fualaauom seksa u automobilu. Drugo dijete rodila je dok je služila novu kaznu od sedam godina zatvora. Nakon toga razvela se od prvog supruga. Ostala je bliska s kćerima iz prvog braka koje su se s ocem preselila na Aljasku. Letourneau se za svog učenika udala u svibnju 2005. godine, nakon što je izašla iz zatvora.  Fualaau je u papirima za razvod napisao kako njihove dvije kćeri više ne ovise o njima  zatražio da se raspodjeli zajednička imovina. Par nema nekretnina niti dugova. Prije dvije godine par je prekinuo šutnju i dao intervju za emisiju American Scandal. "Jako sam ga voljela. Pitala sam se: "Zašto ne može sve ostati samo na poljupcu?", ispričala je Letourneau. Fualaau je bio prisiljen napustiti školu nakon skandala i polako je padao u depresiju. Priznao je da se jedno vrijeme borio s alkoholizmom. "Nisam imao pravu podršku, od obitelji, od okoline. Moji prijatelji mi nisu mogli pomoći jer nisu znali kako je to biti roditelj, imali smo tada 14-15 godina", ispričao je u intervjuu. Nije smio posjećivati Letourneau dok je bila u zatvoru, no smatra da bi mu puno pomoglo da je imao pravo na to. "Čudim se da sam nakon svega živ, prošao sam kroz jedno vrlo mračno razdoblje života", kazao je. Unatoč velikoj razlici u godinama, par je kazao kako se većina njihovih razmirica ipak odnosila na djecu. "Prije nekoliko godina rekao je curama da ne smiju imati dečke, a ja sam pomislila: To neće ići", kazala je uz smijeh Letourneau.