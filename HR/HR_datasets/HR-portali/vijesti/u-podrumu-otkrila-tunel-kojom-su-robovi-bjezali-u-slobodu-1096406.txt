Alexandra Poulos uvjerena je da je u podrumu svoje obiteljske kuće pronašla tajnu podzemnu prugu kojom su nekad davno krijumčareni odbjegli robovi. Ova 43-godišnja Amerikanka iz Pennsylvanije oduvijek je sumnjala da je njena rodna kuća po nečemu posebna, ali dosad nije znala po čemu. Kao mala sanjala je da u njoj postoje "neke druge sobe", ali je to pripisivala svojoj bujnoj mašti. No njene su sumnje potvrđene otkako je nabasala na dio podzemnog tunela u skrivenoj prostoriji, dobra četiri metra ispod podruma starinske kuće, izgrađene u kolonijalnom stilu. Povjesničari koji su razgledali njenu kuću vjeruju da je riječ o tunelu kojim su abolicionisti na slobodu krijumčarili odbjegle robove.  Poulos je odrasla u kući koju je naslijedila nakon smrti majke i brata, dok se njen otac odselio i njoj ostavio uredne papire zgrade koja je u obiteljskom posjedu od 1974. Kad je nedavno odlučila urediti podrum, sjetila se trača koji je njenom tati ispričala susjeda, supruga uglednog starog liječnika: "znate, susjed, ispod vašeg podruma ima još jedan podrum". U početku nije pridavala puno pažnje ludoj staroj bakici iz zgrade preko puta, baš kao što je na tu priču rukom odmahivao i njen otac. No, vrag joj nije dao mira pa kad je već preuređivala kuću, zamolila je radnike da u podrumu zakopaju malo dublje. Malo krampom, malo bušilicom i ubrzo se pred njima pokazao otvor - velika rupa u podrumskom podu koja vodi u sobu, četiri metra ispod zemlje. Prostorija je, izmjerili su, četiri metra duboka, dva metra široka i pet metara dugačka. Taman da se u njoj sakriju odbjegli robovi. Inače, ovaj je kraj bio na glasu kao mjesto u kojem žive protivnici robovlasništva, kaže Rachel Moloshok iz povijenog društva Pennsylvanije. Ovdje je tijekom 19 stoljeća djeovalo puno aktivista koji su su uporno radili na rušenju nepravednog sustava i bili su spremni svoje slobodno vrijeme trošiti na izgradnju podzemne željeznice koja bi crne robove odvela u slobodu.  >>  Sam napisao svoj nekrolog kojim je šokirao rođake: 'Oni sada moraju naučiti živjeti s tim'