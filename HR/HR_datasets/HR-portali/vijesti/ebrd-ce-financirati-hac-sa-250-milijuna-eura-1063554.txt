Vedrana Jelušić Kašić, direktorica Ureda Europske banke za obnovu i razvoj u Zagrebu, jutros je u Studiju 4 HRT-a izjavila kako je upravni odbor banke odobrio financiranje Hrvatskih autocesta sa 250 milijuna eura.  Od toga je 200 milijuna eura za refinanciranje postojećih kreditnih obveza HAC-a po znatno povoljnijim uvjetima od 1 posto euribora na ročnost od 15 godina. Time se zamjenjuju puno nepovoljni izvori od 5 posto i kraći rok od 5 do 7 godina. Ono što je bitno je da su u tom paketu i 500 tisuća eura granta koji služi da se mogu angažirati konzultanti iz područja restrukturiranja HAC-a. Uz to će se napraviti i plan poboljšanog upravljanja tvrtke. Sve to će poslužiti kao jedno dodatno razmišljanje vladi u planiranju njezinih sljedećih koraka, izjavila je Jelušić Kašić. >> HAC u tri godine vratio 1,5 milijarde eura kredita, a dug smanjio samo za 64 milijuna eura!?