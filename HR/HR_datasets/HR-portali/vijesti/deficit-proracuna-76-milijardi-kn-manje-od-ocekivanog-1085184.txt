U skladu s ostvarenim prihodima i izvršenim rashodima, ukupni manjak općeg proračuna u 2015. godini ostvaren je u iznosu od 7,6 milijardi kuna ili 2,3% BDP-a, što je za 1,5 postotnih bodova manje u odnosu na planirani manjak. Bitno je to bolji rezultat od očekivanog. Pritom je manjak od 2,6% BDP-a zabilježen na razini državnog proračuna, dok je na razini izvanproračunskih korisnika te jedinica lokalne i područne (regionalne) samouprave ostvaren višak od 0,2% BDP-a. Prema izvješću Državnog zavoda za statistiku o prekomjernom proračunskom manjku i razini duga opće države iz travnja 2016. godine, a sukladno ESA 2010 metodologiji, manjak proračuna opće države iznosio je 10,7 milijardi kuna ili 3,2% BDP-a dok je dug opće države iznosio 289,7 milijardi kuna ili 86,7% BDP-a. >> EBRD povećao procjenu rasta hrvatskog BDP-a na 1,5 posto >> Deficit već lani spušten na 3,2%