Zaštitarski posao jedan je od najopasnijih, ali i najmanje plaćenih poslova. Da su plaće vrlo malene, zaštitari upozoravaju godinama, pozivajući državu da im pomogne i osigura uvjete dostojne čovjeka. Koliko je njihov kruh teško zarađen pokazuje i fotografija jedne zaštitarske plaće koja je objavljena na Facebook stranici Zaštitarstvo RH. Prema toj fotografiji, jednom je zaštitaru navodno za 200 odrađenih sati isplaćeno 2485 kuna. Kolega nam je poslao sliku svoje plaće Evo place za prosli mj 200 sati 😭😭😭😭😭   Objava je izazvala je mnoštvo komentara ostalih zaštitara koji su oduševljeno pozdravili ovakav istup. Neki od njih počeli su i sami objavljivati fotografije malenog broja novčanica s kojim svakog mjeseca pokušavaju preživjeti. "Naprosto čovik nezna gdje bi s ovolikom "sumom" novca.. "Srećom" zaštitar je pa mu netreba pratnja za nositi ovoliko novca odjednom...". "Posalji je u Vladu RH,,,poklonit im je nek izračunaju kako izgurati mjesec dana!". "Hrvatska je apsurdistan. Put pod noge i pravac njemacka ili irska. Sretno svima". "Gazde se bogate a radnici rade ispod minimalca , svi bi tribali u štrajk a onda nek oni čuvaju objekte.Zaštitari moraju bit časni , zdravi , jednom riječi bez mane a poslodavci su oni koji krše zakone skupa sa sindikatima zaštitara". Međutim ima i onih koji tvrde da je nemoguće da je dobio toliku plaću. "Ovo nije ni minimalac prema tome il ima kredit il je pod blokadom". "S tim da mu je 1/3 otišla na kredit..ili obustavu preko Fine...mislim..budimo realni...". "Nigdje ne moze bit isplaceno ispod minimalca za puni mjesec".         