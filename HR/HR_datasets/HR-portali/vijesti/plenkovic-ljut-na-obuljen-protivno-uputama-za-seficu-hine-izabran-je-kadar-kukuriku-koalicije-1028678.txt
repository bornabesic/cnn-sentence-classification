U svom je životopisu prešutjela da je svojedobno bila dopisnica nekih srpskih medija Upravno vijeće Hrvatske izvještajne novinske agencije (Hina), za ravnateljicu je izabralo Branku Valentić, bivšu glasnogovornicu Hrvatske stranke umirovljenika, članice Kukuriku koalicije, koja je Hinu vodila i protekle četiri godine Dosadašnja ravnateljica Hine dobila je tri od ukupno pet glasova članova Upravnog vijeća. Peteročlano Upravno vijeće Hine izabralo je Valentić između šest kandidata. Kandidati su bili Ivan Kujundžić, Željko Valentić, Darko Markušić, Vanja Gavran i Neven Pavelić. Nenad Bach, dugogodišnji urednik poslovnih servisa u Hini, prethodno  je odustao od kandidature uz obrazloženje da je “politika uplela prste u izbor ravnatelja u Hini, a on ne želi davati legitimitet nečemu što nema veze sa zakonima”. Članovi Vijeća koji su odlučivali o novom ravnatelju su Bruno Dobronić, Maja Pleskalt, Romana Bogut, Slavica Cvitanić i Vladimir Lulić. Članove Upravnog vijeća Hina, na prijedlog Ministarstva kulture, imenuje i razrješava Hrvatski sabor. Jedan član Upravnog vijeća Hine imenuje se iz reda zaposlenih u Hini, jedan član iz reda struč­njaka za medije, a ostala tri člana iz reda ekonomsko-financijskih, pravnih i informatičkih djelatnosti. Upravo ta tri posljednja  –  Brunu Dobronića, Maju Pleskalt, Romanu Bogutu –  Sabor je, na prijedlog ministrice Nine Obuljen Koržinek imenovao 6. travnja 2017. godine dok su  MOST i HDZ bili u koalicijskoj Vladi. Dva kandidata bila su HDZ-ova, jedan Mostov. Isti dan u Vijeće je, kao predstavnica Radničkog vijeća Hine, imenovana i Slavica Cvitanić. Peti član Vijeća je Vladimir Lulić, glavni tajnik Hrvatskog novinarskog društva, u Vijeće je imenovan 2015. umjesto Gordane Simonović, koja je zbog sukoba interesa razriješena iz Vijeća. Tko je Branka Gabriela Valentić? U prvom mandatu Valentić je izabrana prema stranačkom ključu iz kvote HSU Silvana Hrelje. Hrelja je uporno inzistirao da Valentićka preuzme Hinu pa se čeka pisalo i o sumnjivim motivima njegova zagovaranja bivše glasnogovornice. Brojni mediji tad su pisali da Valentić, novinarska skromnih profesionalnih dometa, nije ispunjavala uvjete iz natječaja, a skandalozno je da glasnogovornica političke stranke vladajuće koalicije preuzme upravljanje nacionalnom novinskom Agencijom. Hrvatski tjednik je u tekstu iz 2013. pisao da, prema pouzdanim informacijama, Valentić nije ispunjavala uvjete iz natječaja – pet godina iskustva na odgovarajućim uredničkim poslovima pa nije mogla, što je bio jedan od uvjeta natječaja, priložiti rezultate rada. U biografiji je navela da je bila više od 10 godina urednica u Vjesniku. Njezine bivše kolege, međutim, ne sjećaju se da je ikad bila urednica, a kamoli vodila neku redakciju da bi mogla ispuniti uvjete iz Hinina natječaja za koje je bilo potrebno odgovarajuće radno iskustvo na rukovodećim i menadžerskim poslovima te, prema uvjetu iz natječaja, priložiti rezultate rada, tvrdi se u tekstu iz 2013. U svom je životopisu prešutjela da je svojedobno bila dopisnica nekih srpskih medija. Njezine kolege tvrde da je bila dopisnica beogradske Politike iz Zagreba, što joj je sredila njezina vjenčana kuma Lynne Montgomery dok je suprug bio američki veleposlanik u Beogradu. Zašto je Valentićka prešutjela tu epizodu, nije jasno, budući da nema ništa sporno biti dopisnik poznate izdavačke kuće. O njenom statusu u novinarskim krugovima na svojevrstan način svjedoče dvije opomene Novinarskog vijeća časti – HND-a iz 2006., kada je zbog teksta u Vjesniku 5. prosinca 2005. Pod naslovom „K. Butorac žrtva privatnih interesa’ povrijedila članak 4. Kodeksa časti hrvatskih novinara. Drugu opomenu dobila je 2005. za tekst o Domu u studenom 2004. objavljenom u Vjesniku zbog kršenja članka 1. kodeksa časti jer se nije rukovodila općim načelima i etikom novinarskog poziva i poštivala osnovno novinarsko pravilo da zatraži mišljenje druge strane. U Hini se pod ravnateljstvom gospođe Valentić provodila cenzura, odnosno političko pogodovanje neobjavljivanjem informacija važnih za javnost, tekstovi su pisani u DORH-u i Uskoku i emitirani kao Hinine vijesti što je druge redakcije dovodilo u nezgodan položaj. Krajem rujna 2016. kada se tijekom predizborne kampanje za parlamentarne izbore zaustavilo objavljivanje teksta o tome da bivša tvrtka Dijane Šucbah Mrsić, (inače supruge istaknutog člana SDP-a i bivšeg ministra Miranda Mrsića), Hrvatskom zavodu za zdravstveno osiguranje duguje više od 10,6 milijuna kuna. Branki Gabrieli Valentić 3. siječnja 2017. istekao je mandat ravnateljice Hrvatske izvještajne novinske agencije. Pred sam istek mandata, Upravno vijeće HINA-e odlukom od 19. prosinca 2016. godine imenovalo ju je za vršiteljicu dužnosti ravnateljice Hine, za razdoblje do stupanja na dužnost novog ravnatelja Agencije. Unatoč svim propustima, nepotizmu i nepravilnostima na koje dio medija već duže upozorava, Upravno vijeće Hine ponovno ju je imenovalo za ravnateljici nacionalne novinske Agencije. Zbog imenovanje, neslužbeno smo doznali, ljut je, čak bijesan, i premijer Andrej Plenković. Imao je svog kandidata, pozvan je i dogovoreno je njegovo imenovanje, ali su tri člana Upravog vijeća, umjesto HDZ-ovog kandidata, za novu ravnateljicu Hine izabrali Branku Valentić – kadar Kukuriku koalicije. U HDZ-u za taj izbor krivom smatraju ministrica kulture Nina Obuljen Koržinek.