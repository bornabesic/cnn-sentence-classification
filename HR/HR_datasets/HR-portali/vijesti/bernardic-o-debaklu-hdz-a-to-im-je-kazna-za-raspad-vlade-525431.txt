Javnosti se obratio i šef SDP-a Davor Bernardić. - Dozvolite mi da čestitam i zahvalim svim građanima koji su izašli na izbore i da čestitam svima koji su se natjecali na izborima. Veseli me veća izlasnost nego prije četiri godine. Ljudi su postali svjesni da budućnost planiraju u svojim općinama i i gradovima. Mi znamo kakav je rezultat gdje SDP upravlja općinama i gradovima, tamo ljudi žive bolje. SDP je potvrdio svoju snagu dosljednost i da nam ljudi vjeruju. Rijeka je bila i ostala utvrda SDP-a, čestitam Komadini na pobjedi, kao i županu Kolaru. Zagreb je pokazao da je spreman na promjene i pokazuje se koga građani smatraju odgovornim za raspad Vlade - rekao je Bernardić. Dodao je kako je Hrvatska pokazala da se mijenja. - Slavonija se mijenja, Dalmacija se mijenja. HDZ je inače ostvarivao rezultat bez problema, a danas je to nemoguće, Hrvatska ide naprijed, i mora. Hrvatska nema Vladu, nema stabilnu Vladu, niti stabilnu parlamentarnu većinu. Kroz agoniju pokazali su da nemaju ni kadrova ni znanja upravljati Hrvatskom. Vrijeme je da građani na prijevremenim izborima vrate Hrvatskoj stabilnost i povjerenje. SDP je pokazao da je u svakom trenutku spreman preuzeti odgovornost za Hrvatsku. Čestitam svima i pozivam ih na borbu i u drugom krugu, a mi nastavljamo s našom borbom za bolju Hrvatsku - rekao je šef SDP-a. - Pozivam sve građane da izađu u drugom krugu na izbore  jer izbori su jedan od rijetkih dana kada građani imaju jednaku moć u Republici Hrvatskoj, kada imaju moć izabrati one koji će ih voditi u budućnost. Hrvatska nema vremena stajati, zajedno joj možemo osigurati budućnost - rekao je Bernardić. Tema: Lokalni izbori 2017.