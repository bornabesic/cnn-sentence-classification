Mediji u Srbiji s neskrivenim odobravanjem objavljuju vijest kako je u Vukovaru počelo postavljanje dvojezičnih natpisa na državnim institucijama. Beogradski Blic prenosi vijest agencije Beta o postavljanju ćiriličnih i latiničnih ploča pod naslovom "Vukovar ipak Вуковар: Postavljene ćirilične table, prosvjeduju hrvatski desničari", a B92 ovu vijest naslovljuje "Vukovar: Ćirilicu "brani" policija". U kratkoj vijesti agencije Beta navodi se kako je u Vukovaru danas u 6 sati počelo postavljanje dvojezičnih ploča i da su postavljene na zgradu policije i Porezne uprave. Agencija Beta pojašnjava kako je "najveći otpor prema ćirilici prisutan u Vukovaru i potiče uglavnom od desnih stranaka i udruženja veterana posljednjeg rata". >> Postavljene prve ćirilične ploče u Vukovaru! >>  'Ovo je obračun s hrvatskim braniteljima'