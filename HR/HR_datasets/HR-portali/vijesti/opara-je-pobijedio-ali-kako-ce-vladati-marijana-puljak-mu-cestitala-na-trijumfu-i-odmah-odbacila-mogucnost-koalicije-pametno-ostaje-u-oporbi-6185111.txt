Premda se nakon tijesne pobjede Andre Ksrtulovića Opare u Splitu spekuliralo kako bi njegov HDZ u Gradskom vijeću mogao koalirati s vijećnicima stranke Pametno, Marijana Puljak za sada je odbacila takvu mogućnost, piše Slobodna Dalmacija. Naime, odmah nakon proglašenja pobjednika, čelnica stranke Pametno na društvenim je mrežama čestitala Opari na trijumfu, no pritom je naglasila kako će njena stranka u Banovini sljedeće četiri godine biti - oporba. "Čestitam svim pobjednicima ovih izbora, Andri Krstuloviću Opari na izboru za gradonačelnika Splita, a čestitam i svim biračima, koji su izašli na izbore, u prvom i drugom krugu, i time iskoristili svoje pravo da utječu na odluku tko će upravljati njihovim sudbinama. Nadam se da će sve više građana ubuduće koristiti svoje pravo da utječu na izbore jer to je dan kada se to uistinu može. U gradu Splitu bit ćemo oporba i kao i do sada raditi isključivo za dobrobit građana Splita", poručila je Puljak, piše Slobodna Dalmacija.