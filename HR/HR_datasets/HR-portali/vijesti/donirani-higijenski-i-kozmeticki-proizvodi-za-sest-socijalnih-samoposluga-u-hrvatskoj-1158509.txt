U četvrtak, 24. ožujka dm je socijalnoj samoposluzi Gradskog društva Crvenog križa Križevci “Sv. Marko Križevčanin” predao donaciju higijenskih i kozmetičkih proizvoda za potrebe 500 obitelji koje koriste usluge samoposluge. Uz pomoć kupaca i partnera Alca Group, Violeta, Henkel i Tinktura dm je u sklopu kampanje "...i dobra djela griju srca cijela" donirao 248.356,60 kuna u higijenskim i kozmetičkim proizvodima za korisnike šest socijalnih samoposluga diljem Hrvatske. Donacijom su osigurani prijeko potrebni proizvodi za korisnike socijalnih samoposluga iz Solina, Siska, Senja, Karlovca, Našica, Križevaca i Krapine. "Kampanjom "...i dobra djela griju srca cijela" dm je korisnicima socijalnih samoposluga diljem Hrvatske želio osigurati prijeko potrebne proizvode. U ime dm-a želim zahvaliti kupcima i partnerima koji su se uključili u kampanju i omogućili ovu donaciju. U dm-u smo ponosni što smo pružili podršku djelatnicima socijalnih samoposluga u svakodnevnoj brizi o potrebitim sugrađanima i nadamo se kako će donirani proizvodi našim susjedima pomoći da se lakše nose s izazovima te im pokazati kako građani iz cijele Hrvatske misle na njihovu dobrobit", izjavila je Gordana Picek, članica Uprave dm-a. "Gradsko društvo Crvenog križa Križevci zahvaljuje tvrtki dm i djelatnicima na donaciji u ime svih korisnika Socijalne samoposluge “Sv. Marko Križevčanin” Križevci. Ovakve kampanje neposredno doprinose razvoju zajednice čime je dm ponovo potvrdio svoju posvećenost društveno odgovornom poslovanju", izjavila je voditeljica Nada Šegrt. U kampanji "... i dobra djela griju srca cijela" dm je pozvao kupce da doniraju active beauty bodove, odnosno da kupnjom proizvoda s oznakom "Dobre cijene u svako vrijeme" iznad 150 kuna sudjeluju u humanitarnoj kampanji. Za svaku donaciju kupaca te za svaku kupnju proizvoda odvojeno je po 10 kuna za nabavku proizvoda za socijalne samoposluge diljem Hrvatske.