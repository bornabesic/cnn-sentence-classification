U javnost je puštena tajna snimka iz ilegalne klinike u Brazilu gdje su se ženama ubrizgavale nedozvoljene supstance za povećanje stražnjice. Također žene koje tamo rade nemaju medicinsku naobrazbu. U kuću na tri kata u faveli dolazile su žene iz cijelog svijeta. Policija vjeruje da je u dvije godine 50 žena riskiralo svoje živote. Pod kožu su im ubrizgavali cement. Ovu je kliniku policija zatvorila i uhitili su tri djelatnice no ne zna se koliko još takvih klinika postoji. Policija kaže da su žene dolazile i iz Portugala i da su "tretman" plaćale i po oko 8600 kuna. Supstance koje su se ženama ubrizgavale su bile vrlo rizične i neke su žene u svijetu od toga umrle. No ubrizgavanje cementa za kosti u Brazilu je legalno, ali samo u malim količinama. Agentica koja je snimila video tvrdi da su joj u klinici nudili ubrizgavanje čak 160 puta više cementa nego što je to dozvoljeno.  Žene u tridesetima, koje su radile u klinici, tvrdile su da su stručnjakinje, no zapravo ni jedna nije imala potrebnu naobrazbu. Video je snimljen prošli tjedan u Riju. Žene su agentici obećale kako će se rezultati tretmana odmah vidjeti i da će biti trajni. Policija je otkrila da je klinika bila pod nazorom tri tjedna prije akcije. U klinici su našli i velike količine ilegalnih lijekova i anestetika. Uhićene žene mogle bi dobiti i do 15 godina zatvora, piše Daily Mail.  