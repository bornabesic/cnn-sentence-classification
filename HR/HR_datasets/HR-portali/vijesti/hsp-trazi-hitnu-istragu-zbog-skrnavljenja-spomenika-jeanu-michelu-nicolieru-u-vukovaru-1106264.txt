HSP je zatražio hitnu istragu zbog skrnavljenja spomenika u Vukovaru HOS-ovcu i dragovoljcu iz Francuske Jeanu Michelu Nicolieru, kojeg je pod okriljem noći netko zalio crvenom bojom.  Taj čin najoštrije osuđujemo, a obzirom da je područje spomenika pod video nadzorom tražimo hitnu istragu, pronalaženje počinitelja i najstrože kažnjavanje, poručuje HSP u priopćenju. Organizirana djelatnost Drže i kako je to "već poznati rukopis koji dovodi u sumnju kako se radi o organiziranoj djelatnosti po cijeloj Hrvatskoj" te napominju da hrvatska policija do sada nije pronašla ni jednog počinitelja. Vezani članak  Nakon skrnavljenja spomenika HOS-a u Splitu, spomenika Miri Barešiću u Dragama, Velimiru Đereku – Sokolu u Vukovaru, uništavanju grafita posvećenih Domovinskom ratu, oskrnavljen je i spomenik HOS-ovcu Jean Michelu Nicolieru u Vukovaru podignut u ime čovjeka koji je iz Francuske došao braniti Hrvatsku i Vukovar, čovjeka koji je do zadnjeg dana ostao u Vukovaru i koji je hladnokrvno likvidiran na Ovčari, ističu HSP-ovci. Tim činom mrzitelji svega što je Hrvatima sveto ponovno su pucali na sve naše žrtve u herojskom gradu Vukovaru, ponovno su pucali na hrvatske branitelje i civile likvidirane na Ovčari.  Stava smo da ne bi bilo dobro da ratni prijatelji Jean Michel Nicoliera  traže počinitelje, poručuju iz HSP-a. 