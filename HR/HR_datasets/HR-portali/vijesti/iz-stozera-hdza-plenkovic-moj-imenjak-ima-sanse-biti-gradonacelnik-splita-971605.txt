STOŽER HDZ-a napeto čeka rezultate. Kandidata HDZ-a i njegove rezultates Trga žrtava fašizma možete pratiti ovdje. >> PRATITE UŽIVO KRETANJE REZULTATA Bandić i Mrak Taritaš, Kerum i Opara u drugom krugu Tijek događaja pratite na Indexu:  0:31 Plenković daje izjavu. "Utakmicu u drugom krtugu idemo u 44 grada, bit ćemo angažirani i sljedeća dva tjedna. Sasvim smo u skladu s rejtingom stranke, ovi rezultati su očekivani. U Splitu ćemo dati sve da pobijedimo", rekao je Plenković.   "Žao mi je da je u neskladu broj glasova koje je dobio Drago u odnosu na one s gradskom skupštinom. Bio bih zadovoljniji da smo napravili malo veći iskorak. Možemo konstatirati uspjeh, čestitam svim kandidatkinjama i kandidatima", rekao je Plenković.   "Nastavljamo s našom politikom na nacionalnoj razini, tu smo da rješavamo probleme", poručio je premijer.    22:53 Goran Marić dao je izjavu za novinare.  22:00 Plenković je najavio da će se spustiti oko 23:40 u stožer. Opširnije...      21:57 Milijan Brkić rekao je kako će, ako ostane ovakva situacija u Zagrebu, to sigurno biti neuspjeh.  21:45 Pojavio se i premijer Andrej Plenković, nije davao nikakvu izjavu  21:29 HDZ-ovci dočekali prve rezultate, na licima im se može vidjeti što misle o njima.                21:25 Miro Kovač je zadovoljan rezultatima.       "Idemo korak po korak, neću ništa prejudicirati. Ako ovako ostane, možemo i moramo biti zadovoljni", rekao je.    21:05 Prgomet je prema prvim rezultatima osvojio 5,67% glasova.  20:25 Na novinarsku tvrdnju kako na njegovim predizbornim skupovima nisu baš bili viđeni čelni ljudi stranke, Prgomet je rekao kako je bilo puno posla i gužva.  20:20 Kanapei na stolu u stožeru.    20:20 Šeks je rekao kako je još vrlo mali reprezentativni uzorak. Pričao je kako su dobri rezultati, ali je razočaran Zagrebom. Dodao je da mu je teško prognozirati.    20:15 Mlako raspoloženje vlada u HDZ-ovom stožeru. Tu je i Reiner.    20:15 Rezultati u Zagrebu nisu tako dobri kao što smo očekivali. Građani su prepoznali neke druge projekte kao bolje, to je njihov izbor i ja to poštujem, izjavio je Prgomet novinarima u HDZ-ovom izbornom stožeru.  To je kao i u životu - neke bitke dobijete, neke ne, politička borba se nastavlja u Gradskoj skupštini, nismo borci koji se lako predaju, poručio je Prgomet dodavši kako će pričekati konačne rezultate i očekuje da će biti bolji no što pokazuju izlazne ankete.  Respektiram svoje protukandidate i ovo nije bila utrka usmjerena ni protiv koga od njih pojedinačno. dodao je.  Upitan što će izborni rezultat značiti za odnose u HDZ-u, Prgomet je kazao kako je očito bilo dosta toga što nisu na vrijeme definirali prije lokalnih izbora, ali da time ne ekskulpira sebe niti svoj rezultat. Ja sam čovjek koji je naučio preuzimati odgovornost, to radim svakodnevno i ne bježim od toga, istaknuo je Prgomet.  Nisam Plenkovićev čovjek, ali to ne znači da nisam njegov izbor, kazao je Prgomet.  20:00 Prema novim izlaznim anketama, Prgomet osvaja 5,59 posto.  20:00 "Prilično sam siguran da će jedan od njih postati gradonačelnik. HDZ je stožerna stranka, potvrdit će svoju snagu koja će se očitovati", rekao je HDZ-ovac Božinović  19:50 Milijan Brkić, komentirajući prve rezultate izlaznih anketa prema kojima HDZ-ov kandidat za zagrebačkog gradonačelnika Drago Prgomet ne ulazi u drugi izborni krug, rekao je kako treba pričekati prve službene rezultate te da mu je žao što birači nisu prepoznali trud i angažman HDZ-ovog kandidata i njegovog tima.  Treba poštivati odluku građana, dodao je Brkić u izjavi za medije u HDZ-ovom izbornom stožeru.    19:43 "Ovo nisu bili izbori između mene i Esih nego između mene i svih drugih kandidata. Ne bih ništa mijenjao, tim je bio sjajan", rekao je Prgomet.       19:35 "Loš rezultat u Zagrebu je moja odgovornost. Ali Esih su podržavali i neki ljudi iz vrha HDZ-a, ne samo Hasanbegović", rekao je Prgomet.  19:21 Politika je kao život, kao rat. Nismo borci koji se lako predaju. Čekat ćemo rezultate, nadamo se da će biti bolji nego što su izlazne ankete", komentirao je Prgomet izlazne ankete.  Ako izuzmemo loše rezultate u Zagrebu, ne vidim razloge za potrese", rekao je.  "Mislim da Bruna Esih definira desnicu na hrvatskoj političkoj sceni.", rekao je.    19:15 Pije se voda i sokovi, Prgomet je nestao prije objave izlaznih anketa.  19:00 Drago Prgomet prema izlaznima anketama osvaja 5,75% glasova  19:00 Stožer HDZ-a je pun, zasad su još grickalice na stolu, konobari još ne iznose piće  18:50 Ljudi su se počeli skupljati, pojavio se i sam Prgomet.      18:30 Zasad su stolovi prazni, donesene su samo grickalice, a u hladnjacima se ne vidi nikakav alkohol. Međutim, vidljive su kartonske kutije vina.