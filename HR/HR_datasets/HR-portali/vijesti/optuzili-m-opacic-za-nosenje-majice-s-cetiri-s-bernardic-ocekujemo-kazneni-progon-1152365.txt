Predsjednik SDP-a Davor Bernardić uputio je pismo predsjedniku Sabora Boži Petrovu i ministru unutarnjih poslova Vlahi Orepiću i zatražio policijsku zaštitu za potpredsjednicu Sabora Milanku Opačić. Bernardić kaže kako je potrebno poduzeti mjere, posebno nakon posljednjeg slučaja "fotomontaže s četničkom majicom na portalu dnevno.hr". – Radi se o hajci koju očito može spriječiti jedino kazneni progon zbog vrijeđanja državnog dužnosnika za koji očekujemo da ga DORH pokrene, a u međuvremenu tražimo da se osigura policijska zaštita za gospođu Opačić – poručuje u priopćenju Bernardić. Dodaje kako je Opačić često bila vrijeđana, kako u medijima tako i na društvenim mrežama. – Tu neprihvatljivu praksu očito nije moguće spriječiti zbog izostanka mogućnosti sudske zaštite kao i zbog prakse dugotrajnih procesa za klevetanje i javno sramoćenje, koji najčešće završavaju još i dodatnim napadima i uvredama – zaključuje Bernardić. >> Odbačena HSP-ova prijava protiv tjednika 'Novosti' i izdavača Milorada Pupovca >> Bernardić: Žene u Hrvatskoj su potlačene, kršenje ljudskih prava je zabrinjavajuće 