Screenshot Nova TV VIKTOR Markota, još jedan od preživjelih u pomorskoj nesreći kod Dubrovnika, trenutno se nalazi na liječenju u Općoj bolnici Dubrovnik.  >> NESREĆA KOD DUBROVNIKA Vjetar i dalje otežava potragu, u moru pronađeno još jedno tijelo  >> Obiteljska tragedija: "U sudaru broda i gumenjaka poginuli su mi majka i brat"  U izjavi za Novu TV, opisao je tragičnu nesreću.  "Bili smo na Šipanu gdje smo radili pripremu za sezonu kod sad pokojnog Alena. U gliseru nas je bilo devet. Uhvatio nas je mrak i polako smo išli nazad. Bili su veliki valovi. Alen je dobro vozio da nas ne skvasi između valova", rekao je Markota.  "Bože, moj što je ovo"  "Negdje na oko pola puta najednom je rekao samo "Bože moj, što je ovo" ili samo "Bože moj", ne znam ni ja. Odjednom udar. Sjećam se da sam se izvrnuo pod vodu i da me u tom momentu udarila njegova konzola i volan u prsa i ja sam se uhvatio za to. Par sekundi nakon toga gliser se ispravio i došao sam do zraka. Oko mene su sve bile kese", priča Markota, dodajući da mu se činilo kako se sve ovo događa nekom drugom, a ne njemu.  Markota je, kako kaže, sjedio kraj motora na lijevoj strani glisera jer tamo obično manje trese. Svi putnici su, govori on, pokrili glavu s nečim zbog jakog vjetra, da ih ne bi prskalo. Vjerojatno zbog toga, navodi on, nije vidio brod s kojim su se sudarili.   Ne može se sjetiti je li bilo svjetala  Markota pretpostavlja da ni vozač glisera nije vidio brod jer se koncentrirao na izbjegavanje valova. Na upit je li njihov gliser imao svjetla, kaže da ih on nije vidio, pa dodaje da je pod šokom i da se ne može sjetiti jesu li bila svjetla ili nisu.   Nakon što je izronio, kaže kako je najprije vidio vreće sa smećem kojeg su nosili sa Šipana.   "Oko sebe sam nakon udara vidio kese i naše smeće. Tijelo te male cure bilo je kod mene, ispred mene, potegao sam je i vidio da je mrtva", priča se Markota, dodajući da su on i Velimir Šetka, koji je također preživio nesreću, zazivali ostale po imenima, ali im se nitko nije odazivao, javlja Nova TV.