Foto: Twitter/FaH PLENKOVIĆ je danas razriješio dužnosti tri ministra MOST-a na sjednici vlade, što je izazvalo brojne reakcije i sumnje u opstanak ove vlade. Sve je počelo odbacivanjem kritika na račun ministra Marića i vlade. Odbacio kritike na račun vlade "Odbacujemo kritike oporbe, osobito predvođene onom strankom čiji se doprinos rješavanju ovog problema svodi na selfije i promoviranje kiseloga zelja", poručio je Plenković.  "Odgovornost moje vlade i naše stranke je puno veća, puno ozbiljnija i na puno većoj razini i nikada se ne bi upustila u političke, jeftine, politikantske, rekao bih, aktivnosti, koje se osim u našim medijima koriste i na međunarodnim skupovima, a koje nimalo ne doprinose kredibilitetu stranke o kojoj je riječ, niti doprinose rješavanju problema s kojim je vlada suočena" Razriješio ih mrtav hladan  Nakon te izjave predložio je da se očitovanje usvoji i upitao tko je za, tko suzdržan, a tko protiv prijedloga, a potom se mrtav hladan okrenuo tajnici vlade i zamolio je da pripremi odluku o razrješenju tri ministra koja su glasala protiv.  "Dobro, imamo tri ministra koja su protiv. Dakle, kolege Dobrović, Orepić i Šprlje. Dobro. Molim da to konstatiramo. Molim tajnicu vlade da pripremi odluku o razrješenju tri Mostova ministra. Hvala vam lijepo, nastavljamo sjednicu vlade", rekao je Plenković mrtav-hladan i nastavio sa sjednicom.