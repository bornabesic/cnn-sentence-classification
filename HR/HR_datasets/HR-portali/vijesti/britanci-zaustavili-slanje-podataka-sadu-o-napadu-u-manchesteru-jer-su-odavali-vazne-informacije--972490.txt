Foto: FaH POLICIJA koja istražuje napad u Manchesteru prestala je dijeliti informacije sa SAD-om nakon curenja podataka, saznaje BBC.   Službenici Velike Britanije su bili zgroženi kada su vidjeli fotografije koje su poslali SAD-u u New York Timesu. May će porazgovarati s Trumpom o tom problemu  Theresa May bi danas trebala porazgovarati o tom problemu s Donaldom Trumpom na sastanku NATO-a. Iz policije u Manchesteru se nadaju kako će uskoro uspostaviti normalne obavještajne veze, u kojima informacije teku u obadva smjera, ali su, kako saznaje BBC, trenutno bijesni zbog curenja podataka.   Britanci su iziritirani činjenicom da je SAD objavio identitet terorista koji je izveo napad u Manchesteru, iako oni to nisu htjeli. Upozorili su Washington da se tako nešto ne smije ponoviti, a onda su se pojavile fotografije mjesta nesreće u New York Timesu.  Bile su to fotografije krvavih krhotina i ruksaka u kojemu je napadač unio bombu u arenu, na što su obavještajne i policijske službe ljutito i brzo odgovorile. Tajnost identiteta napadača važna zbog istrage  Protuteroristički detektivi su izjavili kako je jako važno da ime napadača ne dospije u medije, posebno u prvih 36 sati od napada jer im to daje priliku da istraže i uhite njegove moguće pomagače. Ako ime počinitelja nije objavljeno, pomagači neće znati da ih policija traži, što povećava šanse za uhićenjem.