Nigerijska vojska zauzela je ključni logor Boko Harama, posljednju enklavu islamističke skupine u sjeveroistočnoj šumi Sambisi koje je bilo njihovo uporište, rekao je u subotu predsjednik Muhammadu Buhari. Boko Haram pobio je 15.000 ljudi i iz domova istjerao više od dva milijuna za vrijeme sedmogodišnje pobune u kojoj je pokušao stvoriti islamsku državu u kojoj bi se provodila stroga verzija šerijatskog zakona na sjeveroistoku afričke najmnogoljudnije zemlje. Džihadistička skupina je početkom 2015. kontrolirala područje na sjeveroistoku veličine Belgije no tijekom prošle godine nigerijska vojska i snage iz susjednih zemalja potisnule su ih s većine tog teritorija do baze u šumi Sambisa. "Vojni zapovjednik rekao mi je da je logor pao (...) u petak, te da su teroristi u bijegu i da više nema mjesta gdje bi se mogli sakriti", rekao je Buhari u izjavi putem elektoničke pošte.  Buhari je rekao da je zauzimanje logora Zero "konačni slom terorista Boko Harama u njihovoj posljednjoj enklavi u šumi Sambisa", koja se nalazi na sjeveroistoku nigerijske savezne države Borno. >> Otete prije dvije godine: Boko Haram objavio video snimku djevojčica