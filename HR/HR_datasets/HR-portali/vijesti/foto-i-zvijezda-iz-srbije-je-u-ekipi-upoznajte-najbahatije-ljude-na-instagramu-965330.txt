Foto: Instagram PROFILI na Instagramu koji nose ime "Rich Kids" svakodnevno zgražaju normalan svijet bahatošću klinaca i ljudi koji na svoje fotke postavljaju hashtag #richkids kako bi dospjeli na profile gdje će obični ljudi gledati njihovo bezumno trošenje novca. Mediji diljem svijeta objavljuju tekstove o dječurliji koja se razmeću novcem, a NY Post ih naziva "najbahatijim ljudima na Instagramu". Njihov cilj je jedan jedini - izazvati zavist kod ostatka ljudi. Oni troše doslovno nekoliko tisuća dolara dnevno, spavaju u hotelima sa sedam zvjezdica, dizajnersku odjeću kupuju svakog vikenda i njihov čitav život je jedan veliki godišnji odmor. Najnoviji trend u svijetu bogatih klinaca je pokazati da je ljetovanje već počelo, pa su profili puni fotografija iz Dubaija koje posprdno opisuju statusima "zima u Dubaiju." Među bogatim klincima iz Dubaija i u Dubaiju, našla se i srbijanska pjevačica Jelena Karleuša čija se fotka iz Dubaija pojavila na spomenutom profilu. Karleuša na fotki polugola pozira pored helikoptera, a njezina fotografija iznenadila je sve njezine fanove.