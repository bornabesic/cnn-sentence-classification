Foto: PU istarska, Duško Marušić/Pixsell DANIJEL BRNOS iz Vodnjana, osumnjičen za pokušaj teškog ubojstva bivše djevojke Martine Terlević (19) iz Seline kraj Sv. Lovreča i pokušaj ubojstva njenog kolege s posla, Roberta Cuccurina (23) iz Bala u nedjelju ispred hotela Pineta u Vrsaru, danas, ni trećeg dana potrage nije uhvaćen. >> TREĆI DAN POTRAGE ZA MANIJAKOM IZ VRSARA "Uvijek je bio željan medijske pažnje, pričao je gluposti"  Kako neslužbeno doznaje Glas Istre, on je danas oko 14 sati lociran u Kloštru, na potezu između Vrsara i Limskog kanala te šumskog predjela Kontija, ali je uspio pobjeći policiji pred nosom.  Kako se doznaje iz neslužbenih izvora, pobjegao je automobilom, no nema potvrde radi li se upravo o BMW-u kojim se dva dana ranije dovezao u Vrsar. Također neslužbeno se doznaje da je Brnos na području Kloštra boravio u kući za odmor u vlasništvu slovenske državljanke u koju je, pretpostavlja se, provalio.   Je li tamo boravio svo vrijeme prije nego je jučer ponovno umaknuo policiji, nije poznato.