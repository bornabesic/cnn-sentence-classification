Mostov zastupnik Miro Bulj otkrio je što ga je jučer zabavilo u Saboru od čega je skoro "zamra od smija". Bulj ističe kako se Milorad Pupovac zalaže da se zastupnicima poveća plaća te je Mostu poručio da se prestanu baviti populizmom i dodvoravanjem narodu. Grmoja mu je kazao da nema pravo govoriti tako kad u Sabor ulazi s lošim izbornim zakonom. – Pupovcu se u tom trenu zamračilo pa je uzvratio Nikoli na osobnoj razini, primjećujući kako se Nikola malo ugojio... S obzirom da Nikola teško može ostat dužan, uzvratio je Pupovcu da je njemu lakše održavati liniju s obzirom da stalno leta od jedne do druge većine kako bi bio na vlasti. Ja ću samo nadodati kako iz prve ruke, tj. oka gledam kako u Saboru i izvan njega ženski pogledi prate mog bucmastog kolegu. Moguće da je kod Pupovca i zavist proradila. Sumnjam da njega itko gleda na takav način. Milorad Pupovac vjerojatno misli da će mu veća plaća pomoći na tom polju, pa se zato toliko zalaže za povišicu – napisao je Bulj na Facebooku. >> UŽIVO Maras zaradio dvije opomene 'zbog provociranja': Odbijeni amandmani Hasanbegovića i Bulja 