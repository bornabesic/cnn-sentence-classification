Znanstvenici su napokon otkrili zašto su neki ljudi viši od drugih. Pronašli su 83 genetičke inačice koje utječu na visinu analizirajući DNK-a 700 tisuća ljudi, piše Mirror.  Genetičke promjene donose razliku u visini do 2 centimetra, dok su ranije identificirane tipične varijante vezane uz visinu donosile razliku manju od milimetra. Međunarodna studija objavljena u magazinu Nature dosad je najveća o genetskim faktorima koji utječu na visinu.  Jedan od identificiranih gena, STC2, proizvodi protein koji ima ulogu "kočnice" za rast kod ljudi. Znanstvenici vjeruju kako bi se ovim otkrićem mogli poboljšati načini za liječenje problema rasta kod djece.  - Naša posljednja otkrića znače da sada možemo objasniti više od četvrtine nasljednih faktora koji utječu na rast čovjeka - kazao je znanstvenik Andrew Wood. >>Manje ste obrazovani i manje zarađujete? To vam može skratiti život... >>Ruski znanstvenici pronašli lijek protiv ovisnosti o drogama