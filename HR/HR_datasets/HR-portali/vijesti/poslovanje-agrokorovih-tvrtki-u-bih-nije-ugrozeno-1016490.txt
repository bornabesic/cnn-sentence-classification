Ukupni dugovi Agrokorovih podružnica u BiH prema dobavljačima iznosili su 318 milijuna konvertibilnih maraka odnosno 162,6 milijuna eura. Predstavnici vlade Federacije Bosne i Hercegovine i tvrtki u BiH koje posluju u sastavu koncerna Agrokor u utorak su se  sastali u Sarajevu i pri tom utvrdili kako je njihovo poslovanje stabilno unatoč postojećim dugovanjima dobavljačima “Sarajevski kiseljak, Ledo, Velpro i Konzum zdrave su firme. Podaci koje nam je dostavila Porezna uprava poklapaju se s podacima kompanija”, kazao je nakon sastanka u Sarajevu entitetski premijer Fadil Novalić. Ukupni dugovi Agrokorovih podružnica u BiH prema dobavljačima iznosili su 318 milijuna konvertibilnih maraka odnosno 162,6 milijuna eura. Hrvatski veleposlanik u BiH Ivan Del Vechio koji je također sudjelovao na sastanku kazao je kako će se nastaviti komunikacija na svim razinama da bi se znalo pravo stanje i prekinulo s različitim nagađanjima. Konzum BiH osim u Federaciji posluje i na teritoriju Republike Srpske, a entiteti u BiH posebnim zakonima reguliraju poslovanje tvrtki. Nitko od predstavnika vlade RS nije bio na sastanku u Sarajevu no predsjednik tog entiteta Milorad Dodik je tijekom dana u Banjoj Luci novinarima kazao kako ga uopće ne zanima sudbina Agrokora   