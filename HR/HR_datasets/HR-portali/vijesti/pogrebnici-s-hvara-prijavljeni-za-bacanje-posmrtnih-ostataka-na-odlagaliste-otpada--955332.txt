Foto: FAH, 123rf POLICIJA dovršava svoju istragu posmrtnih ostataka koji su u raspadnutim lijesovima prošlog vikenda nađeni na odlagalištu otpada kod Starog Grada. Kako su nas izvijestili, za povredu mira pokojnika prijavit će pogrebnike s Hvara, oca i sina, koji su osumnjičeni da su bez dozvole obitelji i sanitarnog inspektora čisteći grob u Gdinju izvadili lijesove s posmrtnim ostacima te ih prebacili na smetlište kod Starog Grada. Kako smo doznali, naručeno im je čišćenje groba, no nisu poštivali proceduru i izvijestili obitelj i nadležne o vađenju posmrtnih ostataka.