Berislav Šipuš, bivši ministar kulture, optužen za zlouporabu položaja, jer je službenom karticom plaćao privatne troškove, jutros je došao na zagrebački Županijski sud. Danas mu je trebalo početi suđenje, no međutim ročište je odgođeno zbog nedostatka trećeg člana sudskog vijeća. Sljedeće ročište zakazano je za 5. srpnja kada bi trebali biti saslušani i prvi svjedoci. Uskok Šipuša tereti da je službenom karticom podizao gotovinu koju je koristio za privatne potrebe te da je službenom karticom plaćao i neke svoje privatne troškove čime je proračun oštetio za 68 tisuća kuna.