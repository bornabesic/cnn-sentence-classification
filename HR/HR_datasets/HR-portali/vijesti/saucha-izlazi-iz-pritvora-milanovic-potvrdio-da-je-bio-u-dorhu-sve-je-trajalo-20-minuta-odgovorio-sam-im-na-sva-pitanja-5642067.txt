Bivši predsjednik Vlade i SDP-a Zoran Milanović potvrdio je da je dao izjavu u Državnom odvjetništvu. - Da, bio sam jučer u DORH-u i dao iskaz vezano uz istragu o dnevnicama - kazao je za N1 Zoran Milanović. - Odgovorio sam na sva pitanja, koja su istražitelji imali, potpisao sam iskaz i to je bilo to. Trajalo je ukupno 20-ak minuta - kazao nam je u kratkoj izjavi, u kojoj nije htio ulaziti u detalje. Nije htio decidirano potvrditi je li bio pozvan u DORH ili se istražiteljima javio sam, kako je jutros izvijestio Novi list. Kako se neslužbeno doznaje, Tomislav Saucha bi već tijekom dana ili sutra biti pušten iz pritvora, budući da je većina svjedoka već dala iskaze, a istražni pritvor mu je određen upravo zbog sprječavanja utjecaja na svjedoke. Napomenimo i da je, kako nam otkrivaju  izvori bliski istrazi, više grafologa potvrdilo da je Tomislav Saucha potpisivao sporne naloge za savjetnike bivšeg premijera.