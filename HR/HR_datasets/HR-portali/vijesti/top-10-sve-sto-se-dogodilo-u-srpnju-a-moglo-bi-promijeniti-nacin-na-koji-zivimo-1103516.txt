Biti u toku s novostima, u svijetu koji je uzdrman poplavom informacija i udarnih vijesti koje se redaju jedna za drugom, katkada je težak zadatak. Listverse je sastavio listu događaja koji će ostati zapamćeni, neki manje, neki više - ali onih događaja koji su promijenili način na koji vidimo naš svijet i sigurnost u njemu. Od puča u Turskoj do rasnog rata koji tinja na jugu SAD-a i želi buknuti, svjedoci smo povijesti koja se piše... A ovo su događaji koji su najjače odjeknuli: 1. Pokušaj puča u Turskoj Sredinom mjeseca Tursku je potresao prvi pokušaj puča nakon 36 godina. Prosekularna vojska blokirala je aerodrome, srušila medije i bombardirala turski parlament u očajničkom pokušaju vojnog udara koji bi svrgnuo Erdogana s vlasti. Erdogana, protivnika medija i društvenih mreža, spasila je poruka koju je poslao snimivši se mobitelom, u kojoj poziva narod Turske da iziđe na ulice i protiv naoružane vojske započne borbu golim šakama. U pokušaju puča 300 je ljudi poginulo, a 2100 je ozlijeđeno. Čak 6000 ljudi uhićeno je pod sumnjom da su odgovorni za puč, a 36.000 ostalo je bez posla. Nisu svi sigurni ni da je vojni udar uopće bio stvaran. Sve su jače špekulacije kako je Erdogan sam režirao puč ne bi li postavio temelje diktature u još uvijek sekularnoj Turskoj. 9. Udari ISIL-a na Irak, Francusku i Njemačku Sve je započelo 3. srpnja kada je u srcu Bagdada eksplodirala bomba i ubijeno je 292 ljudi. Bio je to najsmrtonosniji napad još od 2007. godine i najgori napad jednog bombaša samoubojice. Nažalost, ovaj je napad pao u sjenu nakon što je Islamska država uzdrmala Europu i dovela u prvi plan pitanje sigurnosti kontinenta koji na valovima humanosti prima milijune sirijskih izbjeglica koji u svojim redovima kriju očitu opasnost. Devet dana nakon Bagdada, pokolj u Nici uzdrmao je Francusku. U pohodu 19-tonskog kamiona, za čijim je upravljačem bio islamski ekstremist, ubijeno je 84 ljudi.  Čim se država malo oporavila od šoka, uslijedio je novi napad za koji je, gotovo odmah, odgovornost preuzela Islamska država – katoličkom je svećeniku usred crkve prerezan grkljan. 8. Ubojstva u Njemačkoj i Japanu Njemačku je potresla pucnjava u kojoj je njemačko-iranski tinejdžer ubio 9, a ranio 35 ljudi. Odmah nakon ovog divljačkog čina, mediji su pisali o njegovoj opsesiji ubojicama koji su odgovorni za pokolje u školi te Andersom Breivikom i Adolfom Hitlerom. Zapitali su se nije li ovo prvi ekstremistički zločin s krajnje desnice posljednjih nekoliko desetljeća. Drugi pokolj dogodio se u Japanu, najgori od Drugog svjetskog rata. Satoshi Uematsu mrzio je osobe s invaliditetom. U staračkom domu, u divljačkom je pohodu 19 ljudi izbodeno nožem. Policija je izjavila kako nije pokazao ni trunku kajanja zbog toga čina. 7. SAD je izabrao dva najmanje popularna predsjednička kandidata Nakon kalvarije koja je uzdrmala Stari Kontinent, neki su vijesti o najpopularnijim predsjedničkim izborima dočekali gotovo s oduševljenjem. U srpnju su službeno objavljena imena kandidata republikanaca i demokrata: Donald Trump i Hillary Clinton. Gallupova istraživanja pokazuju kako je naklonost birača, u slučaju i jednoga i drugoga kandidata, toliko niska da gotovo i ne postoji. Nominirani kandidati nisu popularni ni kod građana, ni u redovima svojih vlastitih stranaka.  Unatoč tome, kampanja nikada nije bila zanimljivija. SAD trenutačno raspravlja o pozivu Donalda Trumpa koji želi da Rusija intervenira u predsjedničkim izborima tako da objavi e-mailove H. Clinton koja je navodno hakirana. Zatim je preko društvenih mreža dodao kako je to bila samo sarkastična primjedba. Čeka se odgovor Hillary. 6. Druga premijerka Velike Britanije Dok se u SAD-u žena bori za najutjecajniji položaj u državi, jedna se Britanka tog položaja uspjela ''dočepati'' nakon ostavke Camerona i strke oko Brexita.  Theresa May, iako na položaj nije došla putem izbora (što mnogima smeta), gotovo odmah napravila je diskutabilne promjene. Primjerice, Borisa Johnsona, osobu koja ima auru dežurnog bacača uvreda na račun stranih nacija, postavila je na čelo vanjskih poslova. Ostaje tek vidjeti koji su sljedeći potezi britanske ''nove željezne dame'' kojoj su ostavili ne tako lagan zadatak – realizaciju Brexita i svega što dolazi poslije izlaska Britanije iz Unije. 5. Satelit Junona sretno je stigao na Jupiter Srpanj je donio veliku vijest za znanstvenike – upisali su još jednu pobjedu nakon što je NASA-in satelit Junona, nakon pet godina putovanja, stigao do Jupitera. Junona, nazvana prema božici rimske mitologije, kojoj je Jupiter suprug, ali i brat, znanstvenicima će konačno dati odgovore koje ih more (zašto se Velika točka na Jupiteru smanjuje?), a obične građane odnosno smrtnike nagradit će novim fotografijama od kojih, bez sumnje, zastaje dah. 4. SAD i napadi na policiju Nakon što je policija ubila još jednog Afroamerikanca, sedmog je srpnja mržnja prema čuvarima reda dosegla svoj vrhunac. Uslijedili su prosvjedi. Možda nije bilo onako burno kao u Dallasu prošle godine, ali ostavilo je traga i pobudilo nemir.  Deset dana poslije, u napadu crnog ekstremista u Baton Rougeu ubijeno je troje policajaca. Osim što su ovi srpanjski incidenti bili pogubni za policiju, pokazuju i rast ekstremističkih skupina koji se putem terora bore za prava Afroamerikanaca. 3. Kina je prekršila međunarodna pravila, presuda u korist Filipina popraćena svađom troje divova Južnokinesko more oduvijek je bilo užarena točka, još od Drugog svjetskog rata. U srpnju 2016., nakon godina tenzija, međunarodni sud iznio je presudu: Kina je prekršila pravila i ugrozila suverenost Filipina.  Odmah nakon presude, Kina je objavila kako je UN bio pod utjecajem laži SAD-a koji želi militarizirati područje. Sjedinjene Američke Države odmah su reagirale osnaživanjem prava svoje plovidbe u Južnokineskom moru. Svađi se pridružila i Rusija koja tvrdi kako će se ondje u budućnosti nastavljati dominacija SAD-a i koja je potvrdila da su tri svjetske nuklearne sile upletene u mornarsku igru bez granica. 2. Australiji je dosta političara – zapaprili im na izborima Drugog srpnja Australci su pohitali na izborna mjesta, a potom je uslijedilo nešto neočekivano – opća zbrka na izbornim listićima. Izgleda kako su Australci, iznervirani političkom situacijom kao i samim političarima, odlučili neredom pokazati da nema dostojnog kandidata. Osam dana je prošlo, a nitko nije znao tko je izabran. Na kraju se ispostavilo kako je vodeće mjesto pripalo starom/novom kandidatu Malcolmu Turnbullu, čija je parlamentarna većina bila sramotno mala.  1. Pokemoni, Pokemon Go i još malo Pokemona... Ljeto je vrijeme kada dominiraju opuštene teme... Što se, nažalost, nije dogodilo sramotno dugo. Prošlo je ljeto bilo obilježeno migrantskom krizom i usponom ISIL-a.  Uz sve što se danas događa, pisalo se i o Pokemonima, igrici koja se proširila se brzinom svjetlosti, a uspjela je i tisuće ljude odvesti na ulice, parkove, u prirodu (neki čak svjedoče smanjenju pretilosti kod tinejdžera)... Dok je nekima lov na Pokemone ozbiljno narušio odnos s poslodavcem. Kako god bilo, nekima se sve to čini kao besciljno lutanje, a neki poručuju kako su Pokemoni klasična ljetna priča, izlika za druženje i odlazak u 10 kilometara udaljen gradić gdje je viđen rijedak Pokemon. >> Kupili ofucanu fotelju za nekoliko funti, nakon 10 godina otkrili što se nalazilo u njoj 