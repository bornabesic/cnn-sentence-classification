Screenshot: N1 DANAS u 13 sati održana je press konferencija Tomislava Panenića i Tihomira Oreškovića, u hotelu Lav u Vukovaru. "Moj prijatelj Tihomir Orešković mi je došao dati potporu, da pokušamo riješiti probleme koji nas godinama muče u ovoj županiji. Moramo biti hrabri i napraviti prave poteze, koji će dugoročno imati učinke. Želimo pokrenuti gospodarstvo i radna mjesta. Cilj je osigurati radna mjesta, koliko je to moguće. Ako dobijem povjerenje građana, posvetit ću pažnju tom dijelu, ali i stvarnoj potpori gospodarstvu. Da budemo saveznici poduzetnicima. Očekujem da se prepoznaju ova županija i Vukovar, jer imaju povlastice za ulaganje. Želimo investitorima pokazati da tu mogu računati na sigurnost", kazao je Panenić. "Hvala Tihomiru Oreškoviću na potporu, pokušavam stvoriti novu perspektivu. Želimo stvoriti široku suradnju sa svima, neću raditi podjele". Orešković podržao Panenića "Dobar dan svima ,drago mi je da smo u Vukovaru, Gradu heroja. Drago mi je da sam tu i da mogu dati podršku g. Paneniću, kao neovisan kandidat za župana. On bil dio moje Vlade, bil je kvalitetan ministar. Prepoznao sam ga kao čovjeka koji može riješiti probleme i naći solucija", kazao je Orešković. "Ovo je županija koja je bila bogata, jedanput u povijesti Hrvatske. Mislim da će se to vratiti, trebat će ljudi koji imaju energiju, svježe ideje. Koji su spremni raditi, a ne pričati. Nisam se htio pojaviti danas, ali meni je interes pokrenuti Hrvatska. Nisam dio nijedne stranke i neću biti dio nijedne stranke, ali kao bivši premijer ću uvijek dati podršku kvalitetnim ljudima. Želim puno uspjeha Paneniću, poštujem što ima stav, što stoji iza svojih principe, dugo smo surađivali zajedno. Znam da želi najbolje za ovaj narod". "Želim njemu i ovoj županija puno uspjeha", dodao je. Na pitanje novinara o tome je li ovo povratak u politiku, Ne, ne vraćam se. Nisam dio nijedne stranke, nisam stranački čovjek, moja stranka je Hrvatska. Prepoznao sam Panenića kao kvalitetnu osobu koja ima rezultate iza sebe, zato sam tu. Da me bilo tko od drugih mojih ministara pitao za podršku, ja bih ju dao. Drugi tjedan se vraćam na posao, ali tu sam, bit ću aktivan koliko mogu, i uvijek ću podijeliti svoje mišljenje ako mislim da je konkretan primjer". "Svi znate da sam imao priliku da se aktiviram, na zadnjim izborima, ali odlučio sam da neću. Ja i MOST smo dobro surađivali, imali pozitivne suradnje, mislim da smo ostavili pozitivne rezultate. Poštujem MOST jer su bili uz mene kad mi je bilo najteže, to im nikad neću zaboraviti. Poštujem što imaju svoj stav, mislim da rade u interesu Hrvatske. Ne planiram se učlaniti u stranku". O Lex Agrokoru "Mislim da je Lex Agrokor pozitivan pomak, jer smo time dobili malo vremena. Svi znamo da Agrokor zapošljava 60.000 ljudi, da ima ogroman utjecaj na gospodarstvo. Puno vremena će trebati da revizori dobro razmotre cijelu strukturu, to će trajati barem 6 mjeseci, sada tek cure informacije o dugu. Moramo dozvoliti da stručnjaci odrade posao i da dobijemo čistu sliku. Moje iskustvo, mislim da ćemo trebati vidjeti promjene, ili likvidirati dio imovine, to se tako radi u ovoj situaciji, ili će se smanjiti broj radnika. Mogao bi doći vanjski strateški partner i preuzeti jedan dio, investirati, i krenuti dalje. Stvari će biti jasnije nakon lokalnih izbora. Poslije će dosta toga biti puno jasnije", kazao je Orešković. Dodao je da nije znao za probleme u Agrokoru kao bivši premijer. "U vezi Marića, bio je dio moje Vlade, kad sam birao ministre. On se pokazao kao sposoban stručnjak, imao je iskustva iz privatnog sektora. Mi smo na vlasti smanjili dug i deficit, tu smo bili partneri, nemam ništa loše za reći o njemu. Rezultati su sada kakvi jesu, svi mogu spekulirati", kazao je Orešković. O Plenkoviću "Ja poštujem instituciju premijera. Ja sam ako se sjećate tražio da se Petrov i Karamarko povuku. Mislio sam da ću imati na kraju 76 ruku, na kraju nisam, znate kako je završilo. Vidimo sad Agrokor, nitko to nije očekivao. Plenković je kupio vrijeme s Lex Agrokorom, to je plus, ali mislim da ovo sad svijet gleda. Gledaju kako ćemo riješiti problem, i drugi investitori će gledati kako funkcionira to kod nas. Mislim daje Plenković krenuo u tom smjeru. Drugo, čestitam mu oko problema na granici sa Slovenijom, kako je to riješio kroz svoje diplomatske kanale, pa nećemo imati probleme pred sezonu", rekao je Orešković. "Ako ikada bude bilo prilike, uvijek bih rado sudjelovao u timu u kojemu bi Orešković bio premijer", kazao je Panenić novinarima. O bivšem mandatu "Uopće mi nije žao što sam bio premijer. Kad danas gledamo, iako je ono što sam prošao bilo neugodno, nadam se da sam pomogao svojem narodu i da sam ostavio nešto za sobom. Aktivirali smo milijardu kuna mrtvog kapitala, smanjili deficit... Kad si ja razmišljam, mnogi su dali živote da hrvatska bude demokratska država, i još će biti borbi, svi se moramo aktivirati ako želimo promijeniti državu. Ja sam se aktivirao, bila mi je čast. Zahvalio bih se za tu priliku, tko bi mislio da čovjek koji je rođen u Zagrebu pa otišao u Kanadu uopće imati ovakvu šansu da bude premijer? Danas kad smo u Vukovaru, ne smijemo zaboraviti za što smo se borili, i da borba ide dalje", kazao je Orešković.