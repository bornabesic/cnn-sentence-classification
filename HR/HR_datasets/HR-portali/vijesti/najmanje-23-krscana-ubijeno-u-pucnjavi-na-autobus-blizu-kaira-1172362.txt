Naoružani napadači pucali su na autobus koji je prevozio Kopte – egipatske kršćane, piše Dailymail.  Ubijeno je najmanje 23 ljudi, a više od 25 ih je ranjeno. Napad se dogodio dok su Kopti putovali iz provincije Beni Suef do manastira Anba Samuel nedaleko od grada Minje. Kršćani su u Egiptu sve češće na meti ekstremista. Prošlog mjeseca izvršeno je nekoliko napada na koptske crkve i tom prilikom su poginule 44 osobe. Nakon tih napada proglašeno je tromjesečno izvanredno stanje u zemlji.