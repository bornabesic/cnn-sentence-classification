Foto: Torcida San Pedro PAR SATI uoči današnje utakmice Hrvatske i Meksika u Los Angelesu u tom su američkom gradu osvanuli transparenti protiv vodstva Hrvatskog nogometnog saveza.   Davor Šuker i njegova klika nemaju mira ni u dalekoj Kaliforniji gdje je predsjednik HNS-a odveo Čačićevu reprezentaciju sastavljenu od debitanata iz slabije rangiranih hrvatskih prvoligaša uz tek nekoliko standardnih rezervi sa ranijih popisa.   "Slušaj me dobro, HNS = Mafija" i "Od Splita do LA-a, uvik kontra mafije HNS" pisalo je na transparentima koje su podigli navijači Hajduka, koji su se predstavili kao "Torcida San Pedro".