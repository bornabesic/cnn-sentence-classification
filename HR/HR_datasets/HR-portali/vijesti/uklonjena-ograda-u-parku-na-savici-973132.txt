Foto: Hina IZ INICIJATIVE Čuvamo naš park poručili su kako je u parku na Savici uklonjena ograda koja je bila postavljena te kako je time ispunjen jedan od njihovih zahtjeva. Iz Inicijative nastavljaju dalje sa svojim aktivnostima te tako u svojem priopćenju pozivaju na piknik na Savici koji će se održati danas. Nastavljaju dalje s aktivnostima Njihovo priopćenje prenosimo u cijelosti: "Ograda u parku Trnjanska Savica je uklonjena čime se ispunio jedan od zahtjeva koje je postavila Inicijativa Čuvamo naš park. Svjesni smo da je ova malena pobjeda važan korak naprijed, ali i dalje smo izuzetno oprezni i nastavljamo s našim aktivnostima.  Jedna od njih - piknik u parku Trnjanska Savica pripremljen je danas u 13:30 na mjestu štanda koji je služio kao baza za vrijeme dežurstava od 19. travnja do sada", stoji u priopćenju.