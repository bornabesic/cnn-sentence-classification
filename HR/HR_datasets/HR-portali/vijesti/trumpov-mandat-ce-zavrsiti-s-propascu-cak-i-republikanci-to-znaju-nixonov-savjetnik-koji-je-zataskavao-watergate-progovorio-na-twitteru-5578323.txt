Bivši savjetnik američkog predsjednika Richarda Nixona upozorio je na Twitteru kako će mandat novog predsjednika Donalda Trumpa završiti s propašću. John Dean je odvjetnik kojeg je FBI opisao kao 'majstora manipulacije u zataškavanju skandala Watergate', a Nixona je savjetovao dok nije podnio ostavku. U ponedjeljak se oglasio na Twitteru, komentirajući Trumpovu odluku o smjeni ministrice pravosuđa Sally Yates. - Kako je Trumpov predsjednički mandat započeo, lako je vidjeti da će završiti s propašću. To je gotovo sigurno. Čak i republikanci to znaju! - napisao je.