Požar koji je jutros buknuo u Brodotrogiru nešto poslije 14 sati stavljen je pod kontrolu, a tri vatrogasca i pet radnika zatražili su liječničku pomoć zbog udisanja dima, doznaje se u splitskoj policiji i trogirskom DVD-u. U splitskoj bolnici, od osam osoba koje su tamo upućene, njih pet zadržano je na preventivnom pregledu na plućnom odjelu. Ozljede su lakše naravi i nitko nije životno ugrožen, doznaje se u splitskom KBC-u. Trenutačno su na požarištu u Brodotrogiru, uz vatrogasaca brodogradilišta, i 42 vatrogasca te sedam vozila s područja Trogira, Kaštela, Slatina, Okruga. Vatra je buknula oko 9.30 sati kada su radnici ugrađivali WC u nastambu zapadnog tornja na velikom DOK-u 15. Zbog složenosti požara, koji je izbio u metalnoj unutrašnjosti u kojoj gori izolacija, a s obzirom da je riječ o zatvorenom prostoru i temperature su izrazito visoke, na teren je stiglo tridesetak vatrogasaca iz Brodotrogira, Trogira, Slatina, Kaštel Gomilice i Okruga.  Materijalna šteta će se ustanoviti nakon što požar potpuno bude ugašen tako da se na mjestu događaja može obaviti očevid. >> U požaru u Gradištu smrtno stradala jedna osoba >> Ugašen požar u TLM-u, uzrok najvjerojatnije kvar na stroju