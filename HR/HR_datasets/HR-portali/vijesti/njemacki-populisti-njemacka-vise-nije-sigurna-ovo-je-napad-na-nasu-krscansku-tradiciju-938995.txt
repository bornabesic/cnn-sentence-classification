Foto: FAH NJEMAČKA anti-migrantska populistička stranka Alternative für Deutschland (Alternativa za Njemačku) reagirala je na jučerašnji napad u Berlinu. Iz AfD-a su poručili kako Njemačka više nije sigurna te kako je njemačka kršćanska tradicija napadnuta. > NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica "Teror je stigao među nas. Teror radikalnog islamizma napao nas je usred Njemačke. Kamion težak više tona namjerno je zabijen u gomilu ljudi. Deseci ljudi koji su se radovali Božiću i koji su htjeli slaviti blagdane ubijeni su, a neki su ozbiljno ranjeni. Ne možemo si dozvoliti iluzije. Milje u sklopu kojega se događaju ovakvi zločini sustavno se uvodi u ovu zemlju već godinu i pol. Ovo nije izolirani incident, ovo će se ponoviti. Dovoljno je da pogledamo stanje u Francuskoj i sve je jasno. Božićni sajam nije slučajna meta. Ovo nije samo napad na našu slobodu i način života, nego i na našu kršćansku tradiciju. Njemačka je zemlja koja je podijeljena po pitanju imigracije. Ali teror će nas ujediniti. Teroristi su bezbožni ljudi. Njemačke granice treba ponovno kontrolirati, bez iznimka. Džamije u kojima se propovijeda Džihad treba zatvoriti. Svi muslimani koji našu zemlju zovu domovinom će pozdraviti te korake. Njemačka više nije sigurna. Dužnost je Kancelarke da to objavi, ali ona to neće napraviti", rekla je AfD-ova Frauke Petry.