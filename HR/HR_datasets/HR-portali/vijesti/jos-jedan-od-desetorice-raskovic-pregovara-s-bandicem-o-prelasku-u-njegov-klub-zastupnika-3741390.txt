ZAGREB - Da, vodim pregovore o učlanjenju u Klub zastupnika Milana Bandića. Vode se intenzivni razgovori o tome, ali za sada još nije postignut konkretan dogovor. Ako do toga dođe, javim ću vam se – kazao nam je u srijedu preko mobitela  iz saborskih klupa Milan Rašković, nezavisni zastupnik srpske nacionalne manjine. Nakon što je u srijedu 'Bandićevom' saborskom klubu pristupio Milivoj Špika iz Bloka umirovljenika zajedno i nakon ulaska u pregovore s Raškovićem,  realne su naznake da se obistine najave Miodraga Deme iz Stranke Milana Banića 365 da će uskoro njih Klub imati deset zastupnika. Da podsjetimo, Milan Rašković je u sastavljanju parlamentarne većine podržao HDZ-ovu Domoljubnu koaliciju, a nakon što je napustio SDSS jer je odbio svrstati se uz Koaliciju 'Hrvatske raste' što je od njega tražila njegova  stranka na čijoj je listi i izabran u saborske klupe. Od konstituiranja novog saziva Hrvatskog sabora djelovao je kao nezavisni saborskih zastupnik srpske nacionalne manjine u hrvatskom parlamentu. Premda ga je svojevremeno HDZ na saborskoj web stranici stavio na popis članova svoga Kluba, Rašković je stalno tvrdio kako je to nesporazum te da je on i dalje nezavisni zastupnik i da ne pripada nijednom Klubu.