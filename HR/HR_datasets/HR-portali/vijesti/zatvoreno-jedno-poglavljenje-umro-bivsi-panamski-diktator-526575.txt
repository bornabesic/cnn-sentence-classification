Bivši panamski diktator Manuel Noriega umro je u 83. godini života u Panama Cityju, javlja Telegraph. Noriega je umro u bolnici, gdje se oporavljao nakon operacije tumora na mozgu. Noriegino stanje zadnjih nekoliko tjedana bilo je kritično. Imao je ozbiljno krvarenje u mozgu, što je potvrdila i njegova kći Lorena. Norieginu smrt putem Twittera potvrdio je panamski predsjednik Juan Carlos Varela. "Smrću Manuela Noriege zatvoreno je jedno poglavlje u našoj povijesti. Njegove kćeri i obitelj zaslužuju sprovod u miru", napisao je. Noriega je vladao Panamom od 1983. do 1989. godine. Rođen je u Panama Cityu 11. veljače 1934. godine. Bio je upleten u razne zločine. Noriega nikada nije bio predsjednik Paname. Obrazovao se u vojnim školama u domovini i Peruu. Dosegao je visoke položaje. Svom narodu ukrao je mnogo novca. Isprva je bio saveznik SAD-a, no kasnije je zahladio odnose, a njegova je vladavina kritizirana od strane američke vlade. Kap koja je prelila čašu je napad na američke vojnike. Prvotna je američka vojna invazija, 20. prosinca 1989. godine, oslabila panamske obrambene snage i blokirala Noriegin glavni način bijega. Iako nije uspjela uloviti i samog Noriegu. Potjera se nastavila i trajala je do Badnjaka kad je panamski diktator zatražio azil od vatikanske ambasade. Nakon dogovora s Papom, rečeno mu je da mu Vatikan ne može pružiti politički azil niti garantirati za njegovu sigurnost s obzirom da su prosvjednici u međuvremenu okružili ambasadu.  Noriega se predao Amerikancima 2. siječnja 1990. godine. Dvije godine kasnije osuđen je na 40 godina zatvora. Kazna mu je potom smanjena na 30 godina.