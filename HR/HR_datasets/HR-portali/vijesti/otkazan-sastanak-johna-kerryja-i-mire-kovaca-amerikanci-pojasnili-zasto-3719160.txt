Američki državni tajnik John Kerry otkazao je dogovoreni sastanak s hrvatskim ministrom vanjskih poslova Mirom Kovačem koji se trebao održati jučer u Washingtonu.Iz State Departmenta sastanak su otkazali u zadnji tren što je izazvalo sumnju kako se državni tajnik nije želio sastati 's predstavnikom vlasti koja guši slobodu medija i radikalizira javni prostor'.No, iz američkog veleposlanstva danas su se javnosti obratili priopćenjem u kojem stoji kako jedini razlog odgode sastanka između državnog tajnika Kerryja i ministra vanjskih poslova Kovača leži u poteškoći obiju strana u pronalaženju odgovarajućeg termina, piše Slobodna Dalmacija. Odnosi između Sjedinjenih Država i Hrvatske i dalje su čvrsti. SAD i Hrvatska dogovorile su se da će ugovoriti termin za ovaj bilateralni posjet, stoji u priopćenju iz veleposlanstva. Neusklađenost termina je u svojem priopćenju kao jedini razlog odgode susreta navelo i hrvatsko Ministarstvo vanjskih i europskih poslova koje je kasnije demantiralo da je, kako su neki mediji izvijestili, došlo do susreta Mire Kovača s jednim od njegovih zamjenika. Tu su informaciju nazvali 'apsolutno netočnom'.