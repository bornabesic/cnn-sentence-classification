Član predsjedništva HSS-a Stipe Gabrić Jambo rekao je večeras kako je kandidat HDZ-a za mandatara Zdravko Marić njemu prihvatljiv izbor. - Prihvatljiv je, ali je to zakašnjela reakcija HDZ-a. Tomislav Karamarko, kad su se pojavili ugovori iz slučaja Konzultantica trebao je isti sekund dati ostavku iu Vladi  na mjesto predsjednika HDZ-a. Sada je odnemogao HDZ-u, ali još više je odnemogao Hrvatskoj. Danas sam pitao hoće li biti većina nova, svi govore da da. Ja sumnjam, mislim da idemo na nove izbore – rekao je na Jabuka TV-u Gabrić Jambo koji smatra da će tek nakon izbora biti teška situacija za Hrvatsku. - Građani su skoro 20 posto dali glasova Mostu, sada daju 12 mandata, i nije čudo da će im još rejting rasti kako se HDZ i Karamarko ponašaju, a 11 zastupnika Živom zidu. Mi smo u takvom scenariju tri metra pod zemljom – kaže Jambo koji smatra da Hrvatskoj treba velika koalicija SDP-a i HDZ-a, ali da za to trebaju otići s čela stranaka i Milanović i Jambo. Upitan kako će glasati o opozivu Tihomira Oreškovića, Jambo je rekao da je HSS na sjednici predsjedništva odlučio da se glasa za opoziv. - On je smiješan lik. On kad dođe na glasanje u Saboru, on neće imati tri glasa u Saboru za ostanak osim Mostovih. Ja sam prije mjesec dana rekao a će Orešković biti novi predsjednik Mosta jer to je ta ekipa koja se našla na molitvenim skupovima. Pa i mi imamo u HSS-u članova predsjedništva koji su blizu razmišljanja Petrova – rekao je Jambo no nije želio govoriti na koga misli. Na izravno pitanje misli li tu na Marijanu Petir izbjegao je dati odgovor. - Ne bih želio govoriti. Oni se bave molitvenim skupinama. Ne treba meni molitvena skupina Lucija da me uči Bogu – rekao je Jambo. Upitan kako bi HSS izašao na izbore ako do njih dođe Jambo je rekao da bi bilo najbolje samostalno, ali da je ideja predsjednika stranke Kreše Beljaka o izlasku u centrističkoj opciji s HNS-om, HRID-i i IDS-om dobra ideja. - Najbolje je sam ako vrijediš išta, pokaži se frajeru. Što se koalicija tiče, nisam za to da šetamo lijevo - desno. Ne pod svaku cijenu, da budemo nečija ping pong loptica.  Sve takve inicijative svog predsjednika poidržavam. Volim ga, a nisam gay – rekao je Jambo koji na pitanje hoće li onda se pridružiti i gay prideu u Zagrebu rekao kako ne zbog berbe jagoda. - Ne, sutra imam veliku berbu. Ali, svatko ima pravo na svoj stav. Ne bi se pridružio da sam ovdje, ja ipak volim žene, ali poštivam svačije opredjeljenje, nek se svatko drži za ruke tko hoće – rekao je Jambo. Kaže da mu je svejedno tko će mu iz Mosta biti protukandidat za gradonačelnika Metkovića, no nije ih ponovno štedio tijekom cijele emisije. - To je sekta čiju logistiku drži crkva. Petrov nema svoju glavu, a Grmoja je komesar iz 45. On je taj koji etiketira ljude, upire prstom u ljude. Oni su krilo crkve. Dogodilo mi se prije tri godine, da su me, ne pobjedili, već obrisali pod sa mnom, to se dogodilo HDZ-u sada kad su Petrov i skupina luzera obrisali pod s njima - rekao je Jambo. 