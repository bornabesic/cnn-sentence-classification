Eliza Wasni (16) iz Chicaga optužena je za ubojstvo vozača Ubera kojeg je navodno masakrirala mačetom i sudit će joj za ubojstvo kao odrasloj osobi. Ona je naručila prijevoz ispred trgovine Walmart, u kojoj je ukrala mačetu i nož. Čim je ušla u auto počela je bosti muškarca.  Grant Nelson (34) vozi za Uber od veljače prošle godine i imao je dobre ocjene od svojih klijenata. Umro je u bolnici nekoliko sati nakon napada od ozljeda, no uspio je prije smrti policiji opisati napadačicu.  Policija je Wasni ubrzo pronašla nedaleko od mjesta zločina, iako se riješila krvave majice, kod sebe je imala oružje.  Još nisu poznati motivi 16-godišnjakinje, no njezina obitelj vjeruje da nije bilo nekog posebnog povoda, piše BuzzFeed.