Philip Nitschke, entuzijast je za craft pivo, ali i gorljivi zagovornik prava na dostojnu smrt. 'Doktor smrt' na stranici svoje pivovare prodaje i pakete za eutanaziju po cijeni od oko 2200 kuna. Napisao je i priručnik koji je dostupan online, a u kojem objašnjava kako se ubiti. On čvrsto vjeruje da je dostojanstvena i mirna smrt pravo svakog odraslog čovjeka.  Nitschkeov projekt, naravno, naišao je na žestoke protivnike. Oni se boje kako bi osjetljivi pojedinci mogli posegnuti za njegovim paketom umjesto da potraže drugačije rješenje za svoju depresiju. Nitschke pak kaže da želi pomoći svakome tko želi mirno okončati život, uključujući 'depresivne ljude, nemoćne starce i tinejdžere'. Iako je u Velikoj Britaniji eutanazija zabranjena, Nitschke svoj paket s pripravcima prodaje već tri godine i reklamira ga kao 'brz i legalan način da si osigurate mirnu smrt', piše Daily Mail.   