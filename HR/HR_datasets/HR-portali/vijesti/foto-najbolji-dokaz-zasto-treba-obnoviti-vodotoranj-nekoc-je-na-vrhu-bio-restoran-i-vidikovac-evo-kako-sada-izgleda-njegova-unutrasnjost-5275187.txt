Uoči Dana sjećanja na žrtvu Vukovara 1991. godine., Vlada se danas zaputila u Vukovar gdje će u poslijepodnevnim satima održati sjednicu, a na dnevnom redu će biti više odluka iz različitih ministarskih resora kojima država pomaže gradu Vukovaru - međuostalim - donijet će se odluka i o sufinanciranju obnove vukovarskog Vodotornja. Riječ je o iznosu od oko 18 milijuna kuna s kojim će Ministarstvo regionalnog razvoja i fondova EU u idućoj i 2018. godini sufinancirati obnovu simbola stradanja grada heroja. Naime, već nekoliko mjeseci traje akcija skupljanja novca za obnovu vodotornja - za kojeg svi znaju kako izgleda izvana, no malo tko pamti kakav se veličanstveni pogled pruža s vrha i kako izgleda njegova derutna unutrašnjost. Zatvori Slika 1/9 Objavljeno: 17.11.2016. www.vukovar.hr Objavljeno: 17.11.2016. www.vukovar.hr Objavljeno: 17.11.2016. www.vukovar.hr Objavljeno: 17.11.2016. www.vukovar.hr Objavljeno: 17.11.2016. www.vukovar.hr Objavljeno: 17.11.2016. www.vukovar.hr Objavljeno: 17.11.2016. Objavljeno: 17.11.2016. www.vukovar.hr Objavljeno: 17.11.2016. www.vukovar.hr Inače, vukovarski vodotoranj izgrađen je 1968. godine kao zamjena za dotadašnji vodotoranj u središtu grada koji nije bio dovoljnog kapaciteta za sve veće potrebe grada koji se širio. Visok je 50 metara, a u to vrijeme bio je među najvećim građevinama te vrste u Europi. Do Domovinskoga rata gore je bio restoran-vidikovac iz kojega se vidio čitav grad, Dunav i okolica. Tijekom bitke za Vukovar 1991. vodotoranj su teško oštetile srpske snage. Bio je pogođen s više od 600 neprijateljskih projektila i postao je simbol stradanja i otpora toga grada.