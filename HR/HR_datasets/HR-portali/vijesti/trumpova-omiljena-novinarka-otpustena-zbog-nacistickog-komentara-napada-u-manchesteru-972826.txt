Screenshot: YouTube/LBC VODITELJICA radijske postaje LBC i bivša novinarka Katie Hopkins dobila je otkaz, službeno su objavili iz radija. Na Twitteru objavila da je za borbu protiv terorizma potreban "holokaust" Hopkins je na Twitteru objavila da je za terorizam potrebno "krajnje rješenje", odnosno na engleskom "final solution", frazu koju su u značenju holokausta koristili nacisti.  "22 mrtvih - brojevi rastu. Potrebno nam je krajnje rješenje", objavila je Hopkins na Twitteru 23. svibnja. Tvrdi da se radilo o tipkarskoj pogrešci Policija je zaprimila pritužbe zbog njene objave, u kojoj je kasnije zamijenila riječ "krajnje" riječju "pravo". Rekla je da stoji iza svoje objave te da se radilo samo o pogrešci pri tipkanju. Hopkins inače stalno na Twitteru objavljuje postove u kojima spominje islamski ili islamistički terorizam.  Lažno optužila muslimansku obitelj za ekstremizam Prošle godine je zbog nje MailOnline morao platiti odštetu od 150 000 funti muslimanskoj obitelji koju je lažno optužila za ekstremizam. Donald Trump joj je u prosincu 2015. zahvalio zbog "moćnih tekstova o britanskom problemu s muslimanima" te ju opisao kao "uglednu kolumnisticu".