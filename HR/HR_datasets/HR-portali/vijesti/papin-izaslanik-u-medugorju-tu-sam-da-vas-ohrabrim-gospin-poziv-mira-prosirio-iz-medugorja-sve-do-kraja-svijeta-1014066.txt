Širite cijelim svijetom mir putem obraćenja srca. Najveće čudo Međugorja su ispovijedi, sakrament praštanja i milosrđa. To je sakrament uskrsnuća. Nadbiskup Hoser u svojoj prvoj propovijedi u Međugorju koju je govorio na francuskom jeziku uz isprike što nije naučio, kako je rekao prelijepi hrvatski jezik pozvao je hodočasnike da cijelom svijetu nose taj prijeko potrebni mir. Polazeći od zaziva Kraljica mira, kako se Gospa u Međugorju posebno naziva, mons. Hoser ispričao je kako je 21 godinu kao misionar živio u Ruandi, gdje se 1982. godine ukazala Blažena Djevica Marija koja je deset godina unaprijed predvidjela genocid koji se tamo dogodio. Tada nitko nije razumio tu Gospinu poruku, kaže nadbiskup, a onda je u samo tri mjeseca genocidom ubijeno milijun ljudi. ‘Štovanje Marije kao Kraljice mira koje je tako intenzivno ovdje  krajnje je važno za cijeli svijet. Molimo za mir jer destruktivne snage su danas neizmjerne. Neprestano dolazi do sukoba u obiteljima, među zemljama. Treba nam nebeska intervencija. A nazočnost Blažene Djevice Marije je jedna od tih intervencija. To je Božja inicijativa. I zato vas želim ohrabriti i potaknuti u svojstvu posebnog Papinog izaslanika, rekao je ndabiskup hodočasnicima dok su ga vjernici pozdravili gromoglasnim pljeskom.  Što su nazočni vjernici pozdravili pljeskom. Nakon toga Hooser je pozvao hodočasnike da nose mir cijelom svijetu. ‘Širite cijelim svijetom mir putem obraćenja srca. Najveće čudo Međugorja su ispovijedi, sakrament praštanja i milosrđa. To je sakrament uskrsnuća. Vidim danas pedesetak svećenika je ovdje ispovjedalo. Mnoge sam godine proveo u zapadnim zemljama: u Belgiji, u Francuskoj… I kažem vam da je tamo ispovijed nestala. Individualna ispovijed ne postoji. Svoju propovijed posebni Papin izaslanik zaključio je  riječima iz kojih se može vidjeti da papin izaslanik potvrđuje da je Međugorje poziv Gospe: ‘Fratri su mi rekli da ovamo dolaze hodočasnici iz 80 zemalja svijeta. Znači da se ovaj Gospin poziv mira proširio iz Međugorja sve do kraja svijeta, kao što je rekao Krist kad je slao svoje apostole. Vi ste svjedoci Kristove ljubavi, ljubavi njegove Majke i ljubavi Crkve. Neka vas Bog utvrdi, učvrsti i blagoslovi, rekao je mons. Hoser te ponovno dobio pljesak okupljenih vjernika. Poslušajte cijelu propovijed 