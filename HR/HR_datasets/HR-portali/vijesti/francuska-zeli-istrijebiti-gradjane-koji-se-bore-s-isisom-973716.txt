Foto: Twitter FRANCUSKA opskrbljuje iračke snage ključnim informacijama kako bi "istrijebile" građane koji su se pridružili ISIS-u, objavio je Wall Street Journal. Francuske specijalne postrojbe navodno su zatražile pomoć iračkih snaga kako bi osigurale da se građani koji predstavljaju terorističku prijetnju ne bi mogli vratiti u državu. Stotine od 1700 građana pridruženih ISIS-u već poginule u borbama Ni francuski ni irački izvori nisu otkrili koliko je francuskih građana već ubijeno, ali rekli su da je oko 30 muškaraca identificiranih kao "visoke prijetnje". Vjeruje se da su stotine od 1700 francuskih građana koji su se pridružili ISIS-u poginule u borbama od 2014. godine.  Jedina država koja aktivno traži svoje građane u Iraku i Siriji Francuska je jedina zapadna država koja aktivno traži svoje građane u Iraku i Siriji. Također je jedna od država koje su pretrpjele najviše gubitaka zbog terorističkih napada. Ukupno je u nedavnim napadima ubijeno 236 ljudi.  Oko 1200 francuskih vojnika trenutno se u Iraku bori za Mosul s američkom koalicijom, a Francuska je i dio američke zračne kampanje protiv ISIS-a u Siriji.