Foto: Billa  NAKON što je jučer objavljeno kako se s tržišta povlači sladoled robne marke Billa, iz tvrtke Incom koja proizvodi sporni sladoled, stiglo je i priopćenje u kojemu je objašnjeno zbog čega je Ministarstvo poljoprivrede pokrenulo postupak povlačenja proizvoda. >> UPOZORENJE S tržišta se povlači Billa sladoled s četiri okusa  Priopćenje prenosimo u cijelosti:     "U tvrtki INCOM smo zabrinuti informacijom da se u sladoledu Billa Sladoled 4 okusa – Čokolada, Stracciatella, Lješnjak, Bijela čokolada, 1650 ml, rok trajanja: 08/2018 lot: L6231 pronašlo strano tijelo (žica). Proizvodni procesi su u tvrtki INCOM u potpunosti zatvoreni, automatizirani te kontrolirani tako da, u tijeku proizvodnje, nije moguće da bi takvo strano tijelo ušlo slučajno u proizvod.  Za tvrtku INCOM sigurnost potrošača je na prvom mjestu pa je cijela serija proizvoda odmah povučena iz prodaje a u samoj tvrtki smo uveli i dodatne sigurnosne mjere.  Ponovo naglašavamo da je ovo izoliran slučaj (događaj) povezan na proizvodom Billa Sladoled 4 okusa – Čokolada, Stracciatella, Lješnjak, Bijela čokolada, 1650 ml, rok trajanja: 08/2018 lot: L6231 i koji je povučen iz prodaje.  Svi naši proizvodi u hladnjacima su sigurni za potrošače i visoke kvalitete", stoji u priopćenju tvrtke Incom.