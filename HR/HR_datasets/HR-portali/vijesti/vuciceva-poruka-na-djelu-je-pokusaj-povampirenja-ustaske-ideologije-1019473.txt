Rekao da u Hrvatskoj 'i danas postoje oni koji žele da u njoj nema Srba' i njihovih kulturnih, vjerskih i ostalih obilježja, dodavši da Srbija želi i mora surađivati 's normalnom Hrvatskom', u kojoj ljude neće gledati po tome jesu li drugi i drugačiji. Premijer i novoizabrani predsjednik Srbije Aleksandar Vučić izjavio je u nedjelju na komemoraciji za žrtve Jasenovca u Donjoj Gradini, u BIH, da su svi narodi na Balkanu dužni pokajati se i postidjeti, a posebno su to dužni oni ‘u čije ime i za čiju korist’ su počinjeni zločini u Jasenovcu i drugim ustaškim logorima, piše agencija Beta. “Dužni su, jer veći zločin od državnog ne postoji, dužni su jer im je Jasenovac bio mali, nedovoljno produktivan i zato što su im jame u koje su nas bacali, bile plitke. Htjeli su mnogo više, da Srba u Hrvatskoj i Bosni jednostavno više nema”, istaknuo je Vučić. On je rekao da u Hrvatskoj ‘i danas postoje oni koji žele da u njoj nema Srba’ i njihovih kulturnih, vjerskih i ostalih obilježja, dodavši da Srbija želi i mora surađivati ‘s normalnom Hrvatskom’, u kojoj ljude neće gledati po tome jesu li drugi i drugačiji. “Možeš zaobići Jasenovac i Donju Gradinu, možeš okrenuti glavu kad pored njih prolaziš, možeš i dan-danas postavljati ploče s ustaškim pozdravima na njima, ali ne možeš pobjeći od banalnosti tog zla, od njegove običnosti i prosječnosti, i nisi postao bolji zato što ogromnog broja Srba više nema”,  rekao je Vučić. On je ponovio da Srbija nikada i nikome više neće dozvoliti ‘Bljesak’ i ‘Oluju’, dodavši da se Srbija i Republika Srpska također trebaju suočiti s vlastitim greškama, sa zlom u kojem su činjeni zločini u ime Srba. 