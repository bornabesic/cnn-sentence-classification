Biskupi Zagrebačke metropolije, koja obuhvaća Zagreb, Varaždin, Sisak, Bjelovar i Križevce, predvođeni nadbiskupom zagrebačkim kardinalom Josipom Bozanićem uputili su korizmenu poruku u duhu pape Franje i pozvali vjernike na ispovijed grijeha pobačaja. Zbunjeni vjernici i ispovjednici Pozivamo vjernike koji u svom srcu nose težak ožiljak zbog sudjelovanja u grijehu i kažnjivu djelu pobačaja neka u milosnome korizmenom vremenu pristupe sakramentu pomirenja i osjete da je Bog bogat milosrđem. Ispovjednike, pak, potičemo da se posvete tim vjernicima, uz cijenu bilo kakve žrtve, kako bi pokornici doživjeli istinsko obraćenje srca i susret s milosrdnim Gospodinom – pozvali su biskupi, posebno se obrativši svećenicima da tijekom ove korizme, kao i cijele liturgijske godine, pozivaju vjernike na pokornička slavlja, koja su „korisna za obraćenje, čišćenje srca i doticanje izvora milosrđa“. Biskupi se, naime, pozivaju na papu Franju koji je nakon Godine milosrđa objavio apostolsko pismo „Misericordia et misera“, kojim je želio potaknuti kršćanske zajednice na širenje milosrđa, pa je produžio mandate misionarima milosrđa i omogućio svim svećenicima odrješenje grijeha pobačaja. Budući da upravo oko odrješenja grijeha pobačaja vlada svojevrsna zbunjenost kako među vjernicima tako i među ispovjednicima, biskupi kažu kako drže potrebnim „podsjetiti svećenike, služitelje sakramenta pomirenja, te upoznati vjernike sa svim vidicima toga teškog grijeha, kao i s putem milosnoga opraštanja pomoću sakramenta svete ispovijedi“. Tako, primjerice, kažu da „ako ispovjednik ne sumnja u raspoloženje pokornika koji moli odrješenje, on mu ne smije ni uskratiti ni odložiti odrješenje“. Biskupi tumače i papinu odredbu da je mogućnost ispovijedi pobačaja dao „svim svećenicima“, koja podrazumijeva „samo one svećenike koji već imaju ovlast vršenja sakramentalne vlasti prema vjernicima kojima daju odrješenje, ili po samome pravu ili dopuštenjem mjerodavne vlasti“, odnosno „gubitkom ovlasti ispovijedanja prestaje i ovlast odrješenja od grijeha pobačaja i odrješenja od cenzure (izopćenja) u sakramentalnome sudištu“. Vođenje nutarnje parnice – Gestom podjeljivanja ovlasti svim svećenicima, papa Franjo želio je još jednom pokazati blizinu vjernicima koji u srcu nose težak ožiljak zbog sudjelovanja u grijehu i u kažnjivome djelu pobačaja, a iskreno se kaju i traže odrješenje. Ovdje je riječ i o praktičnome učinku, da se ne dogodi da vjernik dođe svećeniku koji ga ne može odriješiti jer ne posjeduje ovlast za odrješenje te se pokornik možda zbog tih okolnosti udalji od Božje blizine i njegova milosrđa, a time i od Crkve. Davanjem ovlasti svim svećenicima i nakon zaključenja Jubileja ni na koji se način ne relativizira težina pobačaja kao ubojstva nerođenoga djeteta, nego se vjerniku nudi blizina i što lakši put pomirenja s Bogom i s Crkvom – poručuju biskupi Zagrebačke metropolije, poručujući ispovjednicima da u susretu s osobom koja je učinila pobačaj budu svjesni da imaju jednaku ulogu „suca i liječnika“. – Kao sudac, ispovjednik provodi nutarnju parnicu i proglašava presudu, primjenjujući ne ljudski, nego vrhovni propis Božjega zakona i milosrđa. Kao liječnik, donosi dijagnozu bolesti duha, propisuje prikladne lijekove, ozdravlja rane i boli nanesene grijehom. Ispovjednik je i učitelj, koji poučava pokornika o obvezama koje ga očekuju, rješava dvojbe, popravlja pogreške, predlaže prikladne savjete, “prosvjetljuje njegovu dušu” – poručuju hrvatski biskupi.  >>Kardinal Bozanić: Stepinac je orjentir u djelovanju Crkve u Hrvatskoj Kod namjerno izvršenoga pobačaja radi se o ubijanju ljudskoga života i čini se teški grijeh. Pobačaj se kažnjava kaznom izopćenja samo ako dođe do učinka Kazna izopćenja pogađa one koji su fizički sudjelovali u izvršenju pobačaja: liječnika, anesteziologa, medicinsku sestru. Onomu tko je upao u kaznu izopćenja zabranjeno je slaviti i primati sakramente Ispovjednik mora pokorniku postavljati i pitanja kojima bi se ispravno utvrdila moralna odgovornost. Mora voditi računa o dobi pokornika i okolnostima te se kloniti ispitivanja o sukrivcu Nije dovoljno da pokornik samo ispovijedi grijehe, mora se i popraviti. Ispovjednik je dužan pokorniku predočiti svu težinu grijeha i odrediti mu pokoru