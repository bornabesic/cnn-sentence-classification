Foto: Hina, Screenshot: HRT NAJTRAŽENIJA osoba u Europi, osumnjičenik za napad u Berlinu Anis Amri, ubijen je jutros u predgrađu Milana nakon što je zaustavljen zbog rutinske kontrole. Amri je u ponedjeljak izvršio stravičan teroristički napad u centru Berlina, a ubijen je više od tri dana kasnije, stotinama kilometara daleko.   Kako je moguće da je Amri, najtraženiji čovjek na svijetu, tri dana slobodno šetao po Europi? Štoviše, Amri je vjerojatno cijelo vrijeme kod sebe imao pištolj, a nije zanemarivo i što je najvjerojatnije prošao kroz Francusku u kojoj, podsjetimo, već neko vrijeme vlada izvanredno stanje. Stručnjak za terorizam Mirko Bilandžić smatra da je ovdje riječ o više faktora, ali i slučajnosti. >> Amri prije smrti ipak nije vikao "Bog je velik", nego nešto sasvim drugo  >> Terorist iz Berlina snimio video u kojem se zakleo na vjernost Islamskoj državi  >> Brat berlinskog krvnika nije vjerovao da je ubijen do posljednjeg trena: "Molim se da to nisi ti"  >> NOVI DETALJI SMRTI KRVNIKA Policija kod Amrija pronašla jednu stvar koja je izazvala novu Bilandžić, za početak, naglašava da ipak još ne znamo sve podatke o njegovu putu, već se priča konstruira na temelju informacija koje su puštene u javnost.   "Ja ne mislim da je to sve, to su neki prvi podaci pa se izvlače zaključci. Mislim da je prerano izvlačiti neke zaključke iz tih prvih informacija. Morate znati da teroristi nisu amateri, to su profesionalci koji imaju moćne mreže. Kad bi oni bili amateri, svaki bi se akt spriječio. Oni su visokoorganizirani. Ne mislite valjda da je moguće da je on sam to napravio, nemam dileme da je cijela logistička mreža i organizacija cijelog udara bila visokoorganizirana, to pojedinac ne može napraviti", kaže Bilandžić. On smatra da je to tim jasnije pošto se očito nije radilo o samoubilačkom napadu. Teroristi su sve profesionalniji, a službe EU ne surađuju  "I to je očigledno specifičnije jer se očito nije radilo o samoubilačkim namjerama, to je bila takozvana "no escape mission". Kad imate samoubilačke namjere onda nije bitna ni priprema ni bijeg, a upravo su to najteže stavke u pripremi terorističkog napada. To je jedna visokoorganizirana mreža velikog broja takozvanih negrupnih grupacija, to je veliki broj ad hoc organiziranih grupacija koje su razasute, ali od kojih svatko ima svoju ulogu", objašnjava Bilandžić.  Moguće je, smatra stručnjak za terorizam, da je Amri promijenio identitet, odnosno da je promijenio fizički izgled.   "Da bi donijeli konačan zaključak treba vidjeti kako je on izgledao kad je napad napravio i kako je izgledao kad je ubijen, da vidimo je li to ista osoba. Nisu oni amateri, to su ljudi s bezbroj lica. Oni su profesionalci, to je jedna dimenzija. Druga dimenzija ove konkretne akcije je da Schengen ne vrijedi unutar granica EU, unutra nema granica. EU je prostor slobode kretanja i oni to jako dobro znaju. Ove suspenzije Schengena unutar EU su očito porozne, kad bi granice bile tvrde on ne bi mogao proći", kaže.  Bilandžić smatra da je svoje odigrao i šok koji je napad izazvao u Njemačkoj, a i samom Amriju se puno stvari poklopilo pa je uspio pobjeći.  "Treća dimenzija, njemački sustav je jedan od najsposobnijih i najpedantnijih na svijetu. Ali kad imate ovako šokantne situacije, bez obzira koliko vi to predviđali, to je šok i onda se tu dogode neke disfunkcionalnosti. Tko radi taj i griješi, u tim situacijama se ljudi tresu, sve se događa drugačije, pogotovo kad je prvi put", kaže.  "Četvrta dimenzija, očito se radi o seriji propusta. Ali ne samo o propustima Nijemaca, najveći problem EU je suradnja, odnosno nedostatak iste. On je očito koristio objekte vitalne infrastrukture, promet, šetao je stanicama, očito to nije bilo kontrolirano. Zašto nije kontrolirano? Kako je prošao u Francusku, to je zanimljivo, a tamo je izvanredno stanje? S kojim je dokumentima putovao ako su u kamionu nađeni dokumenti? On je očigledno imao drugi identitet, kad imate novi identitet i izgled nije to jednostavno uhvatiti. Ali očito nije bio toliki profesionalac, vjerojatno se čudno ponašao pa su došli njemu, nikako slučajno. Valjalo bi vidjeti kako je izgledao kad je uhvaćen. Ali svakako se radi o sigurnosnim propustima. Ako je izgledao jednako kao u Berlinu, onda je to još ozbiljniji propust", kaže Bilandžić. "Nije slučajno išao u Milano"  Bilandžić kaže da je na ovakav razvoj događaja, prvo napad pa onda i sve što je uslijedilo, utjecalo više parametara.  "S jedne strane imate profesionalizam terorista, a sa druge strane EU gdje se ne surađuje i gdje su otvorene granice. Onda imate i sigurnosne nedostatke. I onda se dogodi ovo što se dogodi. On je bezbroj puta snimljen u međuvremenu, kako je moguće da ga nitko nije registrirao? Pitanje je koliko je njih još u Berlinu? Teroristi se ni po čemu ne prepoznaju, oni rade, imaju život. Nije on slučajno išao u Milano, to je jak centar islamizma u Italiji", kaže Bilandžić. No, dodaje, jednom kad se terorist identificira i kad obavještajne službe zemalja EU počnu surađivati, do njih se prije ili kasnije dođe.  Stručnjaka smo pitali hoće li teroriste ovaj napad koji je podigao veliku uzbunu potaknuti na nove napade. On nam je rekao da su oni ionako već dovoljno osokoljeni.  "Francuska ima izvanredno stanje, a on tamo šeta. Toliko su drski da putuju po Europi, njega cijela Europa traži, on putuje javnim prijevozom", kaže Bilandžić.  Domaći stručnjak za terorizam zaključuje kako se terorizam uvelike promijenio. Nema više velikih priprema koje traju godinama, takve stvari se danas brzo obavljaju, ponekad u samo nekoliko dana.  "Terorizam se promijenio, oni znaju da što su duže pripreme da će ih lakše otkriti. Vrijeme radikalizacije je vrlo kratko, danas uzmete kamion i zabijete se u ljude, tko će to zaustaviti? Nema centara za obuku i duge organizacije. Nijemci sve znaju, samo ne znaju tko su islamisti u Berlinu ili Duisburgu. Ne mora ni biti musliman", zaključuje Bilandžić.