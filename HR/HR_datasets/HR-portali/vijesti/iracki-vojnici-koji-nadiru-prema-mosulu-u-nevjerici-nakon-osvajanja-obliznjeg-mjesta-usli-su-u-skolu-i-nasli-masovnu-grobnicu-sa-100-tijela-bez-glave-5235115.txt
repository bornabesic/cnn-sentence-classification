Iračke snage u ponedjeljak ujutro osvojile su grad Hammam al-Alil, ali čim su kročili u jednu od napuštenih zgrada suočili su se s istinskim užasom. Naime, u prostorima tamošnje poljoprivredne škole pronašli su masovnu grobnicu u kojoj se nalazilo stotinjak ubijenih civila, izvještava CNN. Da horor bude potpuniji, sva tijela su bila obezglavljena. Hammam al-Alil je posljednji grad koji je iračke snage koje nadiru s juga dijelio od Mosula. Međutim, umjesto velikog slavlja, dočekao ih je šok. - Nažalost, masakr civila još traje. Bande terorista ISIS-a nastavljaju ubijati naše ljude - piše u priopćenju iračke vojske i dodaje se da su na terenu specijalni odredi koji bi trebali istražiti taj zločin. Iračani su grad južno od Mosula napali u subotu ujutro. Već tada su kružile glasine da su džihadisti naredili stanovnicima da im predaju sve dječake starije od 9 godina. Tražili su da se bore za njih. REUTERS   Za to vrijeme, kurdske pešmerge krenule s s udarom na Bashiqu, grad sjeverozapadno od Mosula. U priopćenju kurdske skupine stoji da su pešmerge već osvojile centar grad i da je krenulo 'čišćenje' kuća i zgrada od terorista. CNN piše da su koalicijske snage bez većih problema osvajale sve gradove nadomak Mosula, ali pravi problemi nastaju u predgrađima opkoljenog velegrada. Otpor džihadista je puno jači nego što se očekivalo. Navodno je u gradu između 3 i 5 tisuća džihadista koji su se za ovu bitku pripremali pune dvije godine. REUTERS