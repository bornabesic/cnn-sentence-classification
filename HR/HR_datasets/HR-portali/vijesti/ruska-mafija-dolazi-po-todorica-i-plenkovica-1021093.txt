Uličnim rječnikom, naši su zavaljali Ruse i bit će problema. Prije nekoliko dana Maksim Poletaev, potpredsjednik ruske Sber banke je izjavio kako s obzirom na lex Agrokor, postoji mogućnost da njegova banka proda svoja potraživanjima, o čemu već pregovara s mogućim klijentima. Ova vijest, nije izazvala velike reakcije u Hrvatskoj, iako je svima u sigurnosnom sustavu jasno što bi takva prodaja zapravo mogla značiti. Mjesec dana prije izglasavanja lex Agrokora, Sber banka je dala zajam u visini stotinu milijuna eura Todoriću i sada temeljem te posudbe Rusi traže prvo mjesto u dugačkom redu mnogobrojnih velikih dužnika. Ali Vlada je izglasala zakon i na taj način opet prevarila ruske bankare koji su bijesni. Uličnim rječnikom, naši su zavaljali Ruse i bit će problema. Takav dug, prema upropaštenom i opljačkanom koncernu, a kojeg je preuzela naša lopovska  država, ne može se prodati bilo kome jer je teško naplativ. Ipak, postoje ljudi koji se bave naplatom i ovakvih dugova. Možda ste za njih čuli. Oni su ruska mafija, usko povezana sa samom ruskom državom. Za Rusiju, oni odrađuju razne prljave poslove i obrću milijarde. Ako dođe do ovakvog razvoja događaja, prvo će porazgovarati s gospodinom Ivicom Todorićem. Priča kako Agrokorov dug više nije njegov problem, kod Rusa neće proći. Nakon što se naplate od Todorića, posjetit će Plenkovića, Marića i druge genijalce koji misle kako su veći igrači od Rusa. Nismo sigurni da će Plenkijevo diplomatsko iskustvo i pomirljiv ton, odvratiti mafijaše od naplate potraživanja. Od takve pošasti, neće ga spasiti ni represivni aparat. Sasvim izvjesno je da će zbog toga što su prevarili Sber banku, morati platiti i dodatne kamate. Ima neke pravde u tome svemu. Todoriću neće doći glave država, policija, uništeni poduzetnici, dobavljači, pa čak ni građani koji ga s punim pravom patološki mrze, već kriminalci, beskrupulozni ubojice i stručnjaci za mučenje. Što se tiče Plenkovića, on se možda i izvuče tako što svoj dug prebaci na nas, opljačkani i osiromašeni narod koji nekim čudom i dalje uspijeva vraćati dugove nastale radi tuđih interesa, dok istodobno ne može redovito plaćati ni režije, zbog čega mnogi završavaju i na ulici. Možda bi iz ovoga mogli izvući neku pouku. S Todorićem, Plenkovićem i ostalima, uistinu se ne može normalno razgovarati, niti im se treba ikada išta vjerovati. Zamislite, pa ti likovi su prevarili rusku mafiju. I nije im prvi put.  A ako su spremni varati njih, normalno je da će svaki puta prevariti i nas. 