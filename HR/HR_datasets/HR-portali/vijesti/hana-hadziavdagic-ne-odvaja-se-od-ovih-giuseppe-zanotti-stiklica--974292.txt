Foto: Instagram, Giuseppe Zanotti CRVENA je njezina boja.  Sudeći po Instagramu Hane Hadžiavdagić Tabaković, na kojem ju prati čak 214 tisuća sljedbenika, crvena boja je jedna od najpoželjnijih ove sezone.   Tako je Hana neki dan prvo nosila crvenu majicu s dugim rukavima, na kojima su bili popularni volani, a zatim je predstavila dvije kratke, crvene haljinice.   Onu čipkastu nosila je maturalnu večer mlađe sestre Elme, a u jednoj manje svečanoj, tulumarila je na popularnoj plaži Zrće. Tu je bio i kratki, crveni kombinezon, koji je izabrala za obavljanje dnevnih obaveza, jer ipak su takvi kombinezoni jedan od najpoželjnijih komada nadolazećeg ljeta.   No, primijetile smo kako se Hana ne skida ni iz jednih crvenih štiklica sa srebrnim lancem, a radi se o modelu "Snake Heels", poznatog dizajnera Giuseppea Zanottija, koje imaju vrtoglavo visoku petu, ali i cijenu od 1600 eura.    Na posljednjoj slici, Hana ih je iskombinirala na cvjetnu haljinu golih ramena pa se čini kako dotična itekako prati modne trendove.