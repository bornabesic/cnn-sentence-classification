- Narodski rečeno, poruka Trumpova govora je: uzdaj se u se i u svoje kljuse - kaže Miro Kovač, saborski zastupnik koji je nazočio inauguraciji predsjednika Donalda Trumpa kao član Parlamentarne skupštine NATO-a. - Zaista, bilo je manje ljudi nego na Obaminoj inauguraciji. I struktura ljudi je različita, danas su bili svi bijelci. Razgovarao sam s nekim ljudima koji su sa mnom u grupi, neki od njih sami podržavaju i Brexit (izlazak Velike Britanije iz EU, op.a.), ali oni su čak preplašeni. Njihovo razmišljanje je da je to bio govor čovjeka koji je u kampanji, a manje govor predsjednika. Moje mišljenje je da gospodin Trump želi promijeniti američko društvo. Nema tu nikakve globalne vizije, nema promišljenog koncepta bolje suradnje, nego samo “America first”. Za nas to može imati dalekosežne posljedice - kaže Miro Kovač. >> Trump prisegnuo pa poručio: 'Islamski ću radikalizam izbrisati s lica zemlje!' >> Nekoliko trenutaka nakon inauguracije Trump je već povukao prve poteze 