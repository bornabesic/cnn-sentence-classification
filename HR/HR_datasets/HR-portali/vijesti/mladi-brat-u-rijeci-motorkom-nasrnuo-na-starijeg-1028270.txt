Neslužbeno, navodno je riječ o sukobu dvojice braće Policijski službenici III. policijske postaje Rijeka provode kriminalističko istraživanje nad 58-godišnjim hrvatskim državljaninom zbog sumnje da je počinio kazneno djelo ubojstva u pokušaju. Policija ga sumnjiči da je kazneno djelo počinio 24. svibnja na području Rijeke na štetu 66-godišnjeg hrvatskog državljanina. U dogovoru sa Županijskim državnim odvjetništvom u Rijeci po završetku kriminalističkog istraživanja 58-godišnjak će biti predan pritvorskom nadzorniku. Neslužbeno, navodno je riječ o sukobu dvojice braće. Mlađi je brat nasrnuo motornom pilom na starijeg, ali na sreću nije došlo do ozbiljnijih ozljeda.