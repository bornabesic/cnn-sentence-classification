ATMOSFERA u izbornim stožerima prilično je mlaka, a čini se da je izostala i veća podrška poznatih. Na prste jedne ruke mogu se izbrojati oni koji su ovu nedjelju odlučili provesti u nekom stožeru, a većina njih ipak je u zagrebačkoj Praškoj ulici, gdje je stožer Milana Bandića. Tako se u njemu može vidjeti voditeljica Vjekoslava Bach koja je već neko vrijeme uključena u rad njegove stranke "Rad i solidarnost", kao i bivša Miss Universe Natalija Prica Oreški. Tu je i Sead Hasanović poznatiji kao Braco Rom te bivši plivač Alexei Puninski. Tek oko 22:30 u stožer u Praškoj ušetala je Sandra Perković.