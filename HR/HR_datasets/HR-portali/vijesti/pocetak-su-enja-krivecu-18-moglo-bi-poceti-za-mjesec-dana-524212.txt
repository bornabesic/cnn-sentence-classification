Na Županijskom sudu u Splitu potvrđena je optužnica protiv Karla Gustava Kriveca (18) kojega odvjetništvo tereti da je lani u studenom na Zapadnoj obali u Splitu ubio Gorana Vidića (18). Krivec je Vidiću zabio nož u srce, a od zadobivenih ozljeda mladić je vrlo brzo preminuo. Zbog pomaganja u bijegu optužen je Krivecov prijatelj Leonardo Šandrić (18). On je obrisao nož i bacio ga u grmlje. Početak suđenja, kako se očekuje, mogao bi biti za mjesec dana. Krivec je u međuvremenu pušten na slobodu iz istražnog zatvora. Tako je odlučio Vrhovni sud koji je među ostalim naveo kako osumnjičenik za ubojstvo potječe iz uredne obitelji te da je osoba pozitivnog životnog usmjerenja.   