Foto: Instagram TRIPADVISOR je napravio listu pet europskih gradova za koje većina ljudi nije čula, ali ih definitivno mora posjetiti. Ugodno iznenađenje je da je i jedan hrvatski grad na ovoj listi kao i jedan grad u Bosni i Hercegovini. Radi se o Splitu i Mostaru. Evo što su napisali. Split, Hrvatska "Split je mjesto koje vrvi restoranima, vinskim barovima i povijesnim građevinama. U najvećem gradu na Jadranu ne smijete propustiti vidjeti Dioklecijanovu palaču. Dok ste tamo, obavezno posjetite i Marjan, popularnu park šumu koju zovu plućima Splita. Nakon što kušate lokalna vina i domaće specijalitete, rashladite se u Jadranskom moru. Ako ste željni još avantura, izlet na rijeku Cetinu pravo je mjesto za vas", napisali su. Mostar, Bosna i Hercegovina "Grad koji se nalazi samo nekoliko sati vožnje od Dubrovnika, mnogo putnika često prekriži s liste. Veliki gubitak za njih", napisali su. "Smješten na rijeci Neretvi, Mostar će vas oduševiti s osmanskom arhitekturom te možete doživjeti stoljećima staru povijest posjetom starog bazara Kujundžiluka", dodali su. Spomenuli su i poznati Stari most i preporučili kušati tursku kavu i begovu čorbu. Annecy, Francuska Annecy je grad u Francuskoj za kojeg malo ljudi zna, no srednjovjekovni grad poznat kao "Venecija Alpa" ima šarmantan Stari grad i jednu od najčišćih jezera u Europi. Njegove trgovine, restorani i barovi zadovoljit će svačije potrebe i ukuse, a preporučuju i obavezno probati lokalnu ribu i domaću kobasicu. Riga, Latvija Riga je njihov sljedeći grad na listi, poznat po tradicionalnim specijalitetima čiji su okusi posljedica miješanih utjecaja vladara u prošlosti. Najveći baltički grad ima bogatu kulturnu tradiciju, a popularan je i zbog blizine Baltičkom moru. Riomaggiore, Italy Većina ljudi pomisli na Genovu kad se spomene talijanska rivijera, no pet naselja Cinque Terre ostavit će bez daha svakog posjetitelja. Jedno od njih je i Riomaggiore gdje je najpopularnija aktivnost planinarenje uređenim stazama na kojima možete vidjeti predivne krajolike i posjetiti zadivljujuće vinograde, a pružaju i nezaboravan pogled na more.