Tomislav Saucha koji je glasao protiv opoziva ministra Marića kazao je kako mu je to bila najteža odluka u životu, ali kako iza nje čvrsto stoji. - Očekujem da prođu lokalni izbori, ne vjerujem da će parlamentarna većina ovisiti o meni. Ako to bude tako, onda će doći do novih izbora. Ja sam odluku donio. Bio sam doma zadnjih nekoliko dana, inače mi nije dobro, imao sam najbolju namjeru da ne dođem. Neki su inzistirali da dođem, a to nisu bili oni za koje sam danas glasao. Ja nisam član SPD- a već dva mjeseca. Nije inat, bit će kolega s kojima nikad u životu više neću moći razgovarati. Moja politička karijera je završila kada sam ja ušao u kazneni postupak. Odradit ću ovaj mandat najbolje što mogu i više se neću baviti politikom. Nadam se da ću krenuti s normalnim životom. - Danas sam glasao po svojoj savjesti. Ovo je sada tehnička podrška, ne politička. Očekujem da se nakon izbora stvori normalna parlamentarna većina, izbori Hrvatskoj sada ne trebaju. Zašto kad bi potrošili novce i dobili identičnu pat situaciju. - Ja sam iz SDP-a izašao svojom voljom da stranci ne nosim štetu. Stvara se atmosfera javnog linča koja meni nije simpatična. Nisam razgovarao s Plenkovićem, nitko meni je zvao. Sam sam donio odluku i sam ću s njom živjeti. Ovo mi je najteža odluka koju sam u životu donio, ali uza nje stojim - kazao je.