Foto: AFP  "KADA sam gledao izricanje presude, skoro mi je srce puklo. Oči su mi pune suza", izjavio je Ivan Čermak za HTV. Čermaku se, podsjećamo, sudilo zajedno s Antom Gotovinom i Mladenom Markačem, ali raspravno vijeće ga je još prije godinu i pol dana oslobodilo optužbi.   "Presretan sam, ovo je velika stvar za moje prijatelje. Njihova agonija je završena. Drago mi je da je sud uvažio činjenice i argumente, nije se bavio politikom", kaže Čermak, te dodaje: "Istina je pobijedila. To je velika stvar za Hrvatsku i za sve nas". Čermak se prisjetio i druženja s Gotovinom i Markačem u Haškom pritvoru, gdje je i sam proveo nekoliko godina.   "Mi smo bili prijatelji i prije suda i čitavo vrijeme rata. Takvi smo bili i na sudu. Držali smo se zajedno, jedni druge smo pomagali koliko smo god mogli", kaže Čermak.   "Markač i ja smo bili zajedno na odjelu. Svaki dan smo komunicirali. Gotovina je bio na katu, s njim smo komunicirali na misi. Nismo mogli šetati između katova, to su bili strogo odvojeni odjeli", kaže Čermak.