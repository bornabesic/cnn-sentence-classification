Državno izborno povjerenstvo objavilo je preliminarne rezultate lokalnih izbora. U 22:00 sat u Zadru uvjerljivo vodi HDZ-ovac Branko Dukić  s 51,57 posto, dok je SDP-ova kandidatkinja Sabina Glasovac druga s 22,99 posto, a slijedi Marijana Botić iz Mosta i Akcije mladih s 9,15 posto.   Što se tiče županije Božidar Longin (HDZ) također uvjerljivo vodi s 46,62 posto, a slijedi Renata Sabljak-Dračevac s 23,92 posto. Kandidat Mosta i Akcije mladih Marko Pupić Bakrač skupio je 15,16 posto glasova građana.     U županijskoj skupštini stranke okupljene oko HDZ-a osvajaju 47,14 posto, SDP i partneri 23,89 posto a Most i Akcija mladih 16,42 posto.