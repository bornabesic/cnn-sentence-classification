Jučer su hrvatski i slovenski premijeri Andrej Plenković i Miro Cerar s predsjednikom Europske komisije Jean-Claudeom Junckerom u Bruxellesu dogovorili rješenje problema gužve na granicama, a već se danas višednevna kaotična situacija na hrvatsko-slovenskoj granici smirila, piše HRT.  Prisjetimo se nesnosnih gužvi koje su bile još do jučer Dogovorili smo da će se sa sustavnih prijeći na ciljane kontrole temeljem vodiča koje je Komisija spremila, čim čekanje na granicama bude veće od 15 minuta. Što znači da sada vrlo jasno imamo potvrđeno od strane Komisije pravno utemeljen način koji dopušta graničnoj policiji da u skladu s procjenom rizika lakše prijeđe sa sustavnih na ciljane kontrole, izjavio je jučer premijer Plenković te dodao da se taj dogovor praktički odmah može primjenjivati. 