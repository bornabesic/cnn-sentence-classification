U iskliznuću vlaka iz tračnica do kojega je došlo u petak nešto poslije 16 sati na zagrebačkom Glavnom kolodvoru nije bilo ozlijeđenih. "Dojava o nesreći u kojoj je došlo do udara vlaka u betonski blok zaprimljena je oko 16.20 sati. Prema dosad zaprimljenim informacijama, nema ozlijeđenih osoba", kazali su iz PUZ-a. : - Čuo se udar. Vagoni su se zabili jedan u drugi i onda su tako bili dok se nisu pomakli unazad - kaže čitateljica. Dodaje kako je vlak bio prazan pa nitko nije nastradao. Strojovođa je, kaže, isto dobro. - Danas u 16.05 sati prilikom postavljanja elektromotorne garniture na 4 peron Zagreb Glavnog kolodvora vlak je udario u grudobran. S obzirom da se prazna garnitura za vlak tek postavljala na kolosijek u njoj nije bilo putnika. Očevid je u tijeku - odgovorili su nam iz HŽ Putničkog prijevoza. Prema fotografijama koje su nam poslali čitatelji šteta je velika.Prema prvim informacijama, putničkom vlaku koji je na kolodvor stigao iz smjera istoka su, prilikom kretanja, otkazale kočnice, te je iskočio iz tračnica i zabio se u betonski blok.    - Vlak je jurio, potrubio je i onda je udario u kameni blok. Nisam vidio je li bilo putnika, niti sam vidio ozlijeđene, dojavio nam je čitatelj koji je snimio video.   Glavni kolodvor u Zagrebu: Vlak iskočio iz tračnica Više na http://bit.ly/2ppkftj Reporterka: Paula Osojnik >>> Uskoro više... 