Od cijele priče distancirali su se novinari i uredništvo Tednika te odgovornost prebacili isključivo na Pirkoviča. Zbog emitiranja priloga o Marku Perkoviću Thompsonu u kojem pjevač pojašnjava optužbe koje su se u slovenskim medijima pojavile na njegov račun, a sve vezano uz otkazivanje njegovog koncerta u Mariboru, urednik emisije “Tednik” na slovenskoj nacionalnoj televiziji Igor Pirkovič maknut je navodno s te pozicije. Kako prenosi RTL, Pirkovič je tom prilikom “Thompsona predstavio nekritično i jednostrano kao velikog domoljuba”. Od cijele priče distancirali su se novinari i uredništvo Tednika te odgovornost prebacili isključivo na Pirkoviča. Programsko vijeće RTV Slovenija zaključilo je da je autor priloga o Thompsonu kršio načela nepristranosti, vjerodostojnosti, odgovornosti i pravednosti. “S novinarskog stajališta bio je to neprofesionalan prilog. Njegov autor je za mišljenje mogao pitati bar nekog hrvatskog novinara koji je upoznat s problematikom. Da ne govorimo o ideološkoj spornosti i relativiziranju ustaškog pozdrava ‘Za dom spremni'”, izjavila je članica programskog Vijeća Jedrt Jež Furlan.