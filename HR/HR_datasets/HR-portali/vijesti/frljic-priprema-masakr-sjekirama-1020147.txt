Ovo što Frljić radi je potpuno isto. On se trudi prikazati hrvatski narod kao nazadan, genocidan, primitivan i samim time manje vrijedan. Putuje Europom i širi takvu viziju Hrvata, kako bi u budućnosti, ako bude nekog novog rata, na nas gledali kao na nižu vrstu koju ne treba spašavati U razgovoru za „Nacional“ Oliver Frljić je govorio i o svojim daljnjim planovima koji naravno uključuju njegov neslavni vulgarni rasizam kojem su ključna inspiracija Hrvati, kao najveći zločinci, na svim mjestima, u bilo kojem vremenu i u svakoj situaciji. Kazališni komad koji trenutačno postavlja je „Mauser“ Heinera Mullera. Muller je komad napisao kao odgovor i kritiku Brechtove „Mjere“. Frljić tvrdi da je “u fokus te predstave htio staviti izvođačko tijelo i analizirati njegovu ideologiju u širem kontekstu.” O svemu je navodno pokušavao progovoriti i interpolacijom jedne scene iz Mullerove drame “Germania 3 Gespenster am toten Mann…” Znate li o kakvoj se sceni radi? To je scena u kojoj je, kako sam Frljić kaže, „jedan Hrvat prikazan kao SS-ovac koji sjekirom ubija tri njemačke aristokratkinje, a onda i svoju obitelj.“ Predstava će se održavati u Residenztheatru u Muenchenu. Na to se svodi Frljićeva umjetnost. Uzmeš nečije djelo i onda u njega ubaciš scene koje s tim djelom nemaju nikakve veze. Drugim riječima, user*š nečiji rad svojim poremećenim idejama. Normalno, taj prostor, u manjku kreativnih i pametnijih ideja, ispunjavaš Hrvatima koji vazda imaju uloge poremećenih zločinaca. Kad je Hitler došao na vlast u Njemačkoj, onda se i umjetnost prilagođavala ideologiji rasne nadmoći arijevaca, dok se Židove stigmatiziralo upravo kroz kazališne predstave i filmove. Razvoj mržnje prema Židovima započeo je na kazališnim daskama i u kino dvoranama, gdje se Židove prikazivalo kao pokvarene i zle ljude koji uništavaju njemačko društvo, državu i naciju. Ali čak ni nacistički umjetnici nisu radili ovakve predstave, već su se služili manje eksplicitnim i vulgarnim scenama. Sve to je služilo kao priprema nadolazećeg obračuna sa Židovima. Ovo što Frljić radi je potpuno isto. On se trudi prikazati hrvatski narod kao nazadan, genocidan, primitivan i samim time manje vrijedan. Putuje Europom i širi takvu viziju Hrvata, kako bi u budućnosti, ako bude nekog novog rata, na nas gledali kao na nižu vrstu koju ne treba spašavati. To je njegova stvarna uloga i glavni cilj njegovoga rada. Jer ako su Hrvati takvi da ubijaju svoje obitelji sjekirama, onda nije šteta kada se njih opet bude ubijalo i klalo, pa i sjeklo im glave, ruke i noge, tim istim sjekirama. Je li tako Frljiću?! 