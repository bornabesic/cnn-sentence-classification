Screenshot: YouTube AMERIČKI motociklist se zabio u stražnji kraj vozila, a kamera je snimila nevjerojatni epilog nesreće.  Motociklist je kamerom na kacigi snimio trenutak u kojem mu se ispriječila plava Toyota. Kako nije stigao prikočiti zabio se u stražnji kraj i zatim poput pravog akcijskog junaka završio na poklopcu prtljažnika automobila. I sam zatečen situacijom pokušao je vozaču Toyote naglasiti da je pokupio neočekivani teret i da bi se mogao zaustaviti.  Ovakve nezgode u posljednje vrijeme su sve češće na američkim prometnicama. Krivce je moguće tražiti na obje strane, kod vozača automobila koji neoprezno voze, ali i kod motociklista koji si vole dato oduška na gasu. Sa obzirom na vremenske uvjete (vidljivost), brzinu, ali i stanje vozača automobila ovdje se sa sigurnošću može detektirati krivac za nezgodu koja čudom nije bila pogubna za motociklistu. Činjenica da je zbunjeni vozač automobila u krilu imao mobilni telefon ide u prilog ovoj tezi.