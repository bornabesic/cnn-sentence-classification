Na zatvorenome dijelu današnje sjednice, Vlada je utvrdila odgovor na tužbu Upravnome sudu u Rijeci u upravnome sporu radi razrješenja položaja zamjenika ravnatelja Državne geodetske uprave, te dala ovlasti za zastupanje u postupku pred navedenim sudom. Usvojen je pregled zakonskih i podzakonskih prijedloga kojima Republika Hrvatska preuzima pravnu stečevinu Europske unije za 2017. godinu. Radi se o redovitom izvještavanju o učinjenom u procesu preuzimanja pravne stečevine EU.  Vlada je imenovala Ivanu Perkušić zamjenicom državnog tajnika Središnjeg državnog ureda za Hrvate izvan Republike Hrvatske, temeljem provedenog postupka po raspisanom javnom natječaju, na razdoblje od četiri godine. Razriješen je dosadašnji predsjednik i dio članova Upravnog odbora Fonda za zaštitu okoliša i energetsku učinkovitost i to Ante Čikotić, dr. sc. Mario Šiljeg, Zdeslav Matić i prof. dr. sc. Milan Poljak. Kao predstavnike ministarstva nadležnog za poslove zaštite okoliša i poslove energetike, te predstavnike iz redova stručnjaka iz područja zaštite okoliša, novim je predsjednikom Upravnog odbora Fonda Vlada imenovala dr. sc. Marija Šiljega, a članovima Darija Matanovića, Marka Markića i dr. sc. Aleksandru Anić Vučinić.  Vlada je izmijenila odluku o imenovanju stalnih radnih tijela Vlade Republike Hrvatske na način da se razrješuje dio dosadašnjih članova te imenuje dio novih članova. U Koordinaciji za vanjsku i europsku politiku i ljudska prava razriješeni su članovi Ante Šprlje, dr. sc. Slaven Dobrović i Vlaho Orepić. Imenovani su novi članovi Koordinacije za 2 vanjsku i europsku politiku i ljudska prava i to: dr. sc. Kristian Turkalj, dr. sc. Mario Šiljeg i doc. dr. sc. Robert Kopal. U Koordinaciji za sustav domovinske sigurnosti i hrvatske branitelje razriješeni su dosadašnji članovi dr. sc. Ivan Kovačić, Vlaho Orepić i Ante Šprlje. Novi članovi Koordinacije su Darko Nekić, doc. dr. sc. Robert Kopal i dr. sc. Kristian Turkalj. U Koordinaciji za pravosuđe i upravu razriješeni su dosadašnji članovi dr. sc. Ivan Kovačić, Ante Šprlje i Vlaho Orepić. Novim članovima Koordinacije imenovani su Darko Nekić, doc. dr. Robert Kopal i dr. sc. Kristian Turkalj. U Koordinaciji za gospodarstvo i društvene djelatnosti razriješeni su članovi dr. sc. Slaven Dobrović i Ante Šprlje. Imenovani su novi članovi: dr. sc. Mario Šiljeg i dr. sc. Kristian Turkalj. U Koordinaciji za upravljanje državnom imovinom razriješeni su članovi dr. sc. Ivan Kovačić i Ante Šprlje, a imenovani su članovi Darko Nekić i dr. sc. Kristian Turkalj. U Kadrovskoj komisiji razriješen je član dr. sc. Ivan Kovačić. U Administrativnoj komisiji razriješen je član Ante Šprlje. Novi je član Administrativne komisije dr. sc. Kristian Turkalj. 