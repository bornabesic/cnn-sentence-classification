Zbog Donalda Trumpa 73-godišnja Gayle McCormick ostavila je svog supruga s kojima je bila u braku 22 godine. Umirovljena zatvorska čuvarica iz Kalifornije šokirala se kada je tijekom ručka s prijateljima prije nekoliko mjeseci njezin suprug spomenuo kako će glasovati za Trumpa. – Uopće nisam razmišljala da bi mogao glasati za Trumpa – rekla je Gayle McCormick koja nikada prije nije razmišljala o tome da napusti supruga no glas za konzervativnog republikanca bio je okidač. – Osjećala sam se kao da se zavaravam. To je otvorilo stvari koje dosad nisam uočavala. Shvatila sam koliko stvari sam prihvatila u životu koje nikada ne bi prihvatila da sam mlađa – rekla je 73-godišnjakinja, piše Independent. Prema istraživanju koje je proveo Reuters od 27. prosinca do 18. siječnja porastao je broj svađa među obiteljima i prijateljima zbog politike i to za 6 posto, odnosno s 33 na 39 posto. Šesnaest posto ljudi reklo je kako je prestalo razgovarati s prijateljem ili članom obitelji zbog izbora, a 13 posto njih kazalo je kako je prekinulo vezu iz istih razloga.  >> Trump otkrio: Obama mi je tijekom inauguracije rekao tko je najveća prijetnja Americi  >> Kanye West zbog kontroverznog zakona više ne podržava Trumpa 