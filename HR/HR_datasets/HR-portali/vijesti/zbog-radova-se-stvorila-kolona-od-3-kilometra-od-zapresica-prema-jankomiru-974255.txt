Foto: FAH ZBOG pojačanog prometa u zoni radova na autocesti A2 Zagreb-Macelj između čvorova Zaprešić i Jankomir u smjeru Zagreba, kolona je oko 3 kilometra. U Gorskom kotaru ponegdje ima magle. Smanjena je vidljivost na autocesti A6 Rijeka-Zagreb između tunela Tuhobić i čvora Vrata, izvijestio je u petak ujutro Hrvatski auto-klub.  Na pojedinim dionicama autocesta i ostalih cesta u tijeku su radovi na obnovi ili izgradnji kolnika te košnje, pa se vozače upozorava da poštuju privremenu prometnu signalizaciju i ograničenja brzine.  Zbog košnje trave na riječkoj obilaznici (A7) između odmorišta Vrata Jadrana i čvora Rujevica,  smjeru Zagreba, zatvoren je pretjecajni trak.  S obzirom na povremene, ciljane, granične kontrole i pojačan promet moguća su čekanja na pojedinim graničnim prijelazima sa Slovenijom, BiH i Mađarskom.  Pojačan je promet osobnih vozila na ulasku na graničnom prijelazu Macelj. Kolona na Bajakovu  Pojačan je promet teretnih vozila na izlasku na graničnom prijelazu Bajakovo, kolona je oko 1 km.  Zbog radova na GP Županja: u oba smjera povremeno se vozi usporeno, a teretna vozila dodatno otežavaju protočnost putničkog prometa. NA GP Slavonski Brod: smanjen je broj ulaza i izlaza.  Granični prijelaz Harmica (SLO) zatvoren je za teretna vozila teža od 7,5 t.  U nedjelju, 4. lipnja  katamaran na liniji Ubli – Vela Luka - Split isplovit će iz luke Ubli u 8 sati, umjesto u 7 sati,. Iz Vele Luke isploviti će 9,05, iz Hvara u 10,15, a uplovit će u luku Split u 11,20 sati.  Poslijepodnevno putovanje iz Splita prema otocima ostaje neizmijenjeno.  Trajekti i ostali katamarani plove prema plovidbenom redu