Srbijanski ministar vanjskih poslova Ivica Dačić rekao je da Srbija ima suvereno pravo jačati svoje obrambene snage te da je daleko ispod kvote koju dozvoljava regionalni sporazum o naoružanju. Rekao je i da neke zemlje kupuju oružje da bi napadale. - Za što služi oružje koje kupuje Hrvatska? Kada oni to rade ispada da je to normalno, oni se spremaju za učvršćivanje mira. A mi kada kupujemo oružje spremamo se nekoga napasti. Nas Hrvatska ne zanima, a kod njih je sporna i čokoladica koja dođe iz Srbije. Ovdje nitko od nas nema ništa protiv ni bajadera, ni bilo čega što dolazi iz Hrvatske - rekao je Dačić. Dodao je da je u Hrvatskoj postao "kliše" da se dokazuje da je neko "veliki Hrvat" ako više govori protiv Srba.  >> 'Kad bi taj grb s bijelim poljem bio upitan, morali bismo preslagati crijepove na krovu crkve sv. Marka' >> Dačić komentirao intervju predsjednice Grabar-Kitarović Večernjem listu: Zašto se plaši letećih kanti iz Rusije?