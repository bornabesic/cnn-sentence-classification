Screenshot: DailyMail VEĆINA se ljudi barem jednom našla u situaciji u kojoj je previše popila i kasnije žalila zbog stvari koje je u tom stanju napravila ili rekla. No, DailyMail odlučio je napraviti eksperiment i provjeriti u kojoj se mjeri možemo osloniti na ljude oko nas kad popijemo koju čašicu više, odnosno, da stvari budu još zanimljive, kako bi muškarci reagirali da im se upucava pijana zgodna cura. U tu svrhu unajmili su 23-godišnju glumicu Samanthu koja se pravila da je pijana i prilazila muškarcima u centru Londona. Samantha je teturala s čašom pive u ruci i prilazila muškarcima govoreći: "Mislim da bi ti mogao biti muškarac mojih snova". Njihove su reakcije iznenadile mnoge.  "Jako čudni snovi", rekao je jedan i pitao je koliko dugo već pije. Iako je većina muškaraca bila spremna na razgovor s njom, ni jedan je nije htio iskoristiti zbog njezinog stanja. Ipak, samo ju je jedna žena pitala kako će doći doma. Kad je ekipa DailyMaila pristupila muškarcima da im postavi dodatna pitanja o njihovim reakcijama, oni su ispali veliki džentlmeni. "Izgledala je opijeno, prvo što sam pomislio je da joj treba vode", rekao je jedan dečko. Drugi je izjavio da je počeo pričati s njom jer je izgledala kao da joj treba pomoć i dodao da je nije ponudio pićem jer je izgledala pijano. Treći muškarac s kojim su razgovarali rekao je: "Kad sam je vidio, pomislio sam da je malo ranjiva i da ću popričati s njom da provjerim je li ok". Dečki u eksperimentu zaista su ispali pravi džentlmeni.