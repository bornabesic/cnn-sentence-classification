Belgijsko tužiteljstvo u srijedu je optužilo državljanina Srbije te dva državljanina Kosova zbog sumnji da su novačili borce za Siriju i financijski podržavali terorističku džihadističku skupinu Islamska država, javljaju belgijski mediji. Trojica optuženih muškaraca dio su skupine od osam ljudi koji su privedeni u utorak u nekoliko belgijskih gradova. Petero preostalih je nakon temeljitog ispitivanja pušteno na slobodu. U priopćenju belgijskog saveznog tužiteljstva navodi se da su optuženi Egzon K., Kastriot M. i Mahid D. te da se nalaze u privremenom zatvoru.