Osim toga, nadodao je kako struju i telefon plaća od novaca koji zaradi od prikupljene ambalaže i od fizičkih poslova koje povremeno obavlja. Šezdesetogodišnji Stjepan Vincek živi u prigorskom mjesto Trema – Prkos u općini Sveti Ivan Žabno u zaseoku Podprkos.  sve je izgledalo idilično. Mir, tišina i netaknuta priroda, a u mjestu okruženom šumom živi samo nekoliko staračkih domaćinstava.  Stjepan živi u neljudskim uvjetima bez kupaonice i sanitarnog čvora s malo jestive hrane i pravo je čudo da ga zdravlje koliko – toliko služi. – Kuća u kojoj živim izgrađena je 1980. godine. Nakon što su mi umrli otac i majka 25. godina živim sam. Branitelj sam, a sram me je reći od čega živim. Radio sam 31. godinu u Mesnoj industriji Križevčanka. Nakon što se firma raspala posao više nisam mogao naći, a sada živim od sakupljanja plastične ambalaže i limenki. Hodam svaki dan do mjesta Lepavina, tražim ambalažu i povratna naknada koju dobijem mi je sav novac koji imam. Nemam nikakvu socijalnu pomoć, tražio sam mirovinu, ali odbili su me u Koprivnici. Ne mogu dobiti mirovinu prije 65. godina starosti – tužno je rekao Stjepan Vincek za prigorski.hr pokazujući nam limenke koje je skupio taj dan. Dodao je kako radi po okolnim mjestima pa zaradi koju kunu i dobije nešto za pojesti. – Doma si kuham na štednjaku koji mi je pri kraju. Ne pomaže mi niti općina, samo sam dva puta dobio pakete s higijenskim potrepštinama. Familija mi živi na području Varaždina, a jedna sestra bolesna i siromašna živi u Svetom Petru Čvrstecu s bolesnim suprugom. Kao mlad sam se oženio, ali i brzo rastao, a djece nismo imali – rekao je Stjepan Vincek. Osim toga, nadodao je kako struju i telefon plaća od novaca koji zaradi od prikupljene ambalaže i od fizičkih poslova koje povremeno obavlja. – Nemam ništa, nemam hrane, kućanskih potrepština, imam samo nešto krumpira kojeg jedem danima. Iako sam zdravstveno jako loše, pukli su mi kralješci, ali još mogu raditi. Stalan posao nigdje ne mogu dobiti. Prošle su godine i za mene posla više nema, otpisan sam – šokantne su bile posljednje riječi Stjepana Vinceka na kraju našeg razgovora.  Stjepan Vincek ima telefon i možete ga kontaktirati na broj 048/690-176. Svaki komadić hrane ili odjeće dobro će mu doći, jer zima je pred vratima. 