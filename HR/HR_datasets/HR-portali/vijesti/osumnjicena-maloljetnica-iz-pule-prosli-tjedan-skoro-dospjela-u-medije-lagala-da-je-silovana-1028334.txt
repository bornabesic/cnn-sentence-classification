Je li sustav ponovno zakazao? Je li se što moglo učiniti? Problemi u domu s dotičnom su djevojkom očito doista postojali, no neke su se stvari gurale pod tepih. Maloljetnica je iz doma povremeno očito bježala, u tim trenutcima i provodila vrijeme u stanu Chiare Pašić “S obzirom na to da je veoma osjetljiva tema, molim vas da obratite pažnju na to da je ta 14-godišnja djevojčica ostavljena na skrb državi te da nema nikoga tko bi je zaštitio. Očito”, požalila nam se prije deset dana jedna Puljanka koja je nasjela na priču maloljetnice koja je danas osumnjičena za ubojstvo trogodišnjaka u Puli. >>> (FOTO) Policija privela majku i pomagače osumnjičene za ubojstvo trogodišnjaka! Dva dana prije nego što je s Chiarom Pašić (rođenom Rojnić) ubila njezina trogodišnjeg sina Denisa, četrnaestogodišnja štićenica doma u Puli majci je poslala fotografiju dječaka ispod koje je napisala “slatkiš mali”. Zatim je poslala sliku šake pune tableta. Isto večer majka je imala priliku uživo pratiti internetski prijenos tuluma u Chiarinu stanu. Ista ta maloljetnica prije svega deset dana u bijegu iz popravnog doma došla je do Puljake Aleksandre kojoj je ispričala posve lažnu priču, koju je na kraju provjerila i policija. U medije slučaj tada nije isplivao upravo zbog nedovoljno pouzdanih informacija. “Sređujem dvorište u nedjelju 14. 5. i kucaju mi dvije djevojčice. Jedna je prijateljica moje 10-godišnje kćeri i ima 12 god., drugu moja kći poznaje i ima 14 godina te je na brigu i odgoj prepuštena domu za odgoj djece i mladeži Pula. Nakon što sam im rekla da moje djevojčice nema kod kuće, vidim da djeca nemaju namjeru otići te ih pozivam da sa mnom popiju čaj. U to vrijeme primjećujem da su gladne. 12-godišnja djevojčica pita 14-godišnju hoće li mi reći i da sam ja super, da meni može reći. Na to mi govori da su je u domu vezala djeca, da su je prije toga batinama natjerali da popije neke tablete te da su joj nešto gurali „dole“. Nakon toga naziva svoju majku i govori joj što se dogodilo, potom u  razgovoru s njezinom majkom koja mi se žali, saznajem da je u više navrata podnijela prijavu u CZSS vezano uz torturu koju njezino dijete prolazi, no da su se institucije oglušile te pri posljednjem pokušaju prijave zaprijetile premještanjem 14-godišnjakinje u Lopaču (psihijatrijska ustanova). Nakon svake pritužbe same 14-godišnjakinje odgajateljima, ona biva pod kaznama do te mjere da je jednom prilikom i hospitalizirana u psihijatrijskoj ustanovi te navodi da „oni sve rješavaju sa lijekovima, samo te nagutaju svim i svačim'”, napisala nam je Puljanka. O problematičnom boravku maloljetnice u domu u Puli ima elemenata istine te se stoga ponovno možemo zapitati jesu li institucije ponovno zakazale. “U vjeri u sustav, po pozivu osobe kojoj vjerujem te po njenom savjetu privoljela sam dijete da ode sa mnom na MUP. Ja sam dala izjavu, ona je ostala s policajcem. Vraćam se k njoj, ona odbija razgovarati s odgajateljem iz doma te joj se dodjeljuje socijalni radnik koji dolazi te je oni odvode u drugu sobu te ispituju bez mog prisutstva. Nakon dva sata izvode je socijalna radnica, inspektorica i dva inspektora te mi na moju burnu reakciju da oni nju zakonski ne smiju vratiti u dom odgovara: ‘Mi smo Vam dopustili da se vas dvije pozdravite, a Vi tako…’. Nisu je smjeli vratiti u ustanovu u kojoj se ne osjeća sigurno i u kojoj joj se to dogodilo. U cijeloj toj priči radi se o čuvanju radnih mjesta i ljudi koji nemaju kompetenciju baviti se takvom djecom, a diploma ih ne čini kompetentnim, već sposobnost i kapacitet”, napisala nam je uznemirena Puljanka koja je dan kasnije zvala spomenuti dom. “Odgajateljica se nije htjela predstaviti. Nakon što sam je ciljano isprovocirala, govori mi da sada u dom dolazi policija i da je djevojčica izjavila da je sve lagala. Prijeti tužbom ukoliko se obratim medijima. U revoltu izgovara svoje prezime”, zaključila je svoju priču o doticaju s maloljetnicom koja je svega deset dana nakon toga sudjelovala u ubojstvu trogodišnjaka. Je li sustav ponovno zakazao? Je li se što moglo učiniti? Problemi u domu s dotičnom su djevojkom očito doista postojali, no neke su se stvari gurale pod tepih. Maloljetnica je iz doma povremeno očito bježala, u tim trenutcima i provodila vrijeme u stanu Chiare Pašić. Policiji je bila poznata, no pod nadzorom ikoga od institucija očito nije bila.