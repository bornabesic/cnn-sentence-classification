Premijer Andrej Plenković sudjelovao je danas u Muzeju Mimara na Međunarodnoj konferenciji „Budućnost Europe – Sigurnosni i politički izazovi“, gdje su ga novinari pitali jesu li istinite glasine da će se parlamentarni izbori održati 16. srpnja.  – Ne, odakle vam ta informacija? – kratko je odgovorio Plenković, piše N1.  – Što se tiče razgovora s parlamentarnim strankama, njih ćemo voditi u tišini do kraja drugog kruga lokalnih izbora – dodao je.   Na sva ostala novinarska pitanja koja su se odnosila na imenovanje novih ministara, kao i sastavljanje nove parlamentarne većine, premijer je odgovarao: "Nakon drugog kruga."