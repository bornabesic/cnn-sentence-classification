Rusko ministarstvo obrane reklo je u ponedjeljak da su dugoplanirane opsežne vojne vježbe koje uključuju pripojeni Krim i rusku crnomorsku te kaspijsku flotu započele, a sudjelovat će 12.500 vojnika.   Vježbe pod nazivom Caucasus 2016 slijede nakon razdoblja povišenih napetosti između Rusije i Ukrajine nakon što je Moskva optužila Kijev za slanje sabotera u cilju izvođenja bombaških napada na poluotoku. Kijev je to opovrgnuo. Rusija je prošli mjesec izvela niz provjera borbene spremnosti u okviru priprema za vježbe. Ministarstvo obrane opisalo je vojne vježbe Caucasus 2016., za koje su rekli da bi trebale trajati do 10. rujna, kao posljednju veliku vojnu vježbu ove godine. Rečeno je da će vojne igre, koje će biti održane širom cijeloga ruskog južnog vojnog distrikta, biti test za zapovjednu sposobnost  planiranja, pripreme i izvođenja vojnih akcija i koordiniranja različitih tipova vojnih snaga. U vježbama će sudjelovati neutvrđen broj zrakoplova, zajedno s crnomorskom i kaspijskom flotom, naoružanim postrojbama, pješaštvom i padobrancima. >> Napetost raste u Europi: Amerikanci ne vjeruju Rusima i odbijaju sporazum o kontroli naoružanja 