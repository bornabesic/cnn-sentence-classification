Bruna Esih osvojila je više glasova od Prgometa. “Zahvaljujem svima koji su glasali i ne bih ništa mijenjao jer smo se trudili odgovorno, bježali od populizma. Politika je kao život i rat, ovo je dio borbe koja se nastavlja kroz Skupštinu. Nismo borci koji se lako predaju, čekamo konačne rezultate. Poštujem izbor građana”, poručio je HDZ-ov Drago Prgomet za N1 nakon što su objavljeni rezultati anketa, a prema kojima je osvojio oko pet posto glasova. Naglasio je i kako nije Plenkovićev čovjek te se osvrnuo na podršku u stranci. Zadovoljan je radom članova i kolega te načinom na koji su odradili kampanju, ali obećao je i analizu rada. ”Ne bježim od odgovornosti. Nisam neozbiljan čovjek, o svemu ćemo razgovarati”, naglasio je istučući da razloga za nezadovoljstvo i potrese nema, a konačni rezultati po njemu će biti dobri. ”Mislim da ona definira desnicu na političkoj sceni i da postoji prostor za sve te da rezultat ispod deset posto za takve pokrete su zanemariti”, rekao je Prgomet referirajući se na Brunu Esih koja je dobila više glasova od njega, odnosno njih deset posto.