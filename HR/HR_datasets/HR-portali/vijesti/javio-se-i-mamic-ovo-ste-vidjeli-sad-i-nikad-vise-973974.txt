Foto: Igor Kralj/Pixsell IAKO je njegova momčad upravo završila najlošiju sezonu od "lige za bedaka", Dinamov alfa i omega Zdravko Mamić nije pretjerano utučen. "Ova sezona, a osobito njezina završnica, bili su festival nogometa. Do zadnjeg kola nismo znali tko će biti prvak, a ovaj senzacionalni finale u Varaždinu potvrda je da je hrvatski nogomet nešto čudesno. Zaslužuje puno više pažnje", rekao je Zdravko Mamić nakon poraza od Rijeke 3:1 u finalu Kupa. "Iako sam prvi put nakon puno godina gledao gubitak i titule i Kupa, ponosan sam što sam dio ove nogometne obitelji. Rijeka je potpuno zaslužila oba trofeja, tu nema nikakve mrlje. Bili su uvjerljivo bolji od nas, ali i njima i Hajduku poručujem da su to vidjeli sad i nikad više", rekao je Dinamov "vanjski suradnik" i dodao da će Petev sigurno biti trener i sljedeće sezone.