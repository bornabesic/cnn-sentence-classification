Foto: Instagram (@zljubeznijomama) AKO netko to zna, znaju mame koje su počele s jednim, a završile s dvoje, troje ili više djece, a jedna od njih je i mama Lauren Hartmann koja je svoje iskustvo podijelila na portalu Babble.com.  "Prije točno četiri i pol godine postala sam prvi put mama. Moj život se tada promijenio, kao i svakome vjerojatno, ali unatoč onom osjećaju da ste na svijet donijeli jedno malo biće koje trebate postaviti na noge i uživati u njemu, iscrpljenosti, osjećaj da nemate pojma što radite i što vas čeka već sljedeće noći, a kamoli kasnije učinio je tu majčinsku ulogu težom nego što sam mislila da će biti.  "A danas? Samo četiri i pol godine poslije nemam samo jedno dijete. Imam ih troje - jedan drugome do uha - 4 i pol godine, 2 godine i najmanji tek 6 tjedana. A znate li što: to mi danas više uopće nije neki big deal.  Zapravo, da mi je netko prije 4 godine rekao da ću uskoro imati troje djece i da to neću smatrati baš nikakvim problemom, mislim da bi mu se tada, u toj fazi života, nasmijala u lice i rekla: nema šanse. Evo me tako šest tjedana u ulozi majke troje djece, ljudi mi čestitaju, čude se kako izdržavam i kako uopće imam snage za osmijeh, a ja im stalno ponavljam: uopće mi nije teško, a znate li zašto? Zato što smatram da je s troje djece lakše nego s jednim. Evo i zašto":  1. Već dobro znate što znači biti roditelj   Više nema iznenađenja i nepoznanica.  2. Točno znate što trebate činiti, koga tražiti za pomoć  Više nema lutanja, a ni onog osjećaja da sada kada ste postali mama svom prvom djetetu morate znati sve sami. S troje već znate da je to mit i nepotrebno nametanje stege samoj sebi.     3. Imate jako dobro osnovno iskustvo  Imate iskustvo s djecom različitih karaktera i potreba pa vam je puno lakše sva osnovna pravila odgoja primijeniti i na svom trećem djetetu koje tek trebate upoznati. Dakle, baš sve oko čega friške mame razbijaju glavu u početku, vi već odavno znate.    4. Već ste se dobro navikli živjeti bez sna   S prvim djetetom tek se počinjete prilagođavati na burne, neprospavane noći i činjenicu da toliko toga morate napraviti unatoč tome što niste spavali. A to mlade roditelje ponekad zaista mori. Ali s trećim djetetom vaša su očekivanja toliko različita nego prije jer znate što vas čeka i da jednostavno nemate drugog izbora.   5. Ne morate se više baš toliko posvetiti djetetu   Kada imate samo jedno dijete, logično je da će dijete više tražiti vaše društvo, vas da ga zabavljate ili tek budete u blizini. S troje djece taj "posao" više nije toliko vezan samo uz mamu jer su tu braća i sestre koji će uvijek rado uskočiti i zapravo se boriti za pažnju najmlađe bebe. A to je tako divno i opuštajuće.    6. I vaši pomagači već znaju što im je činiti  Iako ne mogu baš očekivati da će naše srednje dijete biti od velike pomoći jer ima samo dvije godine, ali zaprepastili biste se koliko ono zaista "radi". Pospremi za sobom, pomogne sa starijim djetetom iznijeti stvari iz auta, donese svoju robicu, samostalno pojede obrok, čak si ponekad uzme jesti - a to je velika pomoć kada mama ima pune ruke posla s bebom.    7. Znate da to nije zauvijek   S prvim djetetom stalno ste u čudu kako je roditeljstvo divno, ali i teško, i iako se stalno nadate da će s vremenom postati lakše, klincii uđu u novu fazu i vi stalno čekate i čekate da postane bolje. No s trećim djetetom već znate da će to proći, znate da će postati lakše unatoč svim njihovim fazama. Jednostavno znate da je već sada lakše i da će sigurno biti još lakše kako djeca odrastaju.