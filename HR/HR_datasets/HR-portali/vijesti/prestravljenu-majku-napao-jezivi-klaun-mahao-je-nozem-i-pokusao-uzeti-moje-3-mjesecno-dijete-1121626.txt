Posljednjih tjedana građane SAD-a i Velike Britanije teroriziraju ljudi prerušeni u klaunove. Svoje sugrađane plaše i napadaju, a trend je stigao sve do Jesenica u Sloveniji. Majka Leah Newton (32) iz sela Deighton u Velikoj Britaniji požalila se kako ju je u petak navečer napao klaun. Naime, 32-godišnjakinja vraćala se s proslave rođendana u pratnji svoje šestero djece. Pri izlasku iz kluba ugledala je muškaraca obučenog u klauna kako maše nožem. Prestravljena majka djeci je doviknula da se zaključaju u automobil, a ona je pojurila nazad u klub, pritom se ozlijedivši, piše Mirror. Ljudi su mislili je da je riječ o neslanoj šali, a kad se vratila do automobila, njezina starija kći ispričala je da je klaun pokušao uzeti i Leahino tromjesečno dijete. Spriječila ga je sjedalica u autu, iz koje ga nije uspio izvući. Britanska policija i dalje traga za naoružanim klaunom, a odakle dolazi, zašto i koliko je opasan ovaj masovni trend, i dalje ostaje nepoznato. >> Nakon SAD-a i Britanije klaunovi teroriziraju i Slovence! Vrebaju na stanicama i oko škole