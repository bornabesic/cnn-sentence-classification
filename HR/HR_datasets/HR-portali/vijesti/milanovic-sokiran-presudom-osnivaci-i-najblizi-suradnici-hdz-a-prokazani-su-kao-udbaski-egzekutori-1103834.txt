Šef SDP-a Zoran Milanović rekao je kako je šokiran presudom Josipu Perkoviću i Zdravku Mustaču. – Ako je to istina, ti ljudi dobili su najblažu moguću kaznu koju su mogli dobiti – rekao je Milanović i dodao da su to bili ljudi koji su osnivali HDZ i nabavljali putovnicu prvom predsjedniku HDZ-a Franji Tuđmanu. – Uživali su njegovo povjerenje, kao i povjerenje Gojka Šuška, Karamarka i svih HDZ-ovaca. Šokiran sam što su ljudi, koji su bili osnivači i najbliži suradnici HDZ-a, prokazani i dokazani kao udbaški egzekutori – rekao je Milanović, javlja N1. Dodao je kako nije vjerovao da su takvi ljudi bili u najbližoj orbiti osnivača HDZ-a. – Ako je to stožerna hrvatska stranka, to nije dobro – izjavio je Zoran Milanović. >> Sud Perkovića i Mustača proglasio krivima: 'Mustač je ovlastio Perkovića da počne pripreme za likvidaciju'. Tužitelj: Bit će poslani na odsluženje u Hrvatsku >> Što je sve otkrio Josip Perković u prvom i zadnjem velikom intervjuu prije izručenja