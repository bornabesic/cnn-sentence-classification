Čini se da je IS poslao više boraca u Europu i Belgiju, rekao je u utorak državni koordinacijski centar za analizu prijetnji, četiri tjedna nakon napada na glavni grad za koji je odgovornost preuzela ta ekstremistička skupina. Vlasti vjeruju da je istraga o napadima 22. ožujka, koja je rezultirala mnoštvom uhićenja, dovela do razbijanja ćelije odgovorne za bombaške napade. Međutim opasnost ostaje, rekao je ravnatelj centra za analizu prijetnji (OCAM) Paul Van Tigchelt, na konferenciji za novinare a navodi ga novinska agencija Belga. On je rekao da je centar primio informaciju o tome da je IS rasporedio više pripadnika u Europi. Trenutno nije dostupno više podataka. OCAM, koji neovisno određuje stupanj prijetnje u Belgiji, odlučio je da treba ostati na razini 3, što je stupanj manje od najviše razine prijetnji. On znači moguću i vjerojatnu prijetnju. Napadi 22. ožujka, u bruxelleskoj zračnoj luci i postaji podzemne željeznice, odnio je 32 života. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!