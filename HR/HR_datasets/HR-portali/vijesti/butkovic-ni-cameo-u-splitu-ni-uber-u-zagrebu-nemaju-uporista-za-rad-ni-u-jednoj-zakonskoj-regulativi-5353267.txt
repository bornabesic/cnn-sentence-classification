- Kao ministar u Vladi  moram poštovati važeće zakonske propise Republike Hrvatske. Stoga, moram jasno reći da ni Cameo u Splitu, ni Uber u Zagrebu nemaju uporišta za rad u nijednoj zakonskoj regulativi - rekao ministar Oleg Butković prilikom obilježavanja svečanosti Dana pomoraca uz blagdan sv. Nikole, koje je u Šibeniku organiziralo ministarstvo pomorstva, prometa i infrastrukture. Niksa Stipanicev / HANZA MEDIA Ministar Oleg Butković Niksa Stipanicev / HANZA MEDIA Niksa Stipanicev / HANZA MEDIA Niksa Stipanicev / HANZA MEDIA   - Da se razumijemo, nitko u ovoj Vladi nije protiv liberalizacije tržišta, nitko nije protiv toga da naši građani plaćaju niže cijene za taxi usluge. Međutim, ako govorimo o implementaciji, odnosno primjeni zakonskih propisa, onda tu moramo biti jasni - dodao je. - Prometna inspekcija radi svoj posao, svi oni koji nisu u skladu sa zakonom o cestama i svim drugim pozitivnim zakonskim propisima, ne mogu obavljati taxi djelatnost. Formirat ćemo radnu skupinu koja će razmatrati sve ono što je potrebno da pojačamo liberalizaciju i da korisnici plaćaju manju cijenu za ovu vrstu prijevozničke djelatnosti negoli je to bilo do sada - zaključio je ministar Butković.