Dođite na predstavljanje petoga broja časopisa "Obnova" koji se ovoga puta bavi različitim aspektima nacionalizma te nabavite svoj primjerak. U srijedu, 9. prosinca 2015. u Velikoj dvorani Matice hrvatske održava se predstavljanje interdisciplinarnog časopisa za kulturu, društvo i politiku “Obnova”. Tema ovoga broja časopisa je “Nacionalizam?”, a okuplja niz tekstova, intervjua vezanih uz temu broja te nekoliko tekstova nevezanih uz temu broja i rubriku Umjetnost. Na promociji će govoriti predsjednik Udruge “Obnova”, mladi pravnik Marko Paradžik, student povijesti Marko Raič kao jedan od autora, načelnik politološkog odjela Matice hrvatske i kolumnist dnevno.hr-a Jure Vujić te povjesničar Zlatko Hasanbegović. Za časopis mahom pišu i rade studenti s različitih fakulteta te mladi ljudi raznih struka i obrazovanja, prikazujući tako interdisciplinarni i multidimenzionalni pristup nekoj tematici. Nakon prvoga broja koji je tematizirao problematiku kulturne hegemonije i drugoga broja koji je obradio temu identiteta, treći broj „Obnove” približio je čitateljima složenu problematiku geopolitike, odnosno geopolitičkih alternativa, dok su okosnica četvrtoga broja Hrvati izvan Republike Hrvatske. Dođite na predstavljanje petoga broja časopisa koji se ovoga puta bavi različitim aspektima nacionalizma te nabavite svoj primjerak. Kako je izgledalo predstavljanje prethodnog broja časopisa pogledajte ovdje, a predavanje u organizaciji Udruge “Obnova” na vrlo aktualnu temu Islamske države ovdje.