Nakon dojave da je Danijel Brnos, sumnjivac za pokušaj ubojstva bivše djevojke i njezinog kolege, viđen u marketu u Kanfanaru, u poslijepodnevnim satima odvijala se helikopterska pretraga terena, piše Regional Express. Policijski helikopter kružio je iznad Kanfanara i Limske drage u potrazi za sumnjivcem, kako su novinari doznali od očevidaca s terena. Službena potvrda policije zasad nije stigla. Policijska glasnogovornica Nataša Vitasović danas je demantirala napise u medijima da je Brnos viđen na području Kloštra, kao i da se nalazio u blizini policije pa pobjegao. Dodala je i da dojave građana zasad nisu pomogle, a da se iste mogu još uvijek uputiti na 192.