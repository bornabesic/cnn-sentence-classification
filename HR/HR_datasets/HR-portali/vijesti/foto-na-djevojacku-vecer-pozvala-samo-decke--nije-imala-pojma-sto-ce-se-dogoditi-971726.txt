Foto: Instagram 24-GODIŠNJA Rebeca Brantes iz Brazila nije imala koga od prijateljica pozvati na snimanje djevojačke pa je odlučila obratiti se svojim frendovima, piše BoredPanda. Sudeći po fotkama, to je ispala odlična ideja. "Palo mi je to na pamet tjedan dana prije vjenčanja. Htjela sam napraviti slike sebe i djeveruša na kojima smo sve u kućnim ogrtačima, smijemo se, zabavljamo, pijemo šampanjac i slično. Rastužila sam se jer nisam to mogla napraviti", rekla je. "Snimanje je na kraju bilo jako zabavno. Svi smo pili žestice i ponekad se toliko smijali da smo morali uzimati pauzu od snimanja da dođemo sebi", izjavila je i pohvalila fotografa Fernanda Duquea. Rebeca studira računalno inženjerstvo i samo je jedna od četiri cure na predavanjima koje pohađa 60 muškaraca, tako da nije ni čudo da je stekla uglavnom muške prijatelje. Nakon što je podijelila fotke na društvenim mrežama, internet se zaljubio u ovu blesavu ekipu. "Jako sam zadovoljna s fotkama. Dovoljno je samo da ih pogledam i smijem se kao luda. Ali nikad nisam pomislila da će sve postati pravi hit na internetu", dodala je.