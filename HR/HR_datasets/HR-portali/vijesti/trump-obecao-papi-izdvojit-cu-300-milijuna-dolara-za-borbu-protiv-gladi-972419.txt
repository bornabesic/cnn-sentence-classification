Foto: FAH AMERIČKI predsjednik Donald Trump obećao je danas papi Franji da će se angažirati u borbi protiv gladi i dodijeliti iznos od 300 milijuna dolara u tu svrhu.  Predsjednik je ponovio angažman Sjedinjenih Država u borbi protiv gladi, piše u priopćenju tiskovne službe Bijele kuće.  "Kao što je priopćio Vatikan, Sjedinjene Države ponosno najavljuju proračun veći od 300 milijuna dolara za borbu protiv gladi, posebice u Jemenu, Sudanu, Somaliji i Nigeru", dodaje se u priopćenju.  Prema Svjetskom programu za hranu (WFP), više od 20 milijuna osoba živi u područjima pogođenima sušom u Nigeriji, Južnom Sudanu, Somaliji, Jemenu gdje vlada glad tijekom najgore krize u posljednjih 50 godina. Kriza u Nigeriji  U Nigeriji WFP je dostavio pomoć za 1,2 milijuna dolara, ali još im nedostaje novca.  Još 600.000 osoba prijeti glad, a one su nedostupne blizu granica s Nigerom i Čadom zbog sukoba koji su u tijeku.  WFP-u treba 230 milijuna dolara od svibnja do listopada za borbu protiv gladi u Nigeriji.  U Ženevi su Ujedinjeni narodi prije 10 dana najavili da će ove godine biti potrebno 1,4 milijarde dolara za pomoć 1,8 milijuna izbjeglica pred gladi i ratom u Južnom Sudanu.