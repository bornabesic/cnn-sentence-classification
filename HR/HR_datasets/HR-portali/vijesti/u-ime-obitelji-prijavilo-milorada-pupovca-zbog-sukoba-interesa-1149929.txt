Udruga U ime obitelji Povjerenstvu za odlučivanje o sukobu interesa podnijela je prijavu protiv saborskog zastupnika Milorada Pupovca. U priopćenju navode da su ga prijavili zbog odluke koja je donesena na sjednici Savjeta za nacionalne manjine, kojeg je Pupovac član, održanoj 5. svibnja 2016. godine gdje je odlučeno da će se Srpskom narodnom vijeću iz državnog proračuna RH za 2016. godinu dodijeliti 3.590.000,00 kuna.  Udruga smatra da se Pupovac nalazi u direktnom sukobu interesa jer je član tijela koje je dodjeljivalo te primalo spomenuta financijska sredstva. - Pupovac je također u sukobu interesa kao član Savjeta za nacionalne manjine i kao član saborskog Odbora za ljudska prava i prava nacionalnih manjina. Savjet Odboru dostavlja Godišnje izvješće o utrošku sredstava osiguranih u Državnom proračunu Republike Hrvatske, što znači da Pupovac kao član nadležnog tijela (Odbora) odlučuje o usvajanju Izvješća koje podnijelo tijelo kojeg je on član (Savjet), a odnosi se na trošenje sredstava dodijeljenih tijelu kojeg je on predsjednik (Srpskom narodnom vijeću), čime je Pupovac u sukobu interesa - navodi se u priopćenju.  >> Udruga U ime obitelji objavila izvještaj o Novostima: 'Grubo se vrijeđaju vjerski osjećaji katolika' 