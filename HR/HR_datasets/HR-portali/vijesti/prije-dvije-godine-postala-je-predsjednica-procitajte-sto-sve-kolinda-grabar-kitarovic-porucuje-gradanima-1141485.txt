– Hvala vam na povjerenju koje ste mi ukazali i znajte da vas nikada neću iznevjeriti – poručila je danas Kolinda Grabar-Kitarović koja se na Facebooku prisjetila kako je prije dvije godine izabrana na mjesto predsjednice. Grabar-Kitarović poručila je i kako joj je na prvom mjestu "dobrobit hrvatskog naroda i svih hrvatski građana" te da je sve što radi u zemlji i inozemstvu "usmjereno je na povratak optimizma i vjere u nas same". – Nemojte dopustiti da vas obeshrabre oni kojima ništa ne predstavlja ni hrvatska država ni hrvatske institucije. O tome ću govoriti večeras na HTV1 u emisiji Tihomira Dujmovića "Iza zavjese" u 21.15 – izjavila je Kolinda Grabar-Kitarović. >> Predsjednica Grabar-Kitarović u novoj HRT-ovoj emisiji progovorit će o putu u SAD 