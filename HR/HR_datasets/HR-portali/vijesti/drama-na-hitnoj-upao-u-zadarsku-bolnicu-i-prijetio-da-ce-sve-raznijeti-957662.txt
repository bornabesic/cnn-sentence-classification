Foto: Hina U CENTAR za hitnu medicinu i objedinjeni hitni prijem (OHBP) u zadarskoj bolnici u subotu navečer ušao je 38-godišnjak prijeteći da će odjel raznijeti bombom, nakon čega je intervencijom policije utvrđeno da u krvi ima 2,42 promila alkohola te je udaljen iz bolnice, a eksplozivna naprava nije pronađena, doznaje se iz Policijske uprave Zadar.  Muškarac je u bolnicu ušao nešto poslije 20 sati i više puta zaprijetio da će iz vozila donijeti bombu i raznijeti Hitni bolnički prijem, jer nije dobio tablete koje je tražio.  Dolaskom policije svladan je i utvrđeno je da u krvi ima 2,42 promila alkohola, a eksplozivna naprava nije pronađena.  Muškarac je odvezen je u policijsku postaju, gdje je zadržan do otriježnjenja i protiv njega je podignut optužni prijedlog zbog remećenja javnog reda i mira, potvrdili su iz PU Zadar.