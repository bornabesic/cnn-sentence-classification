Uslijed udara vozila 48-godišnjak je preminuo na mjestu događaja U srijedu oko 23.10 u Vinkovcima je, na raskrižju ulica K. Zvonimira, A Šenoe i M. J. Zagorke, 48-godišnjak iz Vinkovaca upravljajući osobnim automobilom „Suzuki Wagon“, krećući se ulicom M. J. Zagorke, prilikom izlaska na ul. K.Zvonimira oduzeo prednost prolaska osobnom automobilu „Opel Vectra“ kojim je upravljao 24-godišnjak iz Vukovara. Uslijed udara vozila 48-godišnjak je preminuo na mjestu događaja, dok su 24-godišnjak i putnici u njegovu vozilu, 34-godišnjak iz Vukovara i 30-godišnjak iz Nuštra, lakše ozlijeđeni. Očevidom je utvrđeno kako je 24-godišnjak pod utjecajem alkohola upravljao vozilom prije stjecanja prava na upravljanje vozilom. 