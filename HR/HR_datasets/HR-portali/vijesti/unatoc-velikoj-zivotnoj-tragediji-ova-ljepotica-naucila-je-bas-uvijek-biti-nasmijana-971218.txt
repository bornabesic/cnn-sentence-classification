Foto: REX, Instagram ČEŠKA ljepotica danas ima 37 godina. Radi se o poznatoj manekenki Petri Nemcovoj, koja je sinoć zasjala na crvenom tepihu 70. filmskog festivala u Cannesu u dugoj, sexy haljini bijele boje te još jednom pokazala kako joj na izgledu mogu pozavidjeti i neke duplo mlađe kolegice.  Na Petri baš ništa ne odaje te godine, a njezin osmijeh od uha do uha jučer je zarazio sve prisutne.  No, nije sve u njezinom životu bilo med i mlijeko. U prosincu 2004. godine, Petra je preživjela razorni tsunami na Tajlandu, kada je izgubila zaručnika Simona Atleea, koji se utopio. Ona je preživjela tako što se 8 sati držala za palmu, dok nije stigla pomoć, a u bolnicu je prevezena s unutarnjim ozljedama i nekoliko slomljenih rebra.  Petra se nakon tragedije posvetila humanitarnom radu, za koji je sama priznala kako joj je puno pomogao da se lakše suoči s tom traumom.   Nakon tragedije, Petra je imala uglavnom vrlo kratke romanse. Neko vrijeme ljubila je i pjevača Jamesa Blunta, a iza nje su i propale zaruke s britanskim glumcem Jamiejem Belmanom, veza s bivšim premijerom Haitija, Laurentom Lamotheom, te romansa s vozačem Formule 1, Lewisom Hamiltonom. Danas priznaje da je zaručena, no ne zna se tko je sretnik.