Render: Peisert Design SVEGA nekoliko dana dijeli nas od premijere BMW-ove serije 8.  BMW će već 26. ovog mjeseca BMW će na Concorso d’Eleganza Villa d’Este premijerno predstaviti dugo iščekivanu seriju 8. Doduše, radi se o konceptu, no po svemu sudeći proizvodna izvedba neće se drastično razlikovati.  Kako bi skratili vrijeme do dolaska reinkarnacije modela zbog kojeg su mnogi postali sljedbenici bavarske marke, predstavljamo najnoviji uradak Peisert Designa. Render nove 8-ice Jan Peisert bazira na temelju špijunskih snimki, ali i nedavnog službenog teasera siluete vozila.   I ne samo to, uz render nove serije 8 isti nam autor predstavlja i M8 izdanje s unikatnim detaljima (naslovni render).  Zasad je poznato kako će nova 8-ica djeliti CLAR platformu s prestižnim limuzinama (serije 5 i 7), a u ponudi motora najzanimljiviji će biti 6.6 V12 s preko 600 KS i 800 Nm. U tom slučaju računajte na cijenu osjetno višu od 150.000 eura koliko bi trebala stajati "bazna" izvedba.