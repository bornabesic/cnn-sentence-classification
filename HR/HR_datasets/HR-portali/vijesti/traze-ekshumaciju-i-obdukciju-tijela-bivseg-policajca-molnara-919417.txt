Saborski Odbor za predstavke i pritužbe zaključio je danas na sjednici da bi Državno odvjetništvo, u suradnji s drugim institucijama, “trebalo razmotriti mogućnost izdavanja naloga za obdukciju i ekshumaciju tijela policajca Dina Molnara iz Međimurja koji je nađen mrtav u siječnju prošle godine”. Odboru su se prije obratili Molnarovi roditelji koji se ne slažu s policijskom verzijom da je njihov sin počinio samoubojstvo, a posebno su zamjerili što nije napravljena obdukcija kojom bi se točno utvrdilo što se dogodilo. Saslušani su u prosincu, istovremeno s predstavnikom MUP-a koji je istaknuo da je sudski vještak nedvojbeno utvrdio da je riječ o samoubojstvu. >>Obitelj Dine Molnara sumnja u priču o samoubojstvu