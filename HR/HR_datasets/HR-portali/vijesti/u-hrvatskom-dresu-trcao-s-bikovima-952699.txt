Utrke s bikovima i gađanje rajčicama u španjolskom gradu Pamploni poznate su širom svijeta. No, nemaju svi priliku doći do Španjolske pa su se domišljati Amerikanci sjetili kako bi bilo dobro tu manifestaciju organizirati u Sjedinjenim Američkim Državama. Tako je nastala utrka pod nazivom "The Great Bull Run" (Velika utrka s bikovima), koja se drugu godinu zaredom održava na nekoliko lokacija diljem Sjedinjenih Američkih Država. Posljednja je održana u kalifornijskom gradu Pleasantonu, a nama je postala posebno zanimljiva nakon što su objavljene fotografije s utrke. Kako to već biva, Hrvata ima u svim dijelovima svijeta, a jedan od njih odlučio se sudjelovati u natjeravanju s bikovima u Kaliforniji. Kako bi ga obitelj i prijatelji lakše uočili, ispred opasnih rogova trčao je u prepoznatljivom hrvatskom dresu, pa su tako bijelo-crveni kvadratići još jednom došli u prvi plan. >>Bijeg od rogova: Je li ovo dosad najopasniji 'selfie'?! >>U prvoj ovogodišnjoj utrci s bikovima u Pamploni ozlijeđene 4 osobe