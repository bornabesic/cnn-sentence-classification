Foto: Google Maps U NOĆI sa subote na nedjelju, oko jedan sat poslije ponoći, 33-godišnji muškarac divljao je po Importanne centru u Zagrebu, mahao nožem i prijetio okupljenima. Došlo je i do fizičkog okršaja, a divljak je uskoro priveden u policiju.  "Doveden je u službene prostorije na prekršajnu obradu zbog narušavanja javnog reda i mira, a nakon toga je provedeno kriminalističko istraživanje zbog kaznenog djela tjelesne ozljede. Nakon istraživanja predan je pritvorskom nadzorniku, a nadležnom odvjetništvu je podnesena kaznena prijava", rekli su nam iz policije.  Kako smo neslužbeno doznali, protiv 33-godišnjaka je podignuta kaznena prijava jer je jednom maloljetniku nanio lakše tjelesne ozljede.