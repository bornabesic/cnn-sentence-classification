Screenshot: Twitter VRIJEDNOST američke aviokompanije United Airlines sunovratila se nakon skandala s brutalnim i sramotnim izbacivanjem putnika s njihovog leta. >>Ima li vas avioprijevoznik pravo izbaciti iz aviona? Dionice pale za 750 milijuna dolara Nakon što su videosnimke prikazale okrvavljenog i izbezumljenog putnika kojeg policajci i službenici aviokompanije nasilno izbacuju iz aviona samo zato što je let prebukiran, kapitalizacija tvrtke na tržištu, odnosno vrijednost njenih dionica, pala je za više od 750 milijuna dolara. "Dionice United Airlinesa su dobile premještaj", našalio se jedan tviteraš, referirajući se na njihov pad.   Trenutna vrijednost aviokompanije je 21.7 milijardi dolara, javlja Gizmodo. Putnik koji je izbačen iz aviona je 69-godišnji kinesko-američki liječnik David Dao. Prije nego su ga doslovno odvukli iz aviona, policajci su, slučajno ili namjerno, zabili Dau lice u rukohvat i ozlijedili ga. Na snimci koju je objavila putnica iz aviona vidi se Dao kako, okrvavljen i u šoku, ponavlja: "Samo me ubijte".   Kinezi optužuju aviokompaniju zbog rasizma, traže bojkot Kako javlja BBC, putnik je također vikao: "Izabrali ste mene jer sam Kinez". Vijest je posebno odjeknula među kineskim korisnicima na kineskim društvenim mrežama. Tisuće Kineza izražavaju svoj šok i bijes na stranici Sina Weibo, gdje je vijest o incidentu dobila više od 95 milijuna pregleda. "Razumijem da je razlog aviokompanije taj što su prodali previše karata. Dakle bili su spremni olako uzeti novce ljudi i maltretirati nekoga tko je zaista morao biti negdje, iako uopće nije kriv?", komentirao je tako jedan korisnik. "Ovdje se dogodilo aktivno rasno profiliranje. I Amerika se čudi zašto je ljudi optužuju da nema poštovanja za društvene pokrete?", dodao je drugi. Drugi su podijelili vlastita traumatična iskustva koja pripisuju rasizmu prema Kinezima. Na kineskoj mobilnoj aplikaciji WeChat neki korisnici pozvali su na bojkot United Airlinesa dok se ne povede službeni postupak oko incidenta. Slično je i na vijetnamskim društvenim mrežama. "Ovo je znači ono što zovu američka civilizacija???", zajedljivo se zapitao jedan korisnik.