U zadnjem tjednu mozga MS Tim Hrvatska uputio je otvoreno pismo ministru zdravstva Vlade RH kao i ravnatelju HZZO-e u kojem su ih pozvali da obrate pozornost na građane koji imaju oštećenja ovog najvažnijeg ljudskog organa. U pismu stoji kako je Hrvatsko neurološko društvo na svojoj sjednici u ožujku jednoglasno donijelo prijedlog novih kriterija za liječenje multiple skleroze koje je potom poslano HZZO-u. I Udruga MS tim Hrvatska je podržala nove kriterije jer su bili mišljenja kako će i oboljeli od multiple skleroze u Hrvatskoj napokon dobiti uvjete za početak liječenja kakvi se primjenjuju u razvijenim zemljama. Taj prijedlog je značio i da bi umjesto dosadašnjeg čekanja, koje je nerijetko trajalo i nekoliko godina, jer se moralo imati dva relapsa liječena steroidima, oboljeli bi posebno skupe lijekove trebali dobiti odmah po uspostavljanju dijagnoze. Ti novi kriteriji trebali su ispraviti i nelogičnost prema kojoj prvih šest mjeseci liječenja bolesnicima kojima je potrebna druga linija lijekova ide na trošak bolnica. -I danas godinu dana kasnije HZZO nije donio nove kriterije pa molim ministra zdravlja kao i ravnatelja HZZO-a da nas se barem danas sjeti te nam odgovori do kada moramo čekati, stoji u pismu MS tima Hrvatska odakle napominju i da su radi brojnih nelogičnosti u liječenju oboljeli od multple skleroze u Hrvatskoj u nepovoljnom položaju. >> Melodija pjesme Yesterday i ideja  o Frankensteinu nastale su u snu Najavljuju i da će prijedlog novih kriterija poslati i ministru Kujundžiću, a da ako u ministarstvu ne znaju što i kako napraviti da se obrate kolegama u Sloveniju. -Liječenje lijekovima druge linije ne bi smjelo teretiti sredstva bolničkog proračuna jer se navedenim ograničava propisivanje lijekova druge linije bolesnicima kojima je navedeno liječenje neophodno i stavlja bolesnike s multiplom sklerozom u nepravedan položaj naspram ostalih bolesti, stoji u pismu koje u ime 6.000 oboljelih od ove bolesti potpisuje predsjednica MS tima Hrvatska Mirjam Jukić.  