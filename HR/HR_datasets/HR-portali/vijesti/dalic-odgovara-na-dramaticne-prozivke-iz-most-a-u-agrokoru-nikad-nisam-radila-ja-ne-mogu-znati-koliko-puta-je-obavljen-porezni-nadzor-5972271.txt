O krizi na vrhu vlasti i o prozivkama Mostovog ministra Vlahe Orepića, oglasila se i ministrica gospodarstva Martina Dalić. - Ja kao što znate u Agrokoru nikad nisam radila. Poznajem zaposlenih dvoje ljudi, a vlasnika sam srela pet puta u životu. Ono što radim kao potpredsjednica Vlada da se sačuva stabilnost gospodarstva koje je bilo ugroženo gomilanjem rizika u Agrokoru. - Hrvatska vlada opazila je probleme koji mogu nastati zbog rizike u agr. pripremila je zakonodavni okvir i radimo svakodnevno na stabiliziranju stava i rizika. Pred izvanrednom upravom je velik i složen posao jer to što se gomilalo mjesecima može se promijeniti preko noći. - Kada govorimo o poreznom nadzoru, u svakoj državi re radi temeljem analize rizika, temeljem svojih stručnih procjena samostalno odabire trenutak kada će i kako obavljati nadzor. - Ja kao potpredsjednica Vlade ne mogu znati kada koliko puta i gdje je obavljan nadzor. Kako to Grmoja i Mostovci mogu znati ja ne znam, no to pokazuje na temeljnu razliku između nas. - Mi se zalažemo za funkcioniranje ustava, a ovo pokazuje da postoje ljudi kojima je politički nadzor Porezne uprave cilj. - Nakon formiranja vlade uloženo je puno truda i energije u razvoj suradnje i uspješnog funkcioniranja vlade. Međutim kolege iz Mosta jučer su digli ruku protiv iskrene komunikacije na načelima zakonitosti i profesionalnog funkcioniranja vlasti. Zalažu se za duboko politiziranje institucija – kazala je Dalić. Optužbe na svoj račun komentirao je i ministar financija Zdravko Marić. Sve procedure su propisane zakonom, kako se porezni obveznici nadziru, kako se poduzimaju mjere… Što se tiče velikih poreznih obveznika, postoji posebni odjel koji je ustrojen, on kao i ostali, funkcionira po principu dostavljenih službenih podataka, temeljem drugih izvora poput Fine pa čak i temeljem drugih izvora, medija i sličnog. U slučaju velikih poreznih obveznika nadzor se provodi kontinuirano, to je ključno – kazao je Marić pa dodao kako ne želi komentirati da porezni nadzor nije obavljen u Agrokoru od 2007. - To je optužba za koju trebate pitati onoga tko je to rekao, ja to ne želim komentirati. Postoje institucije koji nas obavezuju da neke podatke ne iznosimo, ovo ne mogu komentirati, morate pitati odakle informacija. Ja se zalažem za unapređenje svih institucija, ako su te informacije došle do kolega iz Mosta, evidento postoje propusti u funkcioniranju određenih institucija. Stojim iza porezne uprave i smatram da rade pošteno i časno svoj posao. Sigurno ima individualnih propusta, ali svi detalji koji su izneseni, morate pitati onoga tko je iznio. - Porezna uprava provodi sve zakonom propisane mjere za efikasnu naplatu duga svih poreznih obveznika. Nitko nema nikakav preferencijalni status, procedure jednake vrijede za sve - Ja ih osobno ne znam, ne znam koliko je nadzora bilo obavljeno. Nije na meni da dajem naputak poreznoj što da radi i vjerujem da su se i drugi ministri vodili istim principom. Zabrinjava me da neki očito misle da to postupanje nije adekvatno, da treba govoriti kako se radi, a ja sam postupao samo i isključivo po zakonu. - Meni osobno i profesionalno zadnjih tjedana situacija je kakva je. Izrečene su teške optužbe, a ja ću ovaj puta reći izrazito neutemeljene i argumentirano ću ih pobiti. Obzirom na jačinu optužbi išlo se čak puno niže od toga, čak i najniže strasti, ugrožavanje mojeg ljudskog integriteta i dostojanstva Od prvog dana sam radio u javnom interesu i o mom radu najbolje govore rezultati. To je rezultat rada cijele Vlade. Mene opozivaju na pravni poredak, to je njihova stvar, ali ja sam vrlo jasno došao prezentirati dokumente koje je Vlada usvojila, a koji se tiču važnog okvira da svi vidimo koji su to smjerovi ekonomske i fiskalne politike koje Vlada ima na raspolaganju. O većini u Saboru Marić je kazao kako će se sve znati u srijedu. To ćemo vidjeti, bitna je rasprava u srijedu, ali to će biti prilika da snagom argumenta odbacim sve neutemeljene optužbe, obranim svoje dostojanstvo, a što će biti dalje, to ćemo vidjeti. Dobio sam potporu premijera i Vlade, mislim da sam je zaslužio, ali uvijek sam isticao da ću raditi časno i u javnom interesu. Ostalo su insinuacije. U srijedu ću odgovoriti na sve optužbe i komentare na moje izjave, koje su se uvijek temeljile na informacijama kojima sam raspolagao. Izvješća su ukazivala na probleme, ali i na stabilnost, zato sam i rekao ono zbog čega me Vrdoljak proziva. Prema kolegama iz Mosta od prvog dana sam bio izuzetno otvoren, nikome ništa nisam skrivao pa tako ni njima. Nikad nismo radili distinkciju između HDZ-ovih i Mostovih ministara. Žao mi je što sad nisu našli za shodno da mi postave jedno jedino pitanje oko toga, nisam dobio priliku ništa reći, stvorili su svoje mišljenje.