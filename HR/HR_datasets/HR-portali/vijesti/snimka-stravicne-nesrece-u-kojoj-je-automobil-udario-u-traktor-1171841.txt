Teška prometna nesreća dogodila se u ponedjeljak oko 17.35 sati u Starom Čiču kraj Velike Gorice, a u kojoj je teško ozlijeđen 59-godišnji vozač traktora.  Kronike Velike Gorice sada su objavile snimku nesreće u kojoj je automobil naletio na traktor, a koliko je jak udarac bio može se vidjeti u videu.  PU zagrebačka je izvijestila kako je 59-godišnjak upravljao neregistriranim traktorom marke IMT 533 Habdelićevom ulicom u smjeru istoka. Dolaskom do raskrižja s Ulicom Seljine brigade, koja je označena kao cesta s prednošću prolaska, ušao je u raskrižje i prilikom ulaska u dvorište Habdelićeve ulice broj 2 na stražnji dio traktora naletio je renault clio zagrebačkih registracijskih oznaka kojim je upravljao 35-godišnjak, a kretao se Ulicom Seljine brigade u smjeru sjevera.  Nakon naleta vozač traktora pao je na kolnik i teško se ozlijedio te mu je liječnička pomoć pružena mu u KBC Zagreb.