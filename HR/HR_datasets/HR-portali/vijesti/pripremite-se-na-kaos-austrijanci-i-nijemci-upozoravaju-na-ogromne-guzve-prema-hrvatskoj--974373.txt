Foto: FAH VELIK broj građana Austrije i Njemačke uputit će se ovog vikenda u smjeru Hrvatske i Italije. Rezultat će biti velike gužve, upozorava austrijska državna televizija ORF.  Kako u dijelovima Njemačke i u Austriji počinju školski praznici te se u nedjelju i ponedjeljak slavi kršćanski blagdan Duhovi, velik broj turista danas popodne kreće u toplije krajeve.   Najveće gužve očekuju se u subotu 3. lipnja na cestama prema Hrvatskoj i Italiji. Posebno se upozorava na tunel Karavanke na granici Austrije i Slovenije, prenosi Croexpress.  Njemački autoklub ADAC napominje kako se gužve u povratku očekuju u ponedjeljak i utorak (5. i 6. lipnja).