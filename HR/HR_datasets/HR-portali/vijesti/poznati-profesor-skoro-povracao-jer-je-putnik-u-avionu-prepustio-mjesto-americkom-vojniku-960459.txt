Screenshot: YouTube, 123rf GEORGE Ciccariello, profesor povijesti na američkom sveučilištu Drexel, poznat je po izjavama koje mnoge Amerikance čine bijesnima, a osobito konzervativce, piše AOL.  Ranije ovog tjedna neke je uspio izluditi objavom na Twitteru iz aviona.  "Pokušavam ne povraćati ili vikati o Mosulu"  "Neki tip je upravo prepustio mjesto u prvom razredu vojniku u uniformi. Ljudi mu zahvaljuju. Pokušavam ne povraćati ili vikati o Mosulu", napisao je.  Krajem siječnja također je šokirao izjavom na Twitteru o "bijelom genocidu": "Sve što želim za Božić je bijeli genocid", objavio je.   Šala na račun zagovornika nadmoći bijelaca  Sljedeći dan objasnio je da je to bila šala na račun rasista koji vjeruju da će bijelci biti pobijeni u genocidu.  "Za one koji nisu mogli sami istražiti, 'bijeli genocid' je ideja rasista zagovornika nadmoći bijelaca kojim označavaju sve, od međurasnih odnosa do multikulturalnih politika".