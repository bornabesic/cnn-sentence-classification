Na iznenađenje mnogih samo 20 metara od stožera koalicije 'Zagreb je naš' sa svojim društvom u kafiću sjedi zagrebački gradonačelnik Milan Bandić. Kada smo ga došli upitati kako to da nije u svom stožeru gdje ga se očekuje i može li išta reći o trenutnim reultatima izbora Bandić je uzvratio da još uvijek ne želi davati izjave i da je tu u privatnom društvu prijatelja. Na naš dodatni upit kako mu se čini atmosfera odmah u blizini njega, u stožeru koalicije 'Zagreb je naš' i kako gleda na njihov uspjeh i rezultat na izborima Bandić je uzvratio: 'Ne pratim što se tamo događa, gledam u fontane ispred sebe', a u tom trenutku uz prskanje vodoskoka u fontanama čula se i glazba iz naše opere Ero s onog svijeta.