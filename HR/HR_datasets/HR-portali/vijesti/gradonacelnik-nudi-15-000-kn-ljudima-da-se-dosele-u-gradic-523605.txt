Daniele Galliano, čelni čovjek gradića Bormida u talijanskoj Liguriji, želi privući ljude u svoje udaljeno mjesto nudeći im 2.000 eura. S iseljavanjem mladih ne suočava se samo Hrvatska. Nakon što su se mnogi preselili u veće gradove u potrazi za poslom u Bormidi je ostalo svega 394 stanovnika.  Galliano je svojim budućim sumještanima ponudio povlaštenu stanarinu od 370 kuna mjesečno i jednokratni iznos od 15.000 kuna. Gradsko vijeće još nije detaljno razradilo plan, ali već imaju puno zainteresiranih. - Mala smo zajednica, ali smo veoma srdačni. Visoko smo u planinama, ali nismo daleko od mora - to je zdrav životni stil, zrak je veoma čist - rekao je jedan od stanovnika i vijećnika, prenosi Mirror. Iako bi se mnogi tamo preselili u trenu, neki se ipak brinu zbog nedostatka posla. Jednokratna pomoć je izvrsna, ali nije dugoročno rješenje. 