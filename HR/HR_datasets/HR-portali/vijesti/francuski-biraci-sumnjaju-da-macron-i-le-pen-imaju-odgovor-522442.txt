Tjedan dana prije odlučujućeg drugog kruga francuskih predsjedničkih izbora, brojni birači sumnjaju da dvoje kandidata mogu riješiti problem kronične nezaposlenosti ili sigurnosti, pokazala je anketa objavljena u nedjelju. Istraživanje Ifopa pokazuje ta dva ključna bojišta dok centristički kandidat Emmanuel Macron i Larine Le Pen iz krajnje desnice ulaze u posljednji tjedan kampanje, kojim bi trebali dominirati gospodarstvo i granice. Ankete predviđaju da će Macron, bivši ministar gospodarstva, pobijediti 7. svibnja s 59-60 posto glasova. No, u zamahu je Le Pen čija je popularnost u posljednjih tjedan dana porasla pet posto. Prema anketi Ifopa, 45 posto birača vjeruje da nijedan od kandidata neće riješiti problem nezaposlenosti koja već godinama iznosi oko deset posto. A 36 posto drži da nitko od finalista nije u stanju zaštititi Francusku od napada, pokazalo je istraživanje. 