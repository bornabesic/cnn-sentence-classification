Gusti dim koji se jutros proširio nebom iznad rafinerije Urinj zabrinuo je mještane koji su slikali prizor sa svojih balkona. No iz postrojenja Ina, koja je u nadležnosti rafinerije Urinj, doznajemo da nema mjesta panici.  - Obavještavamo Vas da je dana 11. svibnja 2017. oko 9 sati u dijelu luke Bakar koji je pod rekonstrukcijom, na području gata 2 koji je van funkcije, došlo do manjeg požara uzrokovanog rekonstrukcijskim radovima koji su u tijeku. Požar je odmah ugašen intervencijom rafinerijske vatrogasne postrojbe. Nije bilo ozlijeđenih, a eventualna materijalna šteta će se naknadno utvrditi. Nadležne službe su pravovremeno obaviještene. Događaj nije imao utjecaj na okoliš - stoji u priopćenju Ina rafinerije.   