Potpredsjednica SDP-a Milanka Opačić gostujući u Dnevniku Nove TV kazala je da predsjednik SDP-a i bivši premijer Zoran Milanović u ovom trenutku traži posao.  - Za razliku od nekih drugih premijera koji su već s premijerske pozicije tražili svoje alternativno rješenje i imali su već dogovoren drugi posao, Zoran Milanović to nije napravio. U ovom trenutku traži posao i za 14 dana više neće biti ni predsjednik kluba ni predsjednik stranke. Onog trenutka kada nađe posao, otići će iz parlamenta - kazala je Opačić te dodala da se Milanović "u potpunosti maknuo iz bilo kakvog izbornog procesa".  Smatra da je Orsat Miljenić najbolji kandidat za novog predsjednika SDP-a. - Onaj koji do sada nije sudjelovao u sukobima, šalabahterima, podjelama. Netko tko može ispočetka krenuti u komunikaciju sa svim našim članovima, koji može integrirati stranku. Od svih kandidata u ovom trenutku ja jedino te kvalitete vidim kod Orsata Miljenića - kazala je na pitanje tko je za nju najbolji kandidat za predsjednika SDP-a.  >>Počela i službena kampanja: Potvrđeno osam kandidata za predsjednika SDP-a >>Nema favorita, šef SDP-a bit će izabran tek u drugom krugu. A Plenković nije dobro počeo, podsjeća na Sanadera 