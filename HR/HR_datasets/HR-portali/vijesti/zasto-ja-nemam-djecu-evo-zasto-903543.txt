Screenshoot: Facebook ŽIVOT s djecom je naprosto divan. Zna to svaka mama i svaki tata i svaki brat i sestra. Na koncu, svi smo mi nekada bili klinci i svi smo mi imali neke ultra nestašne epizode kojima smo (malo je reći) zagorčali život našim roditeljima. Barem na kratko. Dok nisu očistili nas i nered koji smo napravili. A takve sitne nestašluke pronašla je i ekipa Ellen De Generes te ih stavila u mini kompilaciju s maksi učinkom - smijeha naravno. Jer nije smiješno samo ono što djeca naprave, smiješni su izgovori koje djeca imaju. Oni će uvijek, ali uvijek pronaći pravi odgovor da svoju krivicu apsolutno izignoriraju, ili, ako je ikako moguće, prebace na nekoga drugog. Misle li da smo mi roditelji baš takvi naivci? Ne baš, ali - ako prođe - prođe! Ovih nekoliko urnebesnih situacija našlo se u kompilaciji koja je objavljena na Ellentube-u. A iako je nazvana "Zašto ja nemam djecu", vjerujem da čak i onaj koji je smislio taj naslov nije mislio baš doslovno. Jer, ipak, djecu volimo i kada su dobra i kada su nestašna, a s obzirom da su toliko slatki svaki im se nestašluk brzo prašta. Pa djeca su. Zar ne? :)