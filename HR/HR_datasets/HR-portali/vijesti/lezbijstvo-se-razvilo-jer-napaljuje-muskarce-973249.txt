Screenshot: YouTube NOVA studija tvrdi da je lezbijstvo, ljubav i privlačnost između dvije žene, nastalo jer napaljuje muškarce. LGBT zajednica se, naravno, razbjesnila. Istraživanje je objavljeno u časopisu "Personality and individual differences", a provedeno je na Sveučilištu Nicosia na Cipru, piše Indy100. Ispitali su 1509 heteroseksualaca i ni jednu homoseksualnu osobu i došli do rezultata da 30% muškaraca u kratkoročnim vezama i 15% njih u dugim vezama želi da se njihova partnerica seksa s drugom ženom. Samo 7.8% heteroseksualnih žena reklo je isto o svojim partnerima. Na temelju ovog, istraživači su zaključili da je muškarčeva želja da žena spava s drugom ženom uzrokovalo lezbijstvo. "Žena, vođena svojim seksualnim željama, može potražiti seksualni kontakt izvan svoje duge veze. Kad se ova žena seksa s drugom ženom ne seksa se s drugim muškarcem i time seksom s istim spolom smanjuje rizik od toga da se njen partner osjeća prevarenim", piše u studiji. Nakon što je studija objavljena i na portalu Pink News te International Business Times, LGBT zajednica potpuno je poludjela. "Korištenje izraza 'znanstveno' u ovom je slučaju poprilično rastegnuto. Kako k vragu mislite da možete nešto saznati o ženskoj seksualnosti tako što istražujete muškarce?", razljutila se jedna žena. "Naravno, jer je homoseksualnost izbor", sarkastično se osvrnuo jedan čitatelj. "Lezbijka sam jer sam rođena takva, fizički i emocionalno me privlače žene. Muškarci nisu centar svijeta", napisala je jedna čitateljica. Diana Fleischman, psihologinja na Sveučilištu Portsmouth smatra da studija zapravo pokazuje utjecaj porno industrije na muškarčeve preferencije, a da se ne radi o znanstvenom istraživanju. "Studija u potpunosti ignorira mnoge druge moguće pretpostavke i postavlja tvrdnje koje nisu podržane dokazima koje su dali. Trojac, u kojemu su dvije žene i jedan muškarac, toliko je česta tema u pornićima da smatram da je jako teško analizirati tu jednu varijablu. Postoji veliki kulturni utjecaj pornića jer je svojstveno muškarcima da formiraju asocijacije putem klasičnog uvjetovanja i stimulacije te seksualnog uzbuđenja", izjavila je psihologica.