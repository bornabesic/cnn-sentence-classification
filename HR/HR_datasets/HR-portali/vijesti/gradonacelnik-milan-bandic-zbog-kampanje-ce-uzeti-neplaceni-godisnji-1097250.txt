Zagrebački gradonačelnik Milan Bandić ovo će ljeto otići na neplaćeni godišnji odmor zbog kampanje. U 16 godina, koliko je na čelu Zagreba, Bandić je samo jednom upisao godišnji, i to 2009., iskoristivši ga onako kako će i ovogodišnji – za kampanju. Posao u Zagrebu neće trpjeti – obećava Bandić poručujući da će sve prepustiti zamjenici Vesni Kusin. “Prepuštanje” obveza, ipak, bit će tek formalno jer Bandić si neće dozvoliti izostanak s otvaranja gradilišta i novouređenjih gradskih ulica. – Umjesto 16 sati radit ću 20 sati jer ono što je danas odlika gradonačelnika Zagreba sutra će možda biti odlika gradonačelnika Hrvatske – kazao je. Zaključuje da u odnosu na ostale kandidate ima iskustvo, odlučnost i moć okupljanja. >> Milan Bandić: "Ja sam najveća pčela i plešem kao balerina" >> Bandić: Sadašnja Vlada je cirkus i Big Brother, mi smo rješenje 