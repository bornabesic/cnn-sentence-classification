Zoran Milanović u petak ujutro nije bio u Saboru i nije osobno svjedočio cirkusu koji se ondje događao, ali sigurno mu nije teško pala činjenica da ponovno nije bilo kvoruma, pa je propalo glasanje. Nekoliko sati nakon sjednice i 'bijega' SDP-ovih zastupnika, šef najveće oporbene stranke oglasio se preko Facebooka. - Situacija u Saboru pokazala je da Vlada i fiktivna parlamentarna većina ne funkcioniraju. Hrvatska se nalazi u ozbiljnoj političkoj krizi zbog koalicije koja nije sposobna donositi zakone. SDP je spreman preuzeti odgovornost za vođenje zemlje i nastaviti raditi tamo gdje smo stali - napisao je Milanović na Facebooku.