Sarajevo Resort Ovsenik, smješten u Tarčinu u BiH, prvi je grad naseljen isključivo arapskim stanovništvom. Osim toga, kako bi osigurali privatnost, ograđen je visokom ogradom i zaštićen privatnim osiguranjem – ući ne smije nitko.  Prema Biznisinfo.ba, naselje se sastoji od otprilike 160 kuća s velikim brojem pratećih sadržaja i jezerom u središtu. Izgradnja traje i dalje, a grad se širi.    No ovaj je grad sada pust, pa je svima koji dođu u ovome terminu ipak dozvoljeno ući. Naime, grad je pun tijekom ljeta kada se njegovi stanovnici osjećaju kao kuće, ali okruženi vodom i zelenilom. Tijekom tih ljetnih mjeseci, strogo čuvanom naselju smiju pristupiti samo oni koji rade poslove poput konobarenja, spremanja, osigurana i sl. Tako će biti i sljedećeg ljeta. – Vlasnici kuća su Arapi, i oni ne žele da se miješaju s lokalnim stanovništvom. Oni imaju svoje običaje kada je riječ o oblačenju, ponašanju, obavljanju molitvi itd. i ne žele da ih u tome netko ometa ili ih čudno promatra – poručuje izvor koji je želio ostati anoniman. On tvrdi kako su kuće prodavane po cijenama od 150 do 160.000 eura. I dok na tržištu BiH nisu bile ponuđene, u Kuvajtu nisu silazile s TV-a. Tome u prilog ide i činjenica kako ne postoji internetska stranica na bosanskom jeziku gdje bi se uopće mogle naći bilo kakve informacije o ovom naselju, odnosno o prodaji i iznajmljivanju kuća. Jedina stranica koja sadrži takve informacije isključivo je na arapskom jeziku. Naselje, koje je otvoreno u listopadu prošle godine, može pružiti smještaj za 1125 ljudi, a kako se gradnja nastavlja, već postoje zainteresirani kupci iz Kuvajta. Sporno je to da Arapi, kao fizičke i pravne osobe ne mogu biti vlasnici nekretnina u BiH. Jedna od mogućnosti je da se umjesto kupoprodajnog ugovora potpiše onaj o iznajmljivanju na deset godina koji će kasnije biti produžen. Uz to, posebnim se ugovorima definira kako tvrtka ne može raspolagati kućom bez potpisa kupca, odnosno iznajmljivača, čim on osigurava da njegov objekt ne može biti iznajmljen ili prodan. Praktički, on postaje trajni vlasnik.  >> Bošnjaci griješe u BiH kao Srbi u Jugoslaviji 