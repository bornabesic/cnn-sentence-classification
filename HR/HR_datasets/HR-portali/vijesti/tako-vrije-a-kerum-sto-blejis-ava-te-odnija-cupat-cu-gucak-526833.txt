Vi ste govnari! Što ne pišeš o onim klošarima koji kradu državu, a ne o meni dobrotvoru. Što blejiš, budalo glupa. Ajde u p...u materinu! Tim je biranim riječima kandidat za splitskog gradonačelnika Željko Kerum 'počastio' novinare uoči parlamentarnih izbora 2015. godine. Nisu novinari jedini koji mu mogu dignuti živac, što je pokazao i na sučeljavanju s protukandidatom Androm Krstulovićem Oparom kojem je prilijepio pridjeve 'curica', 'tetkica', 'prostitutka iz Milana', 'kreten', 'majmun glupi'... Na izborima 2013. na meti su mu bili agencija za istraživanje javnog mnijenja i televizijski novinar. - Ne zanima me ući u drugi krug. To je klošarska agencija, a tebi, Bago, želin da postaneš konobar, kao što i jesi! - opleo je Kerum nakon što mu ankete nisu dale šanse za drugi krug. Uzrujao se i zbog supruge Fani. - Ako se mene napada - neka me se napada, imam problema kao i svaki drugi čovjek i sve ih mogu riješiti, ali upozoravam svih: ne dirajte mi Fani i ne dirajte mi dicu! Ne daj bože da se njoj ili bebi nešto dogodi u trudnoći, gučak ću mu rukama iščupati! Javno to govorim, pa neka dođu i MORH, i DORH, i USKOK, tko god hoće...- rekao je komentiravši poslovne probleme u koje je upao 2012. godine.   - Šta ti znaš šta govoriš? Ti si jedan urbani jugoslaven koji ne zna što govori - rekao je jednom čovjeku iz publike na skupu na splitskoj Rivi 2011. koji se zatim popeo na pozornicu i počeo se naguravati s Kerumom. - Silazi doli, budalo - odgurnuo ga je Kerum.   'Lijepim' riječima je počastio i HDZ-ovu gradsku vijećnicu Sanju Bilač 2012. godine nakon što je inzistirala da se njen prijedlog uvrsti na dnevni red. - Đava te ludu odnija - odbrusio joj je Kerum.       Tema: Lokalni izbori 2017.