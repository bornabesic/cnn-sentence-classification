Hrvatska se zalaže za ukidanje viznog režima za ukrajinske građane i smatra da Europska unija treba što prije donijeti tu odluku, izjavio je u ponedjeljak u Kijevu hrvatski premijer Andrej Plenković nakon susreta s predsjednikom ukrajinske vlade Vladimirom Grojsmanom.   "Želim vrlo jasno poručiti da se Hrvatska zalaže za ukidanje viznog režima za ukrajinske državljane. Po meni je to odluka koju na razini EU-a treba donijeti što prije jer je Ukrajina ispunila sve uvjete koje je Komisija predstavila prije desetak mjeseci", rekao je Plenković u izjavi za novinare nakon sastanka.   Po njegovim riječima, ta bi odluka "pridonijela i jačanju gospodarske suradnje, turističke suradnje, ukupnih odnosa i to ne samo s Hrvatskom nego i s drugim članicama EU-a".   Grojsman je rekao da novinarima kako očekuje da će "EU održati svoje obećanje i uvesti bezvizni režim za ukrajinske građane".   Plenković je također je rekao da će se založiti za nalaženje rješenja kako bi se omogućilo stupanje na snagu Sporazuma o pridruživanju između EU-a i Ukrajine neovisno o rezultatu nizozemskog referenduma.   Nizozemci su u travnju ove godine na referendumu odbacili sporazum o pridruživanju Ukrajine EU, a nizozemski je premijer Mark Rutte izjavio da ga vlada namjerava poštivati rezultat iako je referendum bio savjetodavan.     Govoreći o mogućnostima gospodarske suradnje, ukrajinski je premijer kazao je da sje s Plenkovićem razgovarao i novom području suradnje, energetici.   "Zadovoljni smo da RH radi na tome da na svom teritoriju izgradi LNG terminal i mi smo vrlo zainteresirani da sudjelujemo u tom projektu jer bi na taj način mogli osigurati energetsku neovisnost naše države".   Zahvalio je Plenkoviću na osnivanju radne skupine koja bi Ukrajini dala mogućnost da iskoristi iskustva RH vezano za mirnu integraciju okupiranog teritorija, istaknuvši da je Ukrajini to jako važno u trenutačnoj situaciji".   Hrvatski premijer je kazao kako je uvjeren da je Ukrajini potreban mirni put reintegracije okupiranih teritorija.  "Ovdje je nažalost poginulo veeć oko 10.000 ljudi i trebalo bi iizbjeći  gubitak života u budućnosti", istaknuo je.   Plenković je podsjetio da je Ukrajina bila prva zemlja članica UN-a koja je priznala neeovisnu Hrvatsku u prosincu 1991. "To mi nikada ne zaboravljamo", istaknuo je.   Danas je treća godišnjica ustanka na Majdanu i Plenković je zajedno s Grojsmanom i predsjednikom države Petrom Porošenkom jutros odao počast u ime cijelog hrvatskog izaslanstva žrtvama koje su pale za europsku slobodu Ukrajine i demokraciju.   "Drago mi je da svoj angažman na europskom putu Ukrajine, koje sam intenzivno imao protekle dvije i pol godine kao bivši predsjednik parlamentarnog Odbora EP-a za pridruživanje između Ukrajine i EU-a, sada mogu nastaviti u kontekstu jačanja naših bilateralnih odnosa u ulozi predsjednika Vlade."   Nakon sastanka dvojice premijera potpisano je nekoliko sporazuma između dviju vlada. Radi se o sporazumu o suradnji u području sprječavanja katastrofa i uklanjanja njihovih posljedica, protokolu o izmjenama i dopunama ugovora o međusobnoj pomoći u carinskim pitanjima te dodatnom protokolu ugovora o poticanju i zaštiti ulaganja.