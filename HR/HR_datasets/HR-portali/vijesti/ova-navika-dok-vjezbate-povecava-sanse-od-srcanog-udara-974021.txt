Foto: Instagram PAZITE kako vježbate. Puno ljudi ima praksu vježbati, kada žele odvući svoje misli od nekoga ili nečega. Posebno ako ste s nekim imali svađu ili imate problem koji vas muči. No, čini se kako iskorištavanje bijesa i općenito emocija kao goriva za vježbanje nije nimalo dobro za vas, odnosno tako nešto može povećati šanse za srčanim udarom. Ova teorija je i znanstveno dokazana, a istraživanje je provedeno na 12 tisuća pacijenata koji su imali srčani udar, iz 52 zemlje diljem svijeta te s prosječnom starošću od 58 godina. Svaki sudionik morao je otkriti "okidače", neposredno prije srčanog udara. Od navedenih odgovora, istraživači su pronašli jasnu povezanost između ljutnje i simptoma srčanog udara, no kada su bijes ii fizički napor bili kombinirani, rizik od srčanog udara bio je utrostručen. "Ovo je prvo istraživanje koje predstavlja toliko regija svijeta, uključujući i većinu svjetskih etničkih skupina. Prethodna istraživanja su istraživala izazove srčanog udara, međutim, imala su ili manjak sudionika ili su izvršena u samo jednoj zemlji", otkrili su istraživači.