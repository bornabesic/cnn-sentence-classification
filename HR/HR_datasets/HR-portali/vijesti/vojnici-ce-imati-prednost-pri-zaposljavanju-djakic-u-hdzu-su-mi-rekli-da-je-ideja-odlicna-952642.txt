Foto: FAH, 123rf HDZ-ov Josip Đakić za N1 komentirao je vlastitu ideju o tome kako bi oni koji odsluže vojni rok trebali imati prednost pri zapošljavanju u državnim tvrtkama. >> Nova ideja iz HDZ-a: Svi koji odsluže vojni rok trebaju imati prednost pri zapošljavanju  "Riječ je o tome da je izraelski model. Hrvatska je mala zemlja kao i Izrael, tamo nema državnog službenika koji nije odslužio izraelsku vojsku i koji nije obučen da obrani svoju domovinu. Tako i kod nas. Ne znam zašto bi bili lovi oni koji imaju prigovor savjesti na oružje. Kako mogu položiti lovački ispit, a nisu mogli služiti Hrvatsku vojsku kad je trebalo? Stoga smatram da je ovo moja ideja koja stoji već dugo vremena, kao prijedlog, i nadam se da će mjerodavni zajedno s nama zastupnicima raspraviti tu ponudu, koja sigurno ima svoj dobar karakter. Čim je oporba tako glasno skočila protiv toga, ja kažem da je to jako dobar model", kazao je Đakić.  Objasnio je da u stranci postoji broj ljudi koji ga podržavaju. "U stranci sigurno da postoji dobar dio ljudi koji razmišljaju jednako kao ja. Čak je i sam ministar u datim momentima, sa mnom razgovarajući, kad je izašao prijedlog vojnog roka, a ja sam predložio dodatno i ovu novelu, rekao da bi ovo bila prava ideja, jer to su najspremniji ljudi iz državne uprave, koji imaju plaću, ne moraju biti profesionalci, a obučeni su da obrane hrvatsku domovinu", ustvrdio je Đakić.