Ilustracija: Marko Prpic/PIXSELL DVIJE osobe su poginule, a dvije su zadobile tjelesne ozljede jutros u Križevcima nakon izlijetanja automobila s ceste u potok, prioćila je križevačka policija. Osobni automobil marke Mercedes koprivničke registracijske kretao se Zagrebačkom ulicom u smjeru Koruške u 2.05 sati. Zbog neprilagođene brzine vozilom je sletio van kolnika u potok Koruška. 28-godišnji vozač i 17-godišnjakinja na suvozačevom sjedištu su od zadobivenih ozljeda na mjestu događaja preminuli. Dvoje putnika u autu lakše ozlijeđeni Dvoje putnika (46 i 49 godina) su ozlijeđeni. Liječnička pomoć im je pružena u Kliničkoj bolnici Koprivnica. Utvrđeno je da su lakše ozlijeđeni. Očevidom je na mjestu događaja rukovodila Zamjenica općinske državne odvjetnice u Bjelovaru. Zbog očevida je promet Zagrebačkom ulicom bio u prekidu i do 6.55 sati se odvijao obilaznim pravcem.