U ranim jutarnjim satima 31. kolovoza 1997. crni Mercedes Sedan velikom se brzinom zabio u 13. potporni stup pariškog tunela Pont de l’Alma. Dodi al-Fayed i vozač Henry Paul ostali su na mjestu mrtvi, a princeza Diana umrla je na putu prema bolnici. Dodijev tjelohranitelj Trevor Rees-Jones jedini je bio vezan i jedini je preživio. Di i Dodi navodno su pokušavali pobjeći paparazzima. Diana je, prema obdukciji, umrla od posljedica srčanog aresta. Zaključeno je kako je smrt uzrokovana prevelikom brzinom automobila - kako Dianinog, tako i onih koji su je pratili, kao i nepažnjom vozača za kojeg je utvrđeno da je bio pod utjecajem alkohola. Kako piše Express, ono što je uslijedilo bio je jedan od najgledanijih događaja u povijesti televizije - čak dvije milijardi ljudi gledalo je prijenos sprovoda diljem svijeta, a dvije tisuće njih prisustvovalo je ceremoniji na Westminster Abbeyu. Iako je sve naizgled bilo javno - puno toga je kraljevska obitelj uspjela prikriti, a u novom dokumentarcu "Diana: 7 Days That Shook The Windsor's" Channela 5 otkrivene su brojne tajne koje bi, da su tada otkrivene, duboko potresle svijet.  Nisu smjeli spustiti zastavu na pola koplja Kraljevski dopisnik Dickie Arbiter, koji je bio u službi za vrijeme braka princa Charlesa i princeze Diane, otkrio je neke detalje vezane uz sam sprovod. - Telefoni su u palači zvonili cijeli dan. Mi smo se trudili napraviti sve što bolje možemo te smo govorili novinarima da ćemo više informacija imati u jutarnjim satima. Nazvao sam dvorac Windsor, Sandringham i Holyrood te ih zamolio da spuste zastave na pola koplja. Pitanje što će napraviti u Buckinghamskoj palači bila je druga stvar koja me poprilično zabrinjavala. Naime, kraljevski običaj je da zastava nikada nije na pola koplja, čak ni onda kad netko od njih premine, to je simbol kontinuiteta monarhije - rekao je. Protokol za sprovod posudili on onog planiranog za kraljicu majku. Nakon vijesti o smrti, ljudi su nepozvani počeli dolaziti i ostavljati cvijeće. Do pet sati ujutro, već je bila cijela hrpa cvijeća, a s njom je rasla i zabrinutost šefa smjene straže. - Sljedećeg jutra, dogovorili smo datum pogreba. Odlučeno je da će se održati 6. rujna te smo tako dobili manje od 5 dana da organiziramo najveći kraljevski događaj još otkako se princeza udala za princa 16 godina ranije - otkrio je Arbiter. Dogovoreno je kako će Dianina pogrebna povorka slijediti isti put koji je bio planiran za kraljicu majku, a nikom nije mogla promaknuti ironija u tome. Protokol je sastavljen samo deset dana ranije, kad su dužnosnici palače istom rutom hodali i planirali sve u slučaju smrti kraljice. Nitko nije mogao zamisliti kako će prva koja će umrijeti - biti mlada Diana. Sa samo tjedan dana vremena za organizaciju sprovoda, tenzije su bile na vrhuncu dok se plemstvo borilo s aranžmanom Downing streeta, kao i oko pitanja trebaju li William (15) i Harry (12) hodati iza lijesa, dok je stariji princ u početku odbio sudjelovati u povorci. Dokumentarac također otkriva da su Dianin butler Paul Burell i vozač Colin Tebut trebali postaviti mobilnu mrtvačnicu kad su otišli pokupiti tijelo princeze u bolnicu Pitie-Salpetriere u Parizu, držeći obožavatelje princeze podalje i postavljajući deke na prozore da bi spriječili zadiranje fotografa. Kad su vijesti o Dianinoj smrti došle do palače, odlučeno je da će odgoditi priopćavanje vijesti njenim sinovima koji su se nalazili na odmoru s kraljicom u Balmoralu. Kraljica je bila toliko zabrinuta oko toga da bi dječaci mogli čuti traumatične detalje da je naredila da se sakriju sve novine, televizori i radioprijemnici. Pročitajte više na Expressu.