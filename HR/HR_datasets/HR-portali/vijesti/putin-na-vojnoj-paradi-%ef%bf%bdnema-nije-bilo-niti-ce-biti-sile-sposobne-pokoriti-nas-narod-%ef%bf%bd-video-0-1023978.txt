 Povodom 72. godišnjice Dana pobjede, jednog od najvećih ruskih i svjetskih državnih praznika, u Moskvi je održana tradicionalna veličanstvena vojna parada prije čijeg početka je svoj govor održao  i ruski predsjednik Vladimir Putin. Evo naglasaka iz tog govora: Trijumfalna pobjeda nad strašnom totalitarnom silom, nacizmom, zauvjek će ostati upamćena u povijesti čovječanstva kao vrhunac slavlja života i razuma nad smrću i barbarstvom, kazao je ruski čelnik. „Mi smo obvezni pamtiti kako je pobjeda dobivena ogromnim, nepovratnim žrtvama, kako je rat odnio milijune života. Tu čudovišnu tragediju nije se uspjelo spriječiti prije svega zbog popuštanja prema zločinačkoj ideologiji rasne nadmoći, zbog nejedinstva vodećih država svijeta. To je omogućilo nacistima prisvajanje prava na riješavanje sudbina drugih naroda, rasplamsavanje najsurovije, krvave vojne, podjarmljivanje i podčinjenje svojim smrtonosnim ciljevima gotovo svih država Europe. Na SSSR nacisti su se obrušili svojim najmoćnijim udarima. Ali nema, nije bilo i neće biti sile koja bi mogla pokoriti naš narod. On je ustao na život i smrt, štiteći rodnu zemlju i učinio, činilo se, nemoguće, vratio natrag krvavi kotač Drugog svjetskog rata, prognao neprijatelja tamo od kuda je došao na našu zemlju, uništio nacizam, položivši kraj njegovim zvjerstvima“, izrekao je ruski predsjednik. Ruski čelnik je kazao, kako lekcije iz prošlog rata pozivaju na budnost i da su ruske oružane snage danas sposobne odbiti bilo koju potencijalnu agresiju. Današnji život zahtjeva povišenje ruskog obrambenog potencijala, nastavio je Putin, dodajući, kako je za učinkovitu borbu protiv terorizma, ekstremizma, neonacizma i drugih ugroza nužna konsolidacija međunarodne zajednice. Rusija će uvjek biti na strani mira i onih koji su za ravnopravnu suradnju, koji negiraju ratove kao suprotnost samom smislu života i ljudske prirode.Mi smo obvezni budućim generacijama predati stabilnost i mir na planetu, kazao je između ostalog predsjednik Putin.   Original možete pronaći na geopolitika.news 