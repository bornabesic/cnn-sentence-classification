Premijer i predsjednik HDZ-a Andrej Plenković prilikom dolaska u središnjicu HDZ-a komentirao je rezultate drugog kruga lokalnih izbora. Premijer se pohvalio rezultatima te najavio da sutra započinju razgovori s parlamentarnim strankama. - Zajedno s partnerima u Koprivničko - križevačkoj županiji smo osvojili 13 županija. Posebno čestitam novom županu Ivanu Anušiću u Osječko - baranjskoj županiji. Riječ je o drugoj županiji po veličini u Hrvatskoj, na taj način smo dobili povjerenje za svih 5 slavonskih i svih 5 dalmatinskih županija, rekao je Plenković. HDZ je osvojio 62 grada, a moguće da će osvojiti i Hvar. Osim toga, osvojili su i 204 općine. - Posebno želim čestitati nizu kolega koji su osvojili sjajne rezultate. U Daruvaru, Dubrovniku, Metkoviću, Karlovcu, Ozlju i Oroslavlju, Senju, Đakovu, Požegi, rekao je Plenković.  - Vidjeli smo odaziv i rezultate. HDZ je pripravan za sve scenarije. Upućujemo poruku svima koji žele za Hrvatsku suočavanje na način sa svim krupnim političkim pitanjima, pozivam ih na razgovore o političkoj stabilnosti, razvoju, demografskoj revitaliziaciji i sigurnosti te o obrazovanju naše djece, poručio je Plenković. Naravno, sve to uz značajan naglasak na umirovljenike, socijalnu uključivost. Sve su to teme dio naše vlade. Oni koji se žele pridružiti, od sutra otvaramo nacionalne teme s puno samopouzdanja i odgovornosti prema hrvatskim biračima. - Mislim da je dobro, malo ćemo sve rezimirati. Ono što je bio moj glavni cilj je iskorak u jednom od velika četiri grada, ostvario ga je Andro Krstulović Opara u Splitu, a tu je i sjajan uspjeh Ivana Anušića u Osječko-baranjskoj županiji. To su bile za mene amblematične bitke ovih lokalnih izbora - poručio je Plenković. Sve o lokalnim izborima čitajte OVDJE