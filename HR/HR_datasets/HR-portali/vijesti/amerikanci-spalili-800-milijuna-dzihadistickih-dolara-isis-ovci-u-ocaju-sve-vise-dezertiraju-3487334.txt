Američki pukovnik Peter Gersten otkrio je kao su zračni napadi međunarodne koalicije uništili oko 800 milijuna dolara koje je Islamska država čuvala na različitim mjestima, piše BBC. Gersten je objasnio kako Amerikanci namjerno ciljaju takva mjesta i kako je ta strategija već urodila plodom. ISIS je zbog nedostatka novca bio prisiljen srezati plaće svojim borcima za pola prijašnjeg iznosa što je rezultiralo gotovo 90-postotnim rastom dezertiranja, ali i manjim uspjehom u regrutaciji novih članova (sada ih u Siriju/Irak dolazi 200 mjesečno, što je osam puta manje nego prošle godine u isto vrijeme). Time je nekad najbolje financirana teroristička organizacija na svijetu bačena nekoliko koraka unazad, budući da osim sačuvanog novca zarađuju sve manje, a pritom gube teritorij na svim stranama. Ukupno su Amerikanci proveli oko dvadesetak napada koji su ciljali mjesta na kojim teroristi čuvaju novac, kazao je Gersten, ali nije precizirao odakle SAD zna koliko su točno novca "spalili". Dodao je da su u samo jednoj kući u Mosulu zračnim napadom uništili oko 150 milijuna dolara. Iako nije poznato s koliko točno novaca raspolaže ISIS, zna se da je budžet Islamske države za 2015. godinu bio 2 milijarde dolare i da su se džihadisti nadali završiti godinu sa suficitom od 250 milijuna dolara. Procjenjuje se da ukupno raspolažu s oko 25 000 boraca, što je sedam tisuća manje nego prošle godine u isto vrijeme. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!