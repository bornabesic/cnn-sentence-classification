Foto: Wikipedia,123rf, Index BRAT berlinskog krvnika Anisa Amrija nakon vijesti o njegovoj smrti rekao je kako je cijela obitelj bolesna te da su u šoku, prenosi Mail Online.   Brat ubijenog 24-godišnjeg terorista rekao je kako se cijela obitelj osjeća loše.   "Šokirani smo, cijela obitelj je bolesna. Nemamo komentara", rekao je brat ubijenog terorista.   Prije nego što je potvrđeno da je zaista ubijen, njegov je brat komentirao pucnjavu u Milanu putem Facebooka. On je stavio Amrijevu sliku i napisao: "Molim se da to nisi ti".   Obitelj je zadnjih dana više puta pozvala Amrija da se preda. Amri je Tunis napustio 2011. godine kako bi izbjegao zatvorsku kaznu zbog krađe auta. Kasnije je zatvoren u Italiji i to zbog pljačke, otkrio je prije nekoliko dana njegov otac Mustafa. Vjeruje se da se u zatvoru radikalizirao. No, njegova sestra Najwa rekla je da nakon dolaska u Njemačku u lipnju prošle godine nije bilo znakova da je postao radikalan islamist.