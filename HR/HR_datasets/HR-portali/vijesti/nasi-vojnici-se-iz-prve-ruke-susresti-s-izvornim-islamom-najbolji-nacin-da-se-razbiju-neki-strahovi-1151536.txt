Potpredsjednik Vlade i ministar obrane Damir Krstičević s izaslanstvom susreo se s predstavnicima Islamske zajednice predvođenim muftijom Azizom ef. Hasanovićem, stoji u službenom priopćenju. Tom prigodom ministar Krstičević istaknuo je kako je višegodišnja suradnja Oružanih snaga s Islamskom zajednicom u Hrvatskoj prešla granice uobičajene suradnje i prerasla u partnerski i prijateljski odnos. „Svakodnevno dobivamo pohvale o našim vojnicima angažiranim u mirovnim misijama od naših partnera iz NATO saveza. Tijekom boravka u Afganistanu i osobno sam se uvjerio kako hrvatski vojnici uz svoju profesionalnu dimenziju pokazuju i jednu dozu ljudskosti i razumijevanja za domicilno stanovništvo u Afganistanu.   Uz prezentiranje temelja islama, naši vojnici se u džamiji mogu iz prve ruke susresti s izvornim islamom, što je najbolji način da se razbiju neki strahovi ili eventualne predrasude o islamu i islamskoj kulturi“, rekao je ministar Krstičević. Muftija Hasanović istaknuo je kako izvrsna suradnja s MORH-om i OS RH može biti primjer drugim zemljama.“Drago nam je ako smo takvoj pozitivnoj slici o hrvatskom vojniku pridonijeli našim savjetima“, rekao je muftija Aziz ef. Hasanović. Predavanje o islamskoj kulturi i vjerskim običajima dio je obuke pripadnika OS RH, koji se upućuju u operacije potpore miru. Zahvaljujući tom konceptu pripadnici OS RH prepoznati su u misiji kao kulturološki i vjerski obazrivi i tolerantni  te svjesni specifičnosti okruženja u kojem izvršavaju svoje zadaće. >> 'Američki ministar obrane iznimno cijeni hrvatsku vojsku' >> Hrvatska za vojsku mora dati još 2,8 milijardi kuna godišnje 