Počelo je 105 najvažnijih minuta od 1999.", rekao je Obersnel, Prema izlaznim anketama u drugi izborni krug će sasvim sigurno proći Vojko Obersnel , kandidat SDP-a i njihovih koalicijskih partnera s 44,99 posto, a s njim bi mogao i Hrvoje Burić, nezavisni kandidat s 15,19 posto glasova. Vojko Obersnel kazao je za Novu TV da je zadovoljan rezultatima izlaznih anketa. “Vjerujem da će SDP i naši koalicijski partneri i dalje ostati vodeća snaga u Rijeci”, rekao je Obersnel, dodajući da je drugi krug bio očekivan s obzirom na veliki broj kandidata i ponekih provokativnih istupa. Obersnel je objavu rezultata dočekao ogrnut šalom NK Rijeke, a već nakon prvih izjava za medije otišao je na stadion. “Mi ćemo u Rijeci svi slaviti bez obzira na rezultate anketa. Počelo je 105 najvažnijih minuta od 1999.”, rekao je Obersnel, prije nego što je otišao na utakmicu između Rijeke i Cibalije.