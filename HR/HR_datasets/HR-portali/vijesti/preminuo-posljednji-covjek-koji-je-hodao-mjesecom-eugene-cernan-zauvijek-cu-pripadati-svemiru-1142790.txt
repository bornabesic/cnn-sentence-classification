Bivši američki astronaut Eugene Cernan, posljednji astronaut koji je hodao Mjesecom , umro je u ponedjeljak u 83. godini, priopćila je američka svemirska agencija NASA. Cernan, isto tako jedan od prvih ljudi koji je išao u svemirsku šetnju, umro je okružen obitelji, rekla je NASA u priopćenju. Cernan i kolega astronaut Apolla 17 Harrison Schmitt postali su članovi najekskluzivnijeg kluba u svemiru 11. prosinca 1972. kada su stupili iz svojeg lunarnog modula na površinu Mjeseca. Samo još 10 drugih ljudi, sve američki astronauti, je to učinilo ranije a otada nijedan više. Tijekom tri dana oni su prešli više od 30 km u lunarnom vozilu i prikupili više od 100 kg kamenja u 22 sata istraživanja kratera i brda. "Znam da sam se promijenio u protekla tri dana i da više ne pripadam samo Zemlji", napisao je Cernan, bivši mornarički probni pilot, u svojim memoarima pod naslovom "Posljednji čovjek na Mjesecu". "Zauvijek ću pripadati svemiru". >> Umro Edgar Mitchell, šesti čovjek koji je stupio na Mjesec >> NASA: Na Marsu postoji tekuća slana voda. Moglo bi biti života