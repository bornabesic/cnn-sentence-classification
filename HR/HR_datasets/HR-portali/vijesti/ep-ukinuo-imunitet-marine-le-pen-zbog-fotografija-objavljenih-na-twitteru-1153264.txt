Europski parlament u četvrtak je na zahtjev francuskog suda ukinuo parlamentarni imunitet čelnici krajnje desnice Marine Le Pen zbog toga što je na Twitteru objavila fotografije pogubljenja koje je izvršila skupina Islamska država. Ukidanje imuniteta koje stupa na snagu odmah, odnosi se samo na tu istragu, ali ne i na istragu o fiktivnom zapošljavanju pomoćnika zastupnika njezine stranke Nacionalne fronte u Europskom parlamentu, u kojoj je optužena predstojnica ureda Marine Le Pen, kandidatkinje na francuskim predsjedničkim izborima. Le Pen je u Francuskoj pod istragom zbog toga što je u prosincu 2015. objavila na Twitteru tri fotografije IS-ovih smaknuća, među kojima je i fotografija odrubljivanja glave američkog novinara Jamesa Foleyja. Za "objavljivanje snimki nasilja" može se u stanovitim okolnostima dobiti kazna trogodišnjeg zatvora i globa od 75.000 eura. >>Odbor EP-a usvojio izvješća o napretku zemalja zapadnog Balkana: Evo što su kazali hrvatski zastupnici 