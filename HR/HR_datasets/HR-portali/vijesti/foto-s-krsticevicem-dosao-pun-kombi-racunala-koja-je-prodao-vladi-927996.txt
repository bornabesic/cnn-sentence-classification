Foto: Index  PRED prvi sastanak ministara vlade premijera Andreja Plenkovića u Banske dvore stigla je pošiljka najnovije računalne opreme. > Zahtjev za ispravak  Monitore, računala i pisače isporučila je tvrtka King ICT kojoj je vlasnik novopečeni ministar i potpredsjednik Vlade Damir Krstičević. Radnici su dvadesetak minuta unosili opremu prazneći prepun kombi. Vrijednost opreme nisko uspjeli doznati, ali iz Vlade poručuju da je sve obavljeno po zakonu i prije nego što je Krstičević postao ministar.  "Riječ je o redovnoj zamjeni nekoliko dotrajalih računala koja su naručena ranije preko okvirnog sporazuma i sve je prošlo proceduru javne nabave", poručila je Sunčana Glavak, glasnogovornica Vlade.   Tvrtka King ICT jedan je od najvećih dobavljača računalne opreme i informatičkih usluga za javne institucije pa tako i Vladu RH. Damir Krstičević tek treba vidjeti kako će u budućnosti riješiti taj potencijalni sukob interesa.