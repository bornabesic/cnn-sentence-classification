Svakakvih reakcija prilikom otkrivanja prijevare smo vidjeli, no jedan mladić iz Teksasa nadmašio je sve. I zbog toga mu tisuće ljudi diljem svijeta danas skida kapu. Kada je 23-godišnji Duston Holloway iz gradića Emory u američkoj saveznoj državi Teksas došao kući, imao je što vidjeti. U njegovoj spavaćoj sobi na njegovu krevetu spavala je njegova djevojka, ali s drugim muškarcem. Djevojka je bila toliko pijana da se nije probudila kad je Duston ušao u sobu. No umjesto da napravi scenu, mladić je napravio nešto za što bi malo tko uopće imao snage. Izvadio je svoj mobitel i počeo fotografirati par kako spava te je napravio nekoliko selfija sa svojom djevojkom i s mladićem s kojim ga je prevarila. Te fotografije potom je objavio na Facebooku uz potpis: – Kada dođeš kući i zatekneš drugog muškarca u svom krevetu, s onom koju voliš. Njegova objava brzo se proširila društvenim mrežama, a njegovoj reakciji svi su se divili. Duston je priznao kako je poželio prebiti stranca u svom krevetu, no nije. – Smireno sam napravio selfije i izašao kao šef. Potapšao sam je po ramenu da se probudi, ali je bila toliko pijana da je nastavila spavati. Htio sam je pitati trebam li spavati s drugoj sobi i kakav doručak voli frajer – rekao je Duston. Nakon što je njegova objava postala pravi hit na Facebooku, mladić je priznao kako mu je bilo užasno teško zbog prevare, ali da će uz podršku koju dobiva sa svih strana svijeta to mnogo lakše preboljeti.  >> Mjesecima imala dva dečka, a onda su joj se obojica odlučila osvetiti >> Uhvatila muža u kafiću s drugom, no nije ostala dužna ni njemu, a ni ljubavnici 