Screenshot: YouTube BRITANSKA policija je tijekom ranih jutarnjih sati u ponedjeljak uhitila više osoba u pretresima na području istočnog Londona u okviru istrage terorističkog napada u kojemu je u subotu navečer ubijeno sedam osoba i ranjeno 48. Jedan od stanovnika je na Twitteru objavio: "Probudilo je mene i cijelu ulicu. Užasno glasni udarci, a zatim pucnjevi. Svi su uredu, ali stanovnici su vrlo potreseni". U trećem terorističkom napadu u Britaniji u manje od tri mjeseca trojica napadača zaletjela su se kombijem u prolaznike na Londonskom mostu i potom su noževima napadali posjetitelje obližnjih londonskih lokala. Načelnica odbila odgovoriti jesu li napadači bili poznati policiji Policija je u nedjelju uhitila 12 osoba u četvrti Barking u istočnom Londonu, a u ponedjeljak su pretresli dvije lokacije u Newham i Barkingu i uhitili "više osoba". Pretresi se nastavljaju na obje lokacije. Načelnica policije Cressida Dick odbila je reći što su pronašli u kombiju terorista te odgovoriti na pitanje jesu li napadači bili poznati policiji.