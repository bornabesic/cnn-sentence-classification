Melania Trump završila je inauguracijski dan s osmjehom na licu i to ne zbog njezina supruga. Naime, pravi iskreni osmjeh Melania je imala tek kada je došla u naručje vojnika iz Puerto Rica Josea Medinu s kojim je plesala na inauguracijskom balu. Bivša manekenka i prva dama Amerike prije toga izgledala je ozbiljno i kao da se dosađuje dok je plesala sa svojim suprugom milijarderom. No, kada je došla u ruke Latinoamerikanca, osmjeh nije mogla sakriti. Melania se nije dosađivala samo na inauguracijskom balu sa svojim suprugom već i tijekom same inauguracije kada su je kamere uhvatile kako se ljuti na svog supruga i mrmlja si nešto u bradu. Vojnik medina, koji je ratni veteran iz Iraka, kazao je kako je saznao prije Nove godine da će plesati s prvom danom i da je tri tjedna bio nervozan, piše Mirror. – No, odlično sam se proveo. Imao sam takvu čast i privilegiju plesati s prvom damom. Morao sam ukrasti show da ona zablista – kazao je vojnik i ispričao kako ga je tijekom plesa od dvije minute Melania pitala odakle je, ima li obitelj i djecu i zabavlja li se. – Rekao sam joj da sam iz Puerto Rica i pitao je zabavlja li se ona. Rekla je da joj je bilo nezaboravno i bila je jako sretna što je cijela njezina obitelj na okupu – rekao je. Dodao je i kako mu je Melania otkrila da će samo prvu noć provesti u Bijeloj kući te da se onda vraća u New York gdje će biti dok joj sin ne završi školu. >> Riješen misterij zašto se Melania razljutila na Trumpovoj inauguraciji 