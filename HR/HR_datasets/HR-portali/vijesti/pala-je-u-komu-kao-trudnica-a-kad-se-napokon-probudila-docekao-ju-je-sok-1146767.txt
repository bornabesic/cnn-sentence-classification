Bila je to jedna sasvim obična trudnoća, a 33-godišnja Ciara iz Sjeverne Irske nije se mogla požaliti ni na jutarnje mučnine, tipične za 'blaženo stanje'. No sve se to promijenilo u 37. tjednu trudnoće kada se onesvijestila pokraj kauča nakon naglog osjećaja mučnine. Njezin suprug, 36-godišnji John našao ju je kako nepomično leži na podu, a tada je već bila u nesvijesti punih sedam sati... – Nisam uopće mogla osjetiti bebu. Bila sam više zabrinuta za nju, nego za sebe. Mislila sam kako me jednostavno obuzela slabost – ispričala je majka za The Mirror. – Bila sam tako prestrašena. Morala sam zaklopiti oči i jednostavno se nadati da će vrijeme brzo proći... Kada je napokon stigla u bolnicu, doktori su za supružnike imali lošu vijest: Ciara je imala moždani udar, a nalazi su pokazali da se u mozgu nalazi ugrušak.  Zadnje čega se Ciara sjeća jest njezin muž koji joj govori kako će beba biti u redu. Uslijedila je trosatna operacija tijekom koje je izveden i carski rez! Srećom, Ciara je rodila zdravog sina koji je mogao napustiti bolnicu samo nekoliko dana poslije. Ipak, za njegovu majku trebalo je još desetak dana kako bi se probudila, s obzirom na induciranu komu koja je omogućila njezinu tijelu brži oporavak. – Prije operacije nisu mi rekli da idem na porođaj. Kad se probudila, i to na mužev rođendan, on je ušetao u sobu s djetetom! Majka je bila presretna. – Osjećala sam se tako sretnom što je dobro, bila sam tako zabrinuta.... James, njezin sin, sada ima 15 mjeseci i ne pokazuje nikakva oštećenja zbog udara, a njegova majka i dalje se uspješno oporavlja.  >> Dekolte 'gejmerici' zadavao probleme, a kada je grudi pokušala sakriti, pokazala je još više