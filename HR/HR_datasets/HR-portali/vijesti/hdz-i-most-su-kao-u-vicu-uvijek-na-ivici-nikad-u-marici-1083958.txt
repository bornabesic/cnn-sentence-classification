Sa sociologom dr. sc. Dragom Čengićem, znanstvenim savjetnikom s Instituta društvenih znanosti Ivo Pilar, razgovarali smo o ekonomskoj i političkoj eliti, najavljenim reformama, krhkoj vladajućoj koaliciji koja opet proživljava jednu u nizu od svojih kriza i o osiromašenim građanima koji nikako da dočekaju bolje sutra u ovoj državi. Dr. Čengić, koji se bavi ekonomskom sociologijom i sociologijom modernog društva i razvoja nedavno je objavio i knjigu intrigantna naslova “Ekonomska elita: vladar iz sjene?” Ekonomska elita s političkom, pišete u knjizi, dijeli prijezir prema običnom čovjeku, političari prema biračima, poslodavci prema radnicima... Prilično kritičan stav? Nije to prijezir političke elite u smislu osobnog stava prema pojedincu, nego je riječ o tome da se ne raspravlja o stvarnim interesima ove zemlje, a to su dugoročni interesi građana, već se u stvarnosti polazi od ideje samoreprodukcije stranačke moći. Ne rješavaju se problemi građana, nego se građanima nudi populizam pa imamo lov na ideološki konstruirane neprijatelje, crvene ili crne, nacionalnog ili anacionalnog predznaka. Politička elita zabavljena je samo kontrolnom funkcijom nad nacionalnim resursima, umjesto da je usmjerena na socioekonomski razvoj zemlje. Zato imamo fenomen “zarobljavanja države”, postavljanja stranačkih kadrova na važna mjesta unutar državnog aparata i u javnim poduzećima, uz poželjnu kontrolu medija i oslonac na klijentelističke skupine u tzv. društvenoj i gospodarskoj strukturi s pričom “došli smo na vlast pa će procvjetati biznis...” Takva struktura ne proizvodi trajniji gospodarski rast, već se on javlja kao rezultat vanjskih faktora, nadzornika iz EU i kreditora. Uloga je političke i ekonomske elite u modernim društvima stvaranje trajnijeg ekonomskog rasta jer je razvoj gospodarstva ključan za natjecanje za mjesto nacionalne države u međunarodnoj podjeli rada. Nije dovoljno iskazivanje nacionalnog ponosa bez pokrića. Cijeli razgovor sa sociologom dr. sc. Dragom Čengićem pročitajte u tiskanom izdanju Večernjeg lista od petka ili prelistajte e-izdanje! Iz Večernjeg izdvajamo i ove teme: >> Dokad tako: Most ne vjeruje Karamarku, HDZ-ovi ministri ljutiti na stranku... >> HDZ-ovi ministri: Moramo se braniti od svojih HDZ-ovaca koji napadaju naše zakone u Saboru >> Gatarić: Spašavanje Karamarka miniralo Oreškovićevu privatizaciju >> Novo vodstvo: Šimić i Boban u vrhu Fife, Savićević u igri za nasljednika Platinija >> 'Kućni ljubimci' - HTV vraća kultnu emisiju. Ponoš: Gledatelji su sretni zbog mog povrtatka 