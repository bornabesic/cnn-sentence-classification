Finski motociklist izgubio se u Češkoj koristeći kartu koja potječe još iz sovjetskog vremena, prenose u četvrtak lokalni mediji. Izbezumljeni 64-godišnjak za pomoć se obratio policijskoj patroli kod grada Tahova na zapadu Češke, piše list Pravo. No, policajci su posumnjali da je pijan, pa su ga testirali i utvrdili da je popio koju čašu više, navodi list. Naređeno mu je da odmah napusti Češku, a kažnjen je sa 749 dolara i trogodišnjom zabranom vožnje po toj zemlji. Finac je tvrdio da je popio malo alkohola kako bi se smirio, navodi list. Čehoslovačka se 1993. mirno podijelila na Češku i Slovačku. Brojne ceste koje su nazvane po komunističkim čelnicima preimenovane su nakon pada Sovjetskog Saveza 1989. >> Dvojac na motoru udario u policajca na Glavnom kolodvoru pa pobjegao! 