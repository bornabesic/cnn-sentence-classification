Foto: Screenshot Youtube, Instagram KAD ti je tata Bernie... Kćer bivšeg šefa Formule 1, Bernieja Ecclestonea i Slavice Radić, 32-godišnja Tamara oduvijek je bila okružena luksuzom.   Zgodna brineta danas je supruga i majka, i iako je prestala tulumariti i tako privlačiti pozornost, još uvijek se ne odriče luksuznog načina života. Tako samo njezin ormar sadrži odjeću i modne dodatke u vrijednosti vrtoglavih 43 milijuna kuna, a bogata nasljednica otvorila je njegova vrata kamerama poznatog časopisa In Style.   Voditelja i stilista Josha Newis-Smitha provela je kroz raskošnu garderobu te pokazala zavidnu kolekciju odjeće, cipela i torbica, a kako je sama priznala, najviše torbi ima s potpisom Chanela i Hermesa. Tako na jednom zidu "walk-in" ormara ima samo Chanel torbicu, a pohvalila se i 172 tisuće kuna vrijednom Hermes torbicom, na kojoj se nalaze njezin i lik njezine kćerkice, a torbicu je samo za nju dao izraditi njezin suprug Jay Rutland.   Priznala je i sama da često zaboravi da je nešto kupila pa kad naiđe na taj komad, često se iznenadi.  No, njezina 3-godišnja ima još veći ormar, koji se proteže kroz nekoliko prostorija u vili, koja ima ukupno 57 soba.    Pogledajte kako to izgleda.