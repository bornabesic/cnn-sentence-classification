Foto: Rex/Shutterstock DONALD i Melania Trump navodno su već potpisali papire za razvod, no nikad ih nisu predali jer je on pobijedio na izborima, tvrdi Claude Taylor, "veteran predsjedničkih kampanja" te bivši član osoblja Bijele kuće za vrijeme mandata Billa Clintona. Taylor tvrdi da je dobio povjerljive informacije da su papiri potpisani, a 'bombu' je bacio na Twitteru. Naravno, to je odmah pokrenulo burnu raspravu, a mnogi su posumnjali u autentičnost njegove izjave. No, da bračni par ima nekih problema, nije tajna. Naime, još uvijek žive odvojeno - Donald živi u Washingtonu, a Melanija u New Yorku. Čak i ako idu zajedno na put, spavaju u odvojenim krevetima, tvrdi izvor za US Weekly. Nakon što ga je nekoliko puta 'otpilila', na Siciliji Melania je iznenadila ponašanjem prema Donaldu, no stručnjaci za neverbalnu komunikaciju već dulje vrijeme upozoravaju da par ima problema, odnosno da Melania nema stalno 'nadrkani' izraz lica bez razloga.