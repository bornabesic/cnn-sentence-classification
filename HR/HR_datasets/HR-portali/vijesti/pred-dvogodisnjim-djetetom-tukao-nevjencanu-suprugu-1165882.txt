Dvadesetpetogodišnji Riječanin, osumnjičen da je verbalno i fizički napadao svoju nevjenčanu suprugu protekle dvije godine, i to pred zajedničkim djetetom koje danas ima dvije godine, zadržan je u istražnom zatvoru odlukom suca istrage Županijskog suda u Rijeci, izvijestilo je Općinsko državno odvjetništvo u Rijeci. Odvjetništvo ga tereti ti za kažnjiva djela nasilja u obitelji i povrede djetetovih prava navodeći da je od svibnja 2015. godine do sad, u alkoholiziranom stanju učestalo napadao nevjenčanu suprugu, prijeteći se da će je ubiti ili da će je, zajedno s djetetom, istjerati iz kuće. Time je kod nje izazvao osjećaj straha i ugroženosti za svoj i djetetov život te negativno utjecao na psihofizički razvoj djeteta, navodi ODO u Rijeci.  Zadržavanje u istražnom zatvoru Državno je odvjetništvo predložilo zbog sprečavanja utjecaja na svjedoke i ponavljanja djela. >> Hillary je godinama zlostavljala Billa Clintona, a Roberta De Nira je supruga često znala 'počastiti' pokojom pljuskom >> Zašto su djeca danas sve bezosjećajnija i spremna na nasilje? 