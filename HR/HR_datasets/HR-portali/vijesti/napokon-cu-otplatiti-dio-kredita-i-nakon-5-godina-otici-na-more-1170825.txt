Nikad ne reci nikad - dokazuje to jučerašnji dobitak na lotu. Naime, na izvlačenju Lota 7/39 jedna od tri pogođene šestice uplaćena je na Internetu, a sretna je dobitnica za 4 kune odigrala kombinaciju koja joj je donijela 47.710,69 kuna! Radi se o igračici koja je nakon 6 godina igre osvojila svoj prvi veći iznos, pa je nakon obavijesti o nagradi poslala poruku Hrvatskoj lutriji. Jutros sam se probudila i prvo što mi je palo na pamet je da sam jučer odigrala Loto 7/39. Pogledam na mobitelu i kad sam vidjela one silne zeleno obojane/pogođene brojeve vrisnula sam i počela skakati od sreće. Nikad u životu nisam dobila ni približno takav dobitak!  Ne možete zamisliti koliko mi je ovo bilo potrebno. Naravno, dobitkom ću zatvoriti dio dugova/kredita jer jedva spajam kraj s krajem. I nakon 5 godina ću napokon otići na more!  I nastavljam igrati i dalje!  Hvala Hrvatska Lutrijo!!! Puuuuno hvalaaaa! 