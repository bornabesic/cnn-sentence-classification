Foto: FAH/Facebook POPULARNA stranica 9GAG našalila se na račun Kolinde Grabar Kitarović i njenih "zaljubljenih" pogleda prema Donaldu Trumpu na NATO Summitu 2017, no fotografija je ubrzo uklonjena s njihove službene Facebook stranice. "Pronađite nekoga tko vas gleda kao što predsjednica Hrvatske gleda Trumpa", napisali su uz fotke, a objavu je na Facebooku u dva sata lajkalo gotovo 50 tisuća ljudi. Fotografija je na Facebooku stajala nešto više od tri sata, a zatim je iz nepoznatih razloga uklonjena. Ipak, fotografije se još uvijek može pronaći na njihovoj službenoj stranici i to u dvije verzije, jednoj s opisom, ali i jednoj bez satiričnog opisa.