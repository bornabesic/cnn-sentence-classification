Također je istaknuo da su tu nastradali Srbi, samo zato što su bili Srbi, pravoslavci, što su se krstili sa tri prsta, jer drugog grijeha nisu imali, što moramo poštovati i čuvati. Predsjednik Udruge hrvatskih branitelja Domovinskog rata 91. (UHBDR91.) Mladen Pavković osvrnuo se na obilježavanje 9. siječnja – dana republike Srpske te naglasio da je to priprema za odcjepljenje od Bosne i Hercegovine (BiH) . Pavkovićevo priopćenje u nastavku prenosimo u cijelosti: Obilježavanje 9. siječnja – Dana Republike Srpske nije ništa drugo nego priprema za odcjepljenje od Bosne i Hercegovine (BiH) i pripajanja ovog na krvi stvorenog teritorija – Srbiji, koja je bila agresor na Republiku Hrvatsku i BiH. Međutim, na ovo veliko slavlje, koje službeno prizna samo Milorad Dodik, i naravno skupina njegovih istomišljenika, stigao je i patrijarh Irinej, koji je nedavno boravio i u Zagrebu. Tamo je pričao da se nada da će i u Hrvatskoj uskoro biti riješen problem izbjeglih i prognanih, da neće biti razbijanja ćiriličnih ploča, da će prestati prijetnje, šikaniranja i obesvećivanje pravoslavnih hramova pogrdnim natpisima i sramotnim slovom „U“ na zidovima ovih institucija te da trebamo jedni drugima oprostiti. Međutim, nakon dolaska u Banja Luku, gdje ga je dočekao Dodik sa suradnicima, mediji pišu, da je srpski patrijarh poručio da je Republika Srpska srpsko nacionalno i duhovno biće i nije slučajno nastala, već da je (čujte sad ovo!) djelo Božje da sačuva srpski narod, da bi opstao i ostao na ovim prostorima koji su zaliveni krvlju i utemeljeni na kostima. Također je istaknuo da su tu nastradali Srbi, samo zato što su bili Srbi, pravoslavci, što su se krstili sa tri prsta, jer drugog grijeha nisu imali, što moramo poštovati i čuvati. Srpski patrijarh izrazio je radost što može sudjelovati u proslavi povodom 25. obljetnice stvaranja Republike Srpske (RS). Dakle, u Zagrebu priča jedno, a za dan-dva u Banjoj Luci drugo. On se kao malo dijete raduje obljetnici Republike Srpske, iako dobro zna da je nastala na krvi, prije svega – Hrvata. Iz svojih domova, Srbi su iz ovoga kraja protjerali oko 200 tisuća ljudi, od kojih se tek nekoliko posto vratilo. Irinej o tome ne priča, iako dobro zna da je riječ o Hrvatima. Hrvatska je za njega još uvijek „ustaška država“, a Republika Srpska – Božje djelo. On je u Zagrebu poručio da se svatko svakome ispriča, da svatko svakome oprosti, ali u Banja Luci o tome šuti. Tamo je došao odati počast „junacima“ koji su poginuli u Vukovaru, Gospiću, Kninu i u mnogim drugim hrvatskim krajevima, boreći se za – veliku Srbiju. Patrijarh ne potiče Srbe koji su bili agresori da se prvi ispričaju, da mole za oprost, ali i da plate ratnu odštetu. To bi bilo – Božje djelo! Kad uđete u Republiku Srpsku sve table su na ćirilici. Oni su već davno riješili ovaj problem, koji prije svega muči Vukovarce. No, što to Srbi u RS slave – poraze i prisjećaju se jadnih ljudi koje su poslali diljem Hrvatske da se za njih bore i ginu. Bolje bi im bilo da se pokriju preko glave i da – šute! Mladen Pavković, p