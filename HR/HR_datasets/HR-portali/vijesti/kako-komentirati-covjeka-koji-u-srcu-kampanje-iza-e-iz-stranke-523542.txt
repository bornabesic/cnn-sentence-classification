Nakon što je HDZ izbacio Zlatka Hasanbegovića iz stranke, u ponedjeljak iza 17 sati počela je sjednica Predsjedništva HDZ-a. Uoči sjednice novinarima se kratko obratio Drago Prgomet, kojeg su novinari upitali kako komentira izbacivanje Hasanbegovića. - Hasanbegović je sam odlučio izaći iz stranke. Ne mogu komentirati čovjeka koji u srcu kampanje odluči izaći iz svoje stranke. Čuo sam se s gospodinom Plenkovićem i razgovarali smo o njegovom nastupu u Lisinskom - kratko je kazao Prgomet.     