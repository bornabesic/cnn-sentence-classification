Foto: Ivica Galovic/PIXSELL, 034 Portal GRADONAČELNIK grada Požege, Vedran Neferović, danas je fizički je napao novinara 034 Portala, Mladena Mirkovića oko 10.50 sati, piše 034 Portal.  Do incidenta je došlo na press konferenciji sazvanoj radi dodjeljivanja priznanja najboljoj medicinskoj sestri. Novinar je došao na navedenu konferenciju ranije te je ostao sam s gradonačelnikom kojom prilikom je došlo do napada u prostoru gradske vijećnice. Gradonačelnik je Mirkovića pritisnuo uza zid te udario njegovom glavom o zid, nakon čega ga je udarcima nogom izgurao iz gradske vijećnice. Tom je prilikom Mirković umalo pao niz stepenice, dok su za vrijeme incidenta zaposlenice vikale gradonačelniku da to ne čini. > Napadnuti novinar: HDZ-ovac me šutirao nogama i urlao "Jebem vam mater, ubit ću tebe i sve ostale" > Oglasio se HDZ-ovac optužen za brutalan napad na novinara: "Smećarski portal objavljuje laži" Neferović prijetio smrću cijeloj redakciji Mirković navodi kako mu je uz udarce Neferović prijetio smrću, kako njemu, tako i cijeloj redakciji 034 portala. "Kako sam se mogao obraniti kad ja imam jedva 60 kilograma, a on bar 100. Nisam se ni snašao, već sam bio na stepeništu. Bojao sam se da ću razbiti skupocjenu opremu", kaže potresen novinar.  Nakon incidenta, novinar je zatražio pomoć liječnika te će se opseg zadobivenih ozljeda znati nakon pregleda u OŽB Požega, dok je o cijelom događaju obaviještena policija koja obavlja očevid.