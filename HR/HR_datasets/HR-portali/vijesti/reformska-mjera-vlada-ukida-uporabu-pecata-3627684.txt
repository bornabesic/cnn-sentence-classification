Na dnevnom redu sutrašnje sjednice Vlade našla se jedna od najavljenih reformskih mjera - ukidanje uporabe pečata čime bi se trebali olakšati uvjeti poslovanja i stvoriti bolja investicijska klima. Vlada smatra da će ukidanje upotrebe pečata iz poslovne prakse doprinijeti modernizaciji poslovnih procesa i poboljšanju usluga tijela državne uprave građanima, uz istodobno podupiranje gospodarstva kroz stvaranje jednostavnijeg poslovnog okruženja. Implementacijom ove mjere predviđene su višestruke uštede u javnom i privatnom sektoru u procedurama koje u praksi zahtijevaju upotrebu pečata. Prema prikupljenim podacima iz izvještaja Doing Business Svjetske banke za 2017. godinu, u postupku Pokretanja poslovanja, od svih članica Europske unije, pečat uz Hrvatsku još jedino koriste Irska i Grčka, što govori u prilog nužnosti provođenje mjere kao jednog od preduvjeta modernizacije sustava državne i javne uprave te nastavku izgradnje elektroničkih usluga prema građanima i poslovnim subjektima. Obzirom na cilj reformske mjere ukidanja obaveze upotrebe pečata nužna je koordinacija svih mjerodavnih tijela uz istodoban nadzor provedbe reformske te je u skladu s tim donesena odluka o osnivanju Radne skupine. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!