Vojni avion MiG-21 srušio se kod Lomnice danas oko 14.55 sati. Pilot Stanko Hrženjak preživio je te je uspio iskočiti. Srušio se MIG oznake 121, koji nije bio među letjelicama koje su poslane na remont u Ukrajinu. Avion se zapalio iznad sela Petravec gdje je počeo brujati, a pilot je nastavio upravljati avionom sve do školskog igrališta iznad Donje Lomnice gdje se katapultirao te prizemljio 600 metara dalje u obližnje polje. Pilot Stanko Hrženjak je na konferenciji za medije na Plesu, koja se održala u 18 sati kazao da mu je na MIG-u prvo otkazao jedan, a onda i drugi hidraulični sustav nakon čega se zapalio i motor. - Avion je bio posve neupravljiv. Bio sam na 500 metara sa brzinom od 400 kilometara i nedostajalo mi je 15 sekundi da sletim. Kad sam shvatio da je avion potpuno neupravljiv jedino na što sam gledao da izbjegnem kuće - rekao je pilot Stanko Hrženjak. Snimio čitatelj U nastavku pročitajte današnju kronologiju događaja oko pada MIG-a u Lomnici: 18.00 sati - Na Plesu održana konferencija za novinare na kojoj je govorio i pilot srušenog MIG-a Stanko Hrženjak. Više pročitajte OVDJE 17.27 sati - Kronike Velike Gorice objavile su snimku sa mjesta pada MIG-a 21 Hrvatskog ratnog zrakoplovstva 16.50 sati - Izvanredna konferencija za medije vezano uz pad borbenog zrakoplova MIG-21 br. 121 održat će se s početkom u 18 sati u vojarni "Pukovnik Marko Živković" na Plesu. 16.30 sati - MiG s brojem 121. kao i njegov "parnjak" br. 122 ocijenjeni su prije godinu dana kao neperspektivni i nesposobni za remont, pa nisu niti uzeti u obzir kada se odlučivalo koji će MiG-ovi iz RH otići na remont u Ukrajinu. Više pročitajte ovdje. 16.09 sati Oko 16 sati službenim priopćenjem se oglasilo i Ministarstvo obrane: - Borbeni zrakoplov MiG-21 Hrvatskog ratnog zrakoplovstva i protuzračne obrane (HRZ i PZO), br. 121 prilikom povratka sa zadaće, danas u utorak 5. kolovoza 2014. godine u 14:47 pao je na području Donje Lomnice nedaleko Velike Gorice. Pilot borbenog zrakoplova se uspješno katapultirao i prizemljio te je pri svijesti prevezen u bolnicu na liječnički pregled. Riječ je o zrakoplovu HRZ-a koji nije bio na remontu u Ukrajini, a prema prvim informacijama došlo je do zatajenja stajnog trapa i zapaljenja zrakoplova. Zrakoplov je pao na nenaseljeno područje. O svim novim informacijama vezano uz ovu zrakoplovnu nesreću Ministarstvo obrane će prompotno izvjestiti javnost. 16.15 sati - Ovdje pročitajte više informacija o MiG-u 21 16.03 sati - Izjave očevidaca možete pročitati OVDJE. 15.42 sati - Grunulo je jače nego kad se probije zvučni zid. Avion se raspuknuo na tri komada, kaže Ivan Klafurić koji je prvi priskočio u pomoć pilotu. U zračnu luku Zagreb letjela su dva aviona te je prvi uspješno sletio. 15.37 sati - Avion se srušio na polje 100-njak metara od obiteljske kuće prilikom čega su se čule tri jake eksplozije, a na nebu se pojavila gljiva dima. Dio kabine pao je u dvorište obiteljske kuće. Pilot je pri svijesti. 15.35 sati - Avionom je pilotirao pukovnik Stanko Hrženjak 15.30 - Portal Kronike Velike Gorice navodi kako je riječ je o zrakoplovu koji je na remontu bio prije 12 godina u Rumunjskoj. 15.20 - Stanujem u Gradićima i bila sam vani kad je MIG prelijetao točno iznad Dalmatinske ulice, čula se eksplozija i vatra je krenula iz stražnjeg djela MiG-a i u sekundi ga uahvatila. Letjeli su sporo par krugova pa mi nije jasno kako se to dogodilo, mislila sam da će uspjeti sletjeti na aerodrom, javlja nam naša čitateljica. 15.15 - Bio sam u kokpitu i vidio ga kad je preletio pokraj tornja da mu potvrde da li su kotači vani, nazalost jedan od glavnih nije bio, za 7 minuta kasnije se katapultirao pilot, a avion se srušio u nenaseljeno područje kojih 1km od praga piste 05, napisao je na svom Facebook profilu Ivan Batušić, jedan od djelatnika zračne luke. Svjedočili ste rušenju aviona? Šaljite nam fotografije na javi@vecernji.net >> Ivan prvi pomogao pilotu: Avion se raspuknuo na tri komada! >> Srušio se MIG-21 u blizini Velike Gorice. Pilot se uspješno katapultirao! >> MIG koji se danas srušio uopće nije smio letjeti! >> Pilot MiG-a koji se umalo srušio: Došlo je do proboja zraka u motor >> Legendarni pilot Ivan Selak čudom spasio MIG i život >> MORH: Svi MiG-ovi moraju biti ispravni, nećemo pristati na kompromis >> Niti jedan MiG, nakon remonta u Ukrajini, nije potpuno ispravan 