Foto: Pixsell/Ivo Čagalj/Patrik Maček  DANIMA je Plenkovićeva struja HDZ-a puštala spinove o ratu za Zlatni rat, koji je trebao nastupiti zato što je splitski župan prevario premijera i mimo njegova znanja ugurao nepovoljnijeg koncesionara za bolsku plažu.  >> POBJEDA BRAČANA, PORAZ HDZ-A Zlatni rat je obranjen, Sport B odustao od koncesije  >> Bračani poslali moćnu poruku političarima: "ZAUZETO" na Zlatnom ratu  >> HRVATSKA TRAGIKOMEDIJA HDZ istražuje HDZ zbog tvrtke slizane s HDZ-om  Poznat po svojoj neodlučnosti, premijer se okrenuo svom oprobanom receptu osnivanja istražnog povjerenstva, koje je trebalo provesti Ministarstva mora. Pisalo se kako je premijer bijesan, da je zavladala panika, te da o Butkovićevom nadzoru ovisi sudbina Zlatka Ževrnje. Već su se slagale križaljke o njegovim mogućim zamjenicima, zaključilo se da i nije možda djelovao sam, nego je kao pripadnik tvrde struje zajedno s Milijanom Brkićem progurao tvrtku blisku obitelji Vice Vukojevića.   Premijer nije disciplinirao nikog, pa neće ni Ževrnju  Vladimira Šeksa, za kojeg se zna da je godinama protežirao tu moćnu HDZ-ovu obitelj nagradivši ih HBOR-ovim kreditom, odjednom se nastojalo prikazati kao odlučnu osobu koja je zatražila od premijera da pokrene nadzor.   Naivno je bilo vjerovati da će premijer uoči lokalnih izbora disciplinirati Ževrnju. Uostalom, nije odradio ni druge važne zadatke, poput uklanjanja ploče s ustaškim pozdravom, pa se na komemoraciji u Jasenovcu proveo jednako loše kao i Tomislav Karamarko.  Umjesto najavljenog rata oko Zlatnog rata, dobili smo povlačenje. Sport B, koncesionar bračke blaže, odradio je Plenkovićev Plan B. Uz klasične žalopojke kako su bili izloženi medijskim i političkim pritiscima sami su odustali od koncesije, potvrdivši konačno kako zaista djeluju u interesu stranke.    To što se koncesionar povukao, ne znači da povjerenstvo ne bi trebalo utvrditi što se točno dogodilo na Braču. Povlačenje ne bi trebalo oslobađati odgovornosti niti njih, niti onih koji su im pomagali.