Foto: Shutterstock STRUČNJACI UN-a koji istražuju kršenje sankcija Sjevernoj Koreji pretrpjeli su teški cyber napad, javlja Reuters. Hakeri su provalili u kompjuter jednog od stručnjaka 8. svibnja, stoji u e-mailu UN-ovim službenicima. Visoki rizik: Hakeri imaju detaljan uvid u istragu i metode UN-a "Zip dokument poslan je s vrlo osobnom porukom, što pokazuje da hakeri imaju detaljan uvid u istragu i metode UN-a", pisalo je u mailu stručnjaka. Istragu u Sjevernu Koreju predvodi odbor Vijeća sigurnosti UN-a pod nazivom Odbor 1718. "Nekoliko članova Odbora 1718 na sličan je način napadnuto 2016. Pišem vam da vas upozorim na visoki rizik", napisao je vođa tima stručnjaka te opisao napad kao "dio neprestane cyber kampanje". Špijunski Odjel 180 optužen za globalni hakerski napad Stručnjaci za cyber sigurnost pronašli su tehničke dokaze za koje tvrde da mogu povezati Sjevernu Koreju s nedavnim napadom ransomwarea WannaCry. Sjevernokorejska špijunska agencija navodno ima poseban odjel pod nazivom Odjel 180, koji stručnjaci okrivljuju za jedan od najuspješnijih cyber napada. Vijeće sigurnosti UN-a nametnulo je prve sankcije Sjevernoj Koreji 2006. i ojačalo mjere opreza nakon pet nuklearnih testova i dva lansiranja raketa dalekog dometa. Pjongjang poriče optužbe o upletenosti u cyber napad i još uvijek prijeti šestim nuklearnim testom.