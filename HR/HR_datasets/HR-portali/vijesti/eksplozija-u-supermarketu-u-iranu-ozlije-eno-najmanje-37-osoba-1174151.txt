U eksploziji u supermarketu u iranskom gradu Širazu ozlijeđeno je 37 osoba, izvijestili su iranski državni mediji u subotu ističući da se još istražuje uzrok. Do eksplozije je došlo u gradskom supermarketu, piše u izvješćima. Nijedna ozlijeđena osoba nije u kritičnom stanju, rekao je šef hitne službe pokrajine Fars, a prenijela novinska agencija IRNA. Eksplozija je bila toliko snažna da se čula u susjedstvu Širaza, izvješćuje IRNA, dodajući da su se zidovi supermarketa srušili. Šef vatrogasne službe Širaza rekao je da je zgrada evakuirana a stručnjaci istražuju uzrok incidenta.