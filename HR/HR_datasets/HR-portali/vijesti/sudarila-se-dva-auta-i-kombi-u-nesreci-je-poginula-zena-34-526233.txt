Od posljedica prometne nesreća koja se dogodila u petak poslijepodne na predjelu Velikih žala pokraj Dubrovnika preminula je ženska osoba (1983.), doznaje se iz Opće bolnice Dubrovnik. Ravnatelj OB Dubrovnik Marijo Bekić potvrdio je kako je ženska osoba podlegla ozljedama prsišta. ''Troje ljudi je dovedeno u Opću bolnicu Dubrovnik, a preminula je ženska osoba 1983. godišta. Imala je teške ozljede prsišta, a umrla je pri kraju operativnog zahvata. Osim nje jedan pacijent je na ortopediji, a drugi na intenzivnoj njezi'', rekao je Bekić. U prometnoj nesreći su sudjelovala dva osobna vozila i jedan kombi.