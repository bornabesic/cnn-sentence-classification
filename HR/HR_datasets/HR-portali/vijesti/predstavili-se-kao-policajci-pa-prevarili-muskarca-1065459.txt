79-godišnjak ostao je bez novca, nakon što su ga u njegovoj kući u Letovaniću, nedaleko Siska, prevarili nepoznati muškarac i žena.  Prvo ga je jučer (četvrtak) oko 16 sati, na telefon nazvao nepoznati muškarac i predstavio se kao policajac te mu rekao da su na krivotvorenoj novčanici, predanoj u mjesnoj trgovini, našli njegov otisak. Upitao ga je imali li još novca radi daljnjih provjera, a kada je 79-godišnjak rekao da ima, kod njega je došla nepoznata žena, koja se također predstavila kao policajka. Ona je od njega uzela novac radi provjere te mu ga obećala vratiti za 10-ak minuta. Kada je shvatio da je prevaren 79-godišnjak je slučaj prijavio policiji koja traga za prevarantima. >> U sukobima s policijom uhićeno 40 prosvjednika 