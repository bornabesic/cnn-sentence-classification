Foto: FAH KERUM je večeras šokirao najavom kako već ima osiguranu većinu u Gradskom vijeću. 21 od potrebnih 18. Njegov HGS inače ima osam mandata. HDZ 11. Pametno 7, MOST 5, a SDP 4. Spomenuo je i konkretne brojke, svima je "pokupio" po tri, četiri vijećnika. Čak je ukalkulirao i da će mu netko od njegovih okrenuti leđa. Škorić: Kerum stalno broji tuđe kao svoje Pitali smo Petra Škorića, predsjednika splitskog HDZ-a, što on kaže na Keruma. "Kerum stalno tuđe broji kao svoje. Takvo blefiranje primjereno je samo kockarnici. Uvjereni smo da se građani Splita neće kockati sa svojom budućnosti", kazao nam je Škorić.  Puljak šalje Keruma na popravni iz matematike Marijana Puljak, šefica stranke Pametno, kaže da se dobro nasmijala kada je čula što Kerum govori. "Kerum bi trebao ponoviti gradivo matematike. Da je njemu dobro išlo zbrajanje, ne bi bio u dugu 1,7 milijardi kuna", kazala nam je Puljak. Zvali smo i Aidu Batarelo koja predvodi grupu od troje vijećnika SDP-a i jednog vijećnika HNS-a. Nije nam se javila. Već je objavila kako joj se čini da je Kerum izgledan pobjednik i da nitko s ljevice ne kani podržati HDZ-ovog kandidata Andru Krstulovića Oparu.