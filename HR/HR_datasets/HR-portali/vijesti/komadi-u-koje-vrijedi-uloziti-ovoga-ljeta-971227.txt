Foto: Instagram LJETO je pred vratima, a mi mu se nikada nismo više veselili.  Prije svega, veselimo se toplijem i sunčanije vremenu, ljetnim tulumima, koktelima i godišnjem odmoru, ali i modi, koju nam donosi ovo mnogima omiljeno godišnje doba.  Mi smo za vas danas sastavili popis stvari, s kojima nećete pogriješiti, ako uložite u njih ovoga ljeta. Pogledajte što se sve našlo na našem popisu.  1. Natikače  Umjesto japanki, ovoga ljeta nose se natikače, a brojni brendovi nude doista raznolike modele. Tako ćete na policama dućana naći elegantnije verzije, koje možete nositi baš svaki dan, u raznim prilikama, ali i plastične, odlične za boravak na plaži ili bazenu. Bitno je samo da su vam udobne! 2. Roze naočale za sunce  Kada je riječ o naočalama za sunce, svakako najpopularnije ovoga ljeta su one sa staklima u boji, posebno rozima, koje će posebno dobro stajati uz preplanuli ten. 3. Cvjetna haljina  Cvjetni print ove je sezone prisutan na raznim odjevnim komadima i dodacima, no posebno je popularan na haljinama, maxi ili kratkim i lepršavim, vi birate. Cvjetne haljine obilježit će ljeto pa ako već nemate jednu takvu u ormaru... 4. Slamnata torba  Vjerujemo kako već imate jednu slamnatu torbu, koju obožavate nositi na plažu, no ovog se ljeta one nose i po gradskom asfaltu. Svi najpoznatiji high-street brendovi već ih imaju u ponudi, u raznim oblicima i po raznim cijenama, a na vama je samo da odaberete koja vam se najviše sviđa. Posebno su slatke one s dodacima, poput pom-poma. 5. Retro kupaći kostim  Ove ljetne sezone, posebno su aktualni retro kupaći kostimi, bez obzira volite li više jednodijelne ili dvodijelne modele. Tako umjesto klasičnih bikinija, koji se vežu oko vrata, izaberite gornje dijelove, koji podsjećaju na mini topiće ili jednodijelne modele sa zanimljivim printevima.