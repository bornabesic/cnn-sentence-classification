Foto:  Marko Mrkonjić/PIXSELL U PROMETNOJ nesreći koja se, oko 17 sati, dogodila na županijskoj cesti između naselja Poganovci i Čokadinci smrtno je stradao 51-godišnji vozač osobnog automobila, izvijestila je osječko-baranjska policija. Glasnogovornik policijske uprave Darijo Premec kazao je kako je, iz za sada neutvrđenih razloga, došlo do sudara teretnog vozila i osobnoga automobila pri čemu je 51-godišnji vozač automobila, od zadobivenih ozljeda, smrtno stradao na mjestu nesreće. Zbog provođenja očevida cesta je zatvorena i prometuje se okolnim pravcima, ističu u policiji. Uz policiju, na terenu su i vatrogasci.