VUKOVAR - Ministrica rada i mirovinskog sustav Nada Šikić poručila je u petak iz Vukovara kako je sadašnji mirovinski sustav u Hrvatskoj neodrživ pa ako se njegova provedba nastavi, a sustav ne reformira svi bi, kaže, mogli postati socijalni slučajevi kada dođu u mirovinu. "Mirovinski sustav nije neodrživ u smislu da će propasti. Indeksacija pri odlasku u mirovinu je sve niža i niža. Ako nastavimo na taj način, svi ćemo biti socijalni slučajevi u mirovini", kazala je Nada Šikić u izjavi novinarima nakon što je u Palači Srijem s vukovarsko-srijemskim županom Božom Galićem razgovarala o stanju u gospodarstvu i na tržištu rada u Vukovarsko-srijemskoj županiji. Pojasnila je kako je promjena mirovinskog sustava nužna jer u velikom broju županija, pa i u Vukovarsko-srijemskoj, ima puno veći broj umirovljenika nego zaposlenika. Na upit novinara o novom zakonskom okviru za odlazak u mirovinu, Šikić je navela kako je riječ o prijedlogu koji mora proći javnu raspravu, a u koju moraju biti uključeni svi socijalni partneri i tripartitno vijeće. "Naravno, prijedlog mora proći i saborsku proceduru, a tek nakon toga možemo razmišljati hoće li to biti prihvaćeno ili neće. Mi ćemo sve sugestije naših partnera u donošenju zakona prihvatiti", najavila je. Na zamolbu novinara da pojasni razloge zbog kojih se na sjednici Vlade usprotivila donošenju uredbe o limitiranju troškova, Šikić je kazala kako se po njezinom mišljenju rad ministra vrednuje na kraju njegovog mandata. "Mi to ne možemo valorizirati cijenom koštanja telefonskog razgovora. U mom ministarstvu kolegice svakodnevno komuniciraju s Bruxellessom. Hoćemo li mi izgubiti sredstva iz EU fondova zbog toga što  račun ne smije biti veći do 400 kuna? Šta je u tom segmentu skuplje?", zapitala je Šikić rekavši kako je njezino ministarstvo u svim segmentima racionalno i . Vukovarsko-srijemski župan Božo Galić kazao je kako očekuje da Vlada maksimalno iskoristi potencijale Slavonije i stavi ih u funkciju novih zapošljavanja i otvaranja radnih mjesta. Po njegovim riječima, u Vukovarsko-srijesmkoj županiji trenutačno je oko 16.500 nezaposlenih osoba, dok je BDP manji za 42 posto od prosjeka u Hrvatskoj. Ministrica Nada Šikić u Vukovaru je bila nazočna i javnom savjetovanju o nacrtu sažetka Poziva za dostavu projektnih prijedloga u okviru Fonda europske pomoći za najpotrebitije Operativnog programa za hranu i materijalnu pomoć 2014.-2020. koji zajednički organiziraju Minstarstvo rada i mirovinskog sustava i Ministarstvo socijalne politike i . Tijekom boravka u Vukovaru, ministricu Šikić primit će i vukovarski gradonačelnik Ivan Penava. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!