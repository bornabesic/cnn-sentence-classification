Ilustracija: 123rf REZULTATI obdukcije pokazali su kako je 27-godišnji Marko Jovanović, koji je prije pola godine ubio 34-godišnjeg cimera Ramiza Šarića u zatvorskoj ćeliji u Padinskoj skeli, Šarića prvo zadavio, a potom mu žiletom sjekao vrat. Na grkljanu je izbrojano deset posjekotina. "Nalaz obdukcije je pokazao da je Jovanović Šariću najvjerojatnije iz dosade grizao uši. Čuvari su ga zatekli s krvavim ustima, a ubijenom su falili dijelovi ušiju. Po zidovima ćelije bili su ispisani neki znaci krvlju ubijenog", navodi sugovornik srpskog Alo!-a. Jovanović ni nakon šest mjeseci ne želi otkriti zbog čega je ubio mladića s kojim je dijelio ćeliju. Osuđen na 40 godina robije Jovanović se u zatvoru nalazi zbog dvostrukog ubojstva djevojke i susjede, zbog čega je osuđen na 40 godina zatvora. "Niški Hanibal Lektor" je u "Padinjaku" služio 40 godina zatvora zbog dvostrukog ubojstva koje je 2010. počinio u niškom naselju Duvanište. Marko je, također oštricom, tada ubio bivšu 27-godišnju djevojku Danijelu Jovanović i njenog 23-godišnjeg susjeda Aleksandra Kitanovića. Motiv ubojstva Danijele bio je ljubomora, a Aleksandar se Marku "zamjerio" time što je policiji prijavljivao svađe.