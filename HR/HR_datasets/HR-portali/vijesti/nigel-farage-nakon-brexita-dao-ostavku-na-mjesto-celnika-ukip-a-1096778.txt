Nigel Farage objavio je da napušta čelo britanske stranke UKIP, prenosi BBC. Farage, zastupnik u Europskom parlamentu i poznati euroskeptik, rekao je da je dao svoj doprinos, da je stranka sada u dobroj situaciji i da se neće predomisliti oko ostavke kao što je učinio nakon izbora 2015. godine. Farage je rekao da je vođenje UKIP-a povremeno bilo teško, ali da se isplatilo.  Farage je bio jedan od glavnih glasova kampanje za britansko napuštanje Europske unije, koja se pokazala uspješnom jer su građani na nedavnom referendumu tijesno podržali brexit. >> Juncker Farageu u Europskom parlamentu: Zašto ste tu, ovo je posljednji put da ovdje plješćete >> Eurozastupnici Farageov govor popratili glasnim negodovanjem 