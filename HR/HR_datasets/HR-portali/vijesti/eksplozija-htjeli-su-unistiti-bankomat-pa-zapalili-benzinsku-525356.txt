U eksploziji koja se dogodila u drugom satu nedjelje u Kaštelima u potpunosti je uništen bankomat, no, nema ozlijeđenih osoba. Eksplozija se dogodila u 1.55 sati na benzinskoj pumpi Petrol jug, na Jadranskoj magistrali u Kaštel Štafiliću. Nakon eksplozije, na bankomatu buknuo požar kojeg su vatrogasci ugasili dvadesetak minuta kasnije. Od jake eksplozije su popucala stakla na benzinskoj pumpi. Policija je na mjestu događaja gdje obavlja očevid.