Bila je to iznimno burna godina. Hrvatska je prvi put od svoje samostalnosti doživjela pad jedne svoje Vlade i prijevremene parlamentarne izbore, ljudi koji su prvog dana 2016. vodili naše dvije najveće stranke danas su potpuno van politike, a čovjek koji je u siječnju bio zastupnik Europskog parlamenta danas je hrvatski premijer. I u svijetu su potresali krupni događaji: prvi čovjek najmoćnije svjetske države potpuno je neočekivano postao Donald Trump, rat u Siriji okrenuo se u korist već prežaljenog Bašara al-Asada, velike prirodne katastrofe pogodile su brojna područja na planeti, a godina će se, nažalost, pamtiti i po nekoliko fatalnih avionskih nesreća i odlasku neuobičajeno velikog broja slavnih svjetskih pjevača, glumaca, političara... U cijelom tom burnom kolopletu Jutarnji Vam je na svim svojim platformama donio nekoliko desetaka ekskluzivnih i iznimno čitanih priča. Ovo su, kronološkim redom, one najbolje: U posljednjim danima 2015. Tihomir Orešković dobio je mandat za sastavljanje Vlade, a mi smo Vam u prvim danima ove godine otkrili tko će sve sjediti u toj Vladi. Više od 60 tisuća ljudi pročitalo je tu ekskluzivu. Samo nekoliko dana nakon što je nova Vlada potvrđena, izbio je prvi veliki skandal. Mijo Crnoja bio je ministar branitelja manje od tjedan dana nakon što smo objavili sada već legendarnu fotografiju (gotovo 56 tisuća klikova) neke barake usred ničega u kojoj je kratkotrajni ministar imao službeno prebivalište. Goran Mehkek / HANZA MEDIA Samobor, 25. siječnja: Famozna 'Baraka 85/G' u ulici Gradna, gdje je tadašnji ministar branitelja Mijo Crnoja prijavio svoje prebivalište kako bi ostvario pravo na povlašteni kredit. Ubrzo nakon sporne prijave, otkriveno je kako je novce od kredita za izgradnju stambene nekretnine stavio na štedni račun i oročio.   Najviše pozornosti u prvom je mjesecu ipak izazvala ekskluziva Nedjeljnog Jutarnjeg o tome kako su bivši ljubavnici Dragan Jurillj i Sunčica Lalić podijelili tvrtku vrijednu 110 milijuna eura (84.771 klik). Kako je Crnoja uopće postao ministar? Visoki izvor iz Vlade otkrio nam je dotad nepoznati detalj i tako privukao pozornost 94.443 čitatelja. Iznimno je praćena bila i priča o poslovnom krahu brata bivšeg premijera. Krešimir Milanović je molio: Oprostite mi 15 milijuna kuna duga. Njegov apel vidjelo je više od 56 tisuća ljudi. Krešimir Milanović, brat bivšeg premijera Zorana. Vrlo je čitana (45.883 klika) bila i potresna ispovijest mlade Vinkovčanke koja tvrdi kako je zbog pogreške liječnika rodila mrtvu bebu. Čudesna priča o samozatajnoj Podravkinoj menadžerici, koja je u oporuci svoje bogatstvo ostavila sinu Branimira Glavaša, a rodbini ništa, privukla je gotovo 100 tisuća čitatelja! Više od 76 tisuća ljudi pročitalo je reportažu o propasti Hoto naselja u Svetoj Nedjelji, a Vas skoro 50 tisuća zanimao je i tekst o drami u domu Filipovićevih: Lejla i Tarik optužili su spremačicu za krađu čak 150 tisuća kuna! Ipak, glavna priča u ožujku s nekoliko članaka (samo prvi je imao više od 57 tisuća pregleda) bila je najveći skandal u povijesti Hrvatske vojske, nakon što smo razotkrili kako su MiG-ovi našeg ratnog zrakoplovstva lažni i zapravo uopće ne mogu letjeti.   TRAVANJ Tragedija na Kvaternikovom trgu u Zagrebu, u kojoj je nakon divljanja pomahnitalog vozača poginuo bračni par, potresla je cijelu državu. Otkrili smo tko je bio krivac za strašnu nesreću - propali nogometaš koji je vodio raskalašeni život. (85.664 klika). Facebook Nikola Kovačević skrivio je groznu nesreću na Kvatriću.Vile milijunaša na TOP lokacijama u državi zaintrigirale su više od 72 tisuće posjetitelja, a priča o vlasnicima novca i zlata ukradenima iz policijskog sjedišta u Heinzelovoj točno 51.602 čitatelja.    SVIBANJ Možda i najveću ekskluzivu donijeli smo Vam krajem petog mjeseca. Tada je Božo Petrov samo za Jutarnji kategorički ustvrdio da Tomislav Karamarko mora otići iz Banskih dvora. Bio je to praktički kraj bivše Vlade. Cijeli serijal o jednom od najvećih potresa u hrvatskoj političkoj povijesti, garniran audio asnimkama Petrovljevih izjava, bio je vrlo praćen, samo je intervju čelnika Mosta pročitalo 82.317 ljudi. Prisjetite se dijela intervjua Bože Petrova:   A šokantnu ispovijest majke okrutnog ubojice Dine Kulišeka ('Dino je išao u crkvu, lovio ribu, opraštao dugove, a onda se počeo baviti crnom magijom') u Nedjeljnom Jutarnjem vidjelo je čak 107 tisuća ljudi. Tea Cimaš / CROPIX / CROPIX   Veliku pozornost javnosti izazvao je i prosvjedni marš udruge 'Pro Life' centrom Zagreba, koji je došla podržati i supruga bivšeg premijera Sanja Orešković. Dvije mlade djevojke, dvije Dunje, stale su i zaustavile povorku, a njihovu priču za Jutarnji pročitalo je više od 76 tisuća naših posjetitelja. U predvečerje Eura Luka Modrić odlučio se počastiti novim luksuznim stanom u zagrebačkoj ulici slavnih. Kako izgleda i gdje se točno nalazi novo gnijezdo obitelji Realove zvijezde zanimalo je čak 109.455 ljudi.   Prije no što će krenuti osvajati Hrvatsku, Andrej Plenković je morao osvojiti HDZ. Odredio je šefa kampanje i glasnogovornika, Jutarnji je prvi saznao tko su ključni ljudi njegovog tima, a sve to na našem je portalu pratilo 47 tisuća posjetitelja. Europska unija je Hrvatskoj odobrila 11 projekata, što će nam sve sufinancirati zainteresiralo je više od 80 tisuća naših čitatelja. A optužbe vlasnika tvrtke Madison Consulting kako je Zoran Milanović tražio od njega da prijatelju bivšeg premijera isplaćuje 15 tisuća kuna mjesečno imale su 64.349 klikova. Vlado Kos / HANZA MEDIA   Usred ljeta odlično je prošla i priča iz Slavonije o genijalnom izumu naših studenata: 'Niti jedna zemlja na svijetu nema ovakvo nešto na svojim plažama', tvrdili su Osječani i zainteresirali 54.387 naših čitatelja. Kokain na skupoj jahti, privedeni bivši voditelj, nekadašnja političarka i starlete - to je bila hit priča u kolovozu, koju je pročitalo preko 107 tisuća ljudi. Facebook Ema Đuhić, Marko Lušić i Željka Rolović   Hrvatska je obilježila 21. obljetnicu od Oluje, a priča pet prijatelja iz Duge Rese o toj akciji privukla je 88.295 čitatelja. Tek koju tisuću klikova manje imala je 'bomba' iz Maksimira o želji Dinama da gradi vlastiti stadion na novoj lokaciji, a točno 81.059 ljudi informiralo se o velikoj životnoj drami bivšeg ministra zdravlja Siniše Varge.   Ima tek 29 godina, a iza nje su već brojni uspješni projekti. Ona je najljepša hrvatska političarka, predstavljena je u Nedjeljnom, a njezinu životnu priču pročitalo je čak 124 tisuće i 530 naših posjetitelja. Nikola Vilić / CROPIX Katarina Kozina   Ekskluzivni video napada na vozača Ubera kod ZG aerodroma pogledalo je 93.129 ljudi, a ekskluzivnu priču o Poljakinji koja je kroz Hrvatsku švercala radioaktivni otpad pročitalo je imresivnih 88.963 čitatelja...   Zvoni Bobanu ovršeni su svi računi u Hrvatskoj, otkrio je Jutarnji, a saznalo 150.207 naših čitatelja!   Tragičnu priču o smrti malog dječaka zbog salmonele samo je u prvom članku pročitalo 130 tisuća ljudi, a točan izračun o svim promjenama koje Vam donosi porezna reforma pročitali ste 86.279 puta. Priča o bračnom paru Jakovina, najštedljivijem paru hrvatske politike, zainteresirala je 88.821 čitatelja. Gotovo jednak broj klikova imala je i ekskluziva o kaznenoj prijavi protiv arhitekta Vrbana, u kojoj su neki njegovi klijneti ustvrdili kao ih je prevario za čak četiri milijuna eura. Top politička tema tog mjeseca u Hrvatskoj bilo je uhićenje pripadnika HVO-a u Orašju. Do velikog obrata u tom slučaju došlo je kada je ratni zapovjednik Matuzović preko svojih odvjetnika otkrio detalje obrane. Jutarnji je prvi objavio njegov iskaz i privukao pozornost 82,5 tisuće čitatelja. Mladi Osječanin koji je mrtav-pijan nakon tuluma upao u stan slavnom policajcu privukao je pažnju rekordnih 143.350 ljudi. Davor Kibel / Glas Slavonije Arhivska fotografija: Policajac Darko Prgomet privodi gospođu Katicu Karlović   Priča o novom početku Ivu Majoli i čovjeku koji je slavnu tenisačicu izvukao iz 'dužničkog ropstva' privukla je 94 tisuće čitatelja, a ekskluziva o novoj kući Bože Petrova više od 85 tisuća čitatelja. HANZA MEDIA   ... Plus bonus: Najčitaniji specijal Native Ad Studija Hanza Medije Ekskluzivni video specijal o najvećim i najboljim akcijama Hrvatske gorske službe spašavanja na Facebooku Jutarnjeg pogledalo je 820 tisuća ljudi.