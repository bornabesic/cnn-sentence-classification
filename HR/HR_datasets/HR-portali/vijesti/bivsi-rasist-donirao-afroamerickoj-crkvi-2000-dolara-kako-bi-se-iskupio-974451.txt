Foto: Afroamerička crkva u Južnoj Karolini dobila je donaciju od 2.000 dolara uz koju je stigla i poruka stranca koji se opisao bivšim "groznim rasistom", piše Independent.  U anonimnom pismu crkvi osoba koja je poslala donaciju rekla je kako je donacija "iskrena isprika afroameričkoj zajednici, kao znak Božje ljubavi prema vama ali i kao znak moje ljubavi prema vama", stajalo je u pismu.   "Bijelac sam i bio sam grozni rasist. Zahvaljujući Isusu i Svetome duhu koji je djelovao kroz prezbiterijansku crkvu, očišćen sam od toga", napisao je anonimni donator. Novac će biti iskorišten za programe mladih  Svećenik iz te crkve, Michael Sullivan, izjavio je za WSPA kako vjeruje u riječi anonimnog donatora te kako se nada da će ta gesta pokazati kako ljubav i razumijevanje mogu prevladati.   "Nije mi važno govorimo li o bijelcima ili crncima, kršćanima ili muslimanima. Ako možemo čuti da je srce ovog čovjeka srce koje predstavlja sve nas, vjerujem da svi možemo postati bolji", poručio je svećenik.   Rekao je i kako će donaciju iskoristiti za programe u koje su uključeni mladi te za troškove crkve.