Uskok je pokrenuo istragu protiv još jedne skupine zbog sumnje da su izvlačili novac iz tvrtki preko fiktivnih računa za neobavljene poslove koju su, prema neslužbenim informacijama, organizirala dvojica poduzetnika od ranije pod istragom i u tzv. aferi Pročistač. Na čelu skupine navodno su Luka i Vinko Jurić, koji su se prošle godine našli pod istragom zbog navodnih nezakonitosti pri izgradnji zagrebačkog pročistača otpadnih voda. Pod istragom se tada bila i njihova tvrtka Bubanj niskogradnja koja se u ovoj tvrtki spominje kao jedna od dvije oštećene tvrtke. Osim Bubnja niskogradnje novac je u ovom slučaju navodno izučen i iz tvrtke Bubanj odvodnja, a Uskok sumnja da su te tvrtke oštećene za najmanje 81 milijun kuna. Uskok tvrdi da je novac u ovom slučaju izvučen preko više drugih poduzeća koja su izdavala račune za neistinite poslove na temelju kojih se sa žiro-računa oštećenih tvrtki isplaćivao novac, a osumnjičenici bi ga potom podizali i u gotovini predavali prvookrivljenom. On je na taj način navodno zaradio preko 105 milijuna kuna, trećeokrivljeni najmanje 791 tisuću kuna, a četvrto okrivljeni najmanje 236 tisuća kuna. Državni proračun pritom je po Uskokovim procjenama oštećen za najmanje 30,4 milijuna kuna. Osim za zločinačko udruživanje Uskok članove skupine tereti i da su "u sastavu zločinačkog udruženja" zlouporabili povjerenje u gospodarskom poslovanju, utajili porez ili pomagali u tim nedjelima. Od suda su zatražili i donošenje tzv. privremenih mjera "radi osiguranja oduzimanja nezakonito stečene imovinske koristi". >> Velika akcija USKOK-a i policije: zbog korupcije uhićenja po Zagrebu, šteta se mjeri u desecima milijuna kuna >> USKOK pokrenuo istragu protiv 21 osobe i 10 poduzeća zbog izvlačenja 57 milijuna kuna 