U prometnoj nesreći u utorak oko 12 sati u Davoru, na novogradiškom području, teže je ozlijeđen 23-godišnji motociklist iz Davora.  Policijski službenici Policijske postaje Nova Gradiška provedenim očevidom su utvrdili da je do prometne nesreće došlo na način da je 23-godišnji vozač motocikla "piaggio" novogradiških registarskih oznaka upravljao bez zaštitne kacige te je u jednom trenutku izgubio nadzor nad upravljačem, nakon čega je zajedno s motociklom pao na kolnik. Prilikom pada na kolnik zadobio je teške tjelesne ozljede, pomoć mu je pružena u bolnici u Novoj Gradiški i zadržan je na liječenju. Bit će prekršajno prijavljen, motociklom je upravljao bez položenog vozačkog ispita za tu vrstu motornog vozila.    