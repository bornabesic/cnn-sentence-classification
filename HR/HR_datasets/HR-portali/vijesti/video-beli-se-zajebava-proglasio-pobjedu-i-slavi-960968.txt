Screenshot: Twitter U 20 sati zatvorena su birališta u Srbiji i time je glasanje za novog predsjednika gotovo. Točna izlaznost se još ne zna, ali ona je sasvim sigurno znatno manja nego na izborima prije pet godina. Naime, do 19 sati izašlo je 49,8 posto birača, a što je 3,8 posto manje nego na izborima prije pet godina. Teško je zamisliti da se ta razlika nadoknadila u sat vremena, ali opet izlaznost je iznad 50 posto. Glavno iznenađenje izbora, Ljubiša Preletačević Beli proglasio je pobjedu i rekao da ima 97 posto glasova. Dodao je i da nije zadovoljan izborima, ali svejedno se u njegovom štabu slavi pobjeda. Naravno, kao i cijela njegova kampanja, i ovo je šala.  "Osvojio sam 97 posto po nekim procjenama, ali očekivao sam puno više", rekao je Beli u pobjedničkom obraćanju. "Pali vatromet", završio je kratak govor.