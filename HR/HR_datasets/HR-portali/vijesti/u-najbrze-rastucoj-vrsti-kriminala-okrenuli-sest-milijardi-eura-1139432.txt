Najmanje šest milijardi eura okrenulo se prošle godine u najbrže rastućem području kriminala u Europi – krijumčarenju migranata. Izuzetno profitabilna djelatnost, koja je procvjetala nakon zatvaranja granica europskih država za neometani prolaz migranata, nagnala je na “prekvalifikaciju” kriminalce koji su se donedavno bavili švercom droge ili pak krađama, a Europol je dosad prikupio obavještajne podatke o više od 40 tisuća ljudi za koje se vjeruje da su uključeni u krijumčarenje migranata s Bliskog istoka i Afrike u Europu. Krijumčarske mreže koje djeluju i preko Hrvatske toliko su dobro uhodane da bi im oko vođenja poslova pozavidjeli i iskusni organizatori turističkih putovanja – većina njih nudi kompletan aranžman, od polazišta do odredišta, organiziraju smještaj i zaposlenje migrantima na crno pa čak – kako bi pretekle konkurenciju –- kao dio paketa usluga nude i povrat novca ne uspiju li klijenta dovesti do željenog odredišta. Tako bi i neki od 60-ak Afganistanaca naguranih u kombi koji je vozio bugarski državljanin, a koji je prije desetak dana zaustavljen kod Novske, mogli dobiti povrat od “čuvara novca”. Oni su važna karika u lancu krijumčarenja u kojem postoje različiti modaliteti plaćanja. Afganistanci koriste neformalni sustav plaćanja na rate, hawala. >>Cijelu priču pročitajte u tiskanom izdanju Večernjeg lista od ponedjeljka ili u našem e-izdanju Donosimo i sljedeće teme: >>Stručnjaci: Kamate na kredite u 2017. godini će padati >>Cro Cop: Ne bih volio da se moji sinovi bave ovim sportom >>Krstičević: Želim da jedna postrojba HV-a bude u Vukovaru >>Velika većina novih i auta starijih od 10 godina bit će skuplja 