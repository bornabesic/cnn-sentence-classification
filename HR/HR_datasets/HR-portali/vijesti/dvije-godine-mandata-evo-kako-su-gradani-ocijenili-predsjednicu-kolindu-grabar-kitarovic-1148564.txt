Hrvatski građani ocijenili su Kolindu Grabar-Kitarović s ocjenom 3,3 u istraživanju koje je napravljeno povodom njene druge godišnjice od kada je postala predsjednicom. Neznatan je to pad s obzirom da je godinu dana ranije imala ocjenu 3,4, javlja Dnevnik.hr. HDZ-ovi birači predsjednicu ocjenjuju s 4,2 dok joj oporbeni birači daju 2,5. Poteze predsjednice odobrava 60% birača, 34% ih ne odobrava, a ne zna 6% ispitanika. To su gotovo identične brojke kao i prošle godine. Da predsjednica obavlja bolji posao od prethodnika Ive Josipovića smatra 49% ispitanika, a da to radi jednako misli njih 24%. Da je lošija vjeruje 25% ispitanika dok ih 2% ne zna.  Suradnja s premijerom Andrejom Plenkovićem ocijenjena je s 3,6, a da će Kolinda Grabar-Kitarović davati potporu Vladi smatra 61% građana. Da će biti neutralna vjeruje njih 20% a samo 12% smatra da će biti kritična dok njih 7% ne zna. >> Evo kako je Petrov ocijenio prvih 100 dana Vlade i otkrio što se dogodilo sa Mostovim 'zahtjevima' >> Ocjena oporbe o prvih 100 dana nije korektna 