Nisu svi silovatelji i ubojice odgovarali za svoje zločine. Neki od njih nisu niti bili u zatvoru...   "Umjetnik" Rick Gibson je 1988. godine na tržnicu donio krajnike svojeg prijatelja i pojeo ih. Na sebi je nosio natpis: "Ja sam kanibal". Godinu dana kasnije je u Londonu kod Lewisham Clock Towera šokirao javnost nakon što je razrezao ljudske testise i pojeo ih. Kanibalizam u Engleskoj nije specifično ilegalan i budući da je Gibson dijelove ljudskog tijela kupio na legalan način, nisu ga mogli zaustaviti. Dobio je samo 500 funti kazne nakon što je napravio naušnice od ljudskih fetusa. No građani su pravdu uzeli u svoje ruke 1989. Gibson je htio zgnječiti živog štakora i od njega napraviti sliku. Ni tada nije kršio zakon, ali su mu bijesni prolaznici potjerali s ulice i spasili su štakora.  Svećenik Mario Cimmarrusti je 1960-ih i 1970-ih seksualno zlostavljao više od 250 dječaka koji su bili stari između 13 i 18 godina. Niti dana nije proveo u zatvoru. Dječacima je govorio da im mora pregledati genitalije. Gurao je njihova lica u svoje genitalije i govorio im da moraju o tome šutjeti inače će ih javno poniziti. Ljudi koji su dolazili u crkvu znali su za zlostavljanje, a dječaci su tvrdili da su znali i drugi svećenici. 1992. godine ljudi su se počeli buniti protiv  Cimmarrustija. On nije zanijekao optužbe. Priznao je da je zlostavljao 250 dječaka, ali budući da je zločin zastario, nije nikada kažnjen. Umro je u snu 2013. Imao je 82 godine.  James Sligo Jameson je 1890. godine kupio djevojčicu (10) kao robinju kako bi mogao gledati kanibale kako ju jedu. Jameson se prijavio za ekspediciju u Kongo. Oni koji su ga poznavali tvrde da je to napravio jer ga je zanimao kanibalizam. Curicu su zavezali za stablo i rasporili joj trbuh te je iskrvarila, a onda su ju rastrgali i pojeli. Jameson je sve gledao i skicirao. Kada se to pročulo, Jameson je ispričao svoju verziju priče, ali nije zanijekao ključne događaje. Rekao je da je kupio curicu i gledao kako ju jedu, ali je rekao da je skice napravio kasnije, po sjećanju.  Vince Li je 2008. izbo i dekapitirao Tima McLeana, muškarca kojeg nikada ranije nije sreo. Napravio je to u autobusu. Šokirani putnici su se razbježali, a Li je odrezao dijelove muškarca i jeo komadiće njegovog mesa. Li je ove godine opet pušten među ljude. Bio je proglašen ludim i kaznu je služio u psihijatrijskoj bolnici iz koje je, prema kanadskim zakonima, pušten, nakon što je zaključeno da više ne predstavlja opasnost za javnost.  Još prošle godine su mu dozvolili da živi sam, jedino što su ga liječnici obilazili svaki dan i provjeravali da li pije lijekove. Od veljače ove godine to se više ne provjerava. Kada je pušten, njegova je majka rekla da je ostala bez riječi.  Mitch Johnson i Andrew Golden su 1998. godine ukrali devet pištolja i metke te su se sakrili u šumu u blizini škole u  Arkansasu. Golden je ušao u školu i aktivirao alarm i tada se vratio u skrovište. Kada su djeca u panici počela izlaziti van, dvojica su zapucali. Ubili su četvero djece i jednu odraslu osobu prije nego su ih zaustavili.  Johnson to nije bio prvi zločin. Godinu dana ranije je zlostavljao curicu (2). Tada je završio u policijskoj postaji, sve je priznao, ali je pušten. Za ubojstvo učenika dobio je samo sedam i pol godina zatvora. Razlog su bile njegove godine. Johnson je imao 13 godina, a Golden 11 pa je jedina kazna koju su mogli dobiti bila ona da ostanu u zatvoru za maloljetnike dok ne napune 21 godinu.  Zbog toga je Golden u zatvoru bio dvije godine duže nego Johnson. Johnson, nakon što je pušten, je u stalnom sukobu sa zakonom. Više je puta dosad bio u zatvoru, ali je uvijek pušten.  Pedro Lopez je silovao i ubio više od 300 ljudi. Najviše je napadao djevojčice stare između 9 i 12 godina. Otimao ih je, silovao, davio i pokapao u masovnoj grobnici. Radio je to godinama. Uhićen je 1980. u Ekvadoru. Ubojstva je priznao, a policija je našla masovnu grobnicu s njegovim žrtvama. Dobio je 16 godina zatvora. Pušten je ranije zbog dobrog vladanja. Nakon toga su ga poslali u Kolumbiju gdje je jedno vrijeme bio u psihijatrijskoj bolnici. U bolnici je bio tri godine. Čim je pušten pobjegao je iz Kolumbije i navodno je počinio još jedno ubojstvo. Traže ga no nitko ga nije vidio otkako što je izašao iz bolnice.   Karla Homolka i Paul Bernardo su serijski ubojice iz Kanade. Par je priznao da su silovali i ubili najmanje tri žene. Homolka je drogirala svoju sestru tinejdžericu i predstavila ju je Bernardu kao vjenčani poklon. Karla se pridružila zaručniku u silovanju i ubojstvu vlastite sestre. Kasnije su silovali i ubili još ljudi. Bernardo je dobio doživotnu kaznu zatvora, a Homolka je priznala silovanje, mučenje i ubojstvo troje ljudi te je dobila 12 godina zatvora. Puštena je 2005. godine. Kasnije se udala i dobila je troje djece. Živi u Quebecu.  Issei Sagawa je 1981. godine namamio svoju školsku kolegicu u svoj stan u Parizu i upucao ju. Izrezao je komade njezine stražnjice i bedra te ih je pojeo. Osakaćeno tijelo je silovao. Uhvaćen je dok se pokušavao riješiti tijela. Kada su ga uhitili, sve je priznao. Sud je utvrdio da je lud i vratili su ga u rodni Japan. Francuske vlasti su smatrale da je slučaj time zatvoren te japanskim kolegama nisu poslali dokumente protiv Isseija. Sud u Japanu mu ništa nije mogao. Issei je u Japanu postao poznata ličnost. Davao je intervjue i pisao je knjige o svojem zlodjelu.  Javno je najavio nova ubojstva te je rekao da je ljudsko meso jako ukusno, piše Listverse.  