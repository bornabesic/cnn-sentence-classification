Predstava Olivera Frljića “Naše nasilje i Vaše nasilje” koja bi se u sklopu 27. Marulićevih dana trebala održati sutra izazvala je brojne kontroverze. Upravo je vijest o tome objavio i ruski RT.  U svom tekstu kažu kako scene iz predstave vrijeđaju kršćanske vjernike. "Predstava navodno sadrži prizore u kojima glumac u ulozi Isusa Krista silazi s križa i siluje muslimansku ženu, a potom iz ženine vagine izvlači zastavu ( koja se odnosi na onu zemlju gdje se predstava održava)", navode u svom tekstu. Kažu da je Crkva pozvala Ministarstvo kulture i vlasti grada Splita, koji će biti domaćin festivala da spriječe održavanje predstave i daljnje uvrede. Nadbiskupija je izjavila da je primila puno pritužbi od svojih župljana. Također su sve pozvali na ponovno razmatranje da li predstavu uvrstiti na festival, jer "vrijeđa vjerske i nacionalne osjećaje, kao i zdrav razum". RT piše i da su neki lokalni političari pozvali građane da prosvjeduju zbog izvedbe rekavši kako eksplicitni i nasilni prizori u predstavi "na najbrutalniji način vrijeđaju vjerske i moralne osjećaje kršćana, muslimana i drugih hrvatskih građana". > > Hrast: spriječit ćemo Frljićevu predstavu > > Poljaci protiv predstave O. Frljića: Glumica simulira oralni seks s kipom svetoga Ivana Pavla II. 