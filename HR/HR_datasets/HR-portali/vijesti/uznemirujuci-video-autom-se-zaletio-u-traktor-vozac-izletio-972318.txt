Screenshot: Mario Žilec/Kronike VG/Youtube U STAROM ČIČU se prekjučer dogodila prometna nesreća u kojoj je teške ozljede zadobio 59-godišnji vozač traktora. Do nesreće je došlo u kasnijim poslijepodnevnim satima kada je 59-godišnjak upravljao neregistriranim traktorom marke IMT 533 Habdelićevom ulicom u smjeru istoka. Dolaskom do raskrižja s Ulicom Seljine brigade, koja je označena kao cesta s prednošću prolaska, ušao je u raskrižje i prilikom ulaska u dvorište Habdelićeve ulice broj 2 na stražnji je dio traktora naletio renault clio zagrebačkih registracijskih oznaka kojim je upravljao 35-godišnjak, a kretao se Ulicom Seljine brigade u smjeru sjevera. Nakon naleta, vozač traktora pao je na kolnik i teško se ozlijedio. Liječnička pomoć pružena mu je u KBC Zagreb. Lokalni portal Kronike Velike Gorice objavio je snimku stravične nesreće na kojoj se vidi trenutak udara.