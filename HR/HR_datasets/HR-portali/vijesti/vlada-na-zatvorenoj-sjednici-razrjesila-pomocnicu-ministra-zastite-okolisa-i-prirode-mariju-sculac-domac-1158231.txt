Vlada RH na zatvorenom dijelu 27. sjednice raspravila je o više kadrovskih rješenja te je tako na osobni zahtjev razriješena pomoćnica ministra zaštite okoliša i prirode Marija Šćulac Domac. Državnom službeniku Antunu Vidakoviću dana je ovlast za obavljanje poslova zamjenika ravnatelja Državne geodetske uprave do provedbe javnog natječaja za imenovanje zamjenika ravnatelja Državne geodetske uprave, a najduže do šest mjeseci.  Vlada je razriješila dosadašnjeg člana Upravnog vijeća Hrvatskog centra za zadružno poduzetništvo Davora Hušku, a novom članicom, kao predstavnica Ministarstva regionalnoga razvoja i fondova EU, imenovana je Katica Mišković. Upravnom vijeću Centra za profesionalnu rehabilitaciju Osijek dana je suglasnost za imenovanje Damira Junušića ravnateljem Centra.  Vlada je utvrdila Prijedlog odluke o razrješenju člana Nacionalnog vijeća za znanost, visoko obrazovanje i tehnološki razvoj Olivera Jukića radi stupanja na dužnost koja priječi rad u tom Nacionalnom vijeću te je taj Prijedlog upućen u Hrvatski sabor na donošenje. Na osobni zahtjev razriješen je dosadašnji predsjednik Upravnog vijeća Kliničkog bolničkog centra Split Ante Mihanović. Novim predsjednikom imenovan je Neven Ljubičić. >> Vlada dala negativno mišljenje o Mostovu prijedlogu, 'za' glasali i Mostovi ministri: 'Postoji niz nedorečenosti' >> Grmoja o mišljenju Vlade: Malo sam iznenađen, Hasanbegović je rekao da je zakon kvalitetan