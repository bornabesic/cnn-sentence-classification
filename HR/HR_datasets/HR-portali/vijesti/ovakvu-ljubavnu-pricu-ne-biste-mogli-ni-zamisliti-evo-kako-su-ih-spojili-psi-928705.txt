Da prava ljubav zaista ne poznaje granice, dokazuje i ova priča. U domu ove četveročlane obitelji sve je puno ljubavi. Priča je počela kada su se na dresuri "zaljubili" psi vodiči slijepih Claire Johnson (50) i Marka Gaffeya (51). Dvije godine nakon toga vlasnici pasa su se vjenčali, a svoje su vlasnike na ceremoniju vjenčanja vodili upravo psi Venice i Rodd. Da priča bude još nježnija, romantičnija i posebnija, psi su imali i jastučiće na kojima je bilo vjenčano prstenje, javlja BBC. Claire je ispričala da su se ona i Mark upoznali prije dvije godine u centru gdje su njihovi psi bili na dresuri za pse vodiče slabovidnih i slijepih osoba. Njihova dva psa odmah su se povezala, stalno su zajedno trčala i razigrano se igrala – priča Claire. – Upravo oni su zaslužni što sam dobila priliku upoznati pravu sreću i ljubav svog života – rekla je. Nakon dresure Claire i Mark dogovorili su se da ne bi smjeli razdvojiti pse koji se tako dobro slažu pa su se počeli sastajati sve češće. Mark je prošle godine na samo Valentinovo zaprosio Claire, a ona je, naravno, pristala! >>Na dan rođenja kćeri izrekli sudbonosno DA! >>Vratila se s puta nakon 6 mjeseci i doživjela neopisivo iznenađenje