Screenshot (Youtube) TOM DUMOULIN ugrozio je vodstvo u ukupnom poretku slavne utrke Giro d`Italia jer je morao obaviti veliku nuždu usred utrke. Naime, u 16. etapi biciklističke utrke završio je s dvije minute i 17 sekundi zaostatka, a toliko je zakasnio jer je morao stati, skinuti kombinezon i obaviti veliku nuždu.  "Trpio sam i trpio, ali više nisam mogao... Mogao sam biti prvi, pobijediti, ali zbog ovog sranja nisam uspio", našalio se na kraju 26-godišnji Nizozemac.   Njegovu prednost u ukupnom poretku tako su smanjili Kolumbijac Nairo Quintana na 31 sekundu i pobjednik etape Talijan Vincenzo Nibali na minutu i 12 sekundi.