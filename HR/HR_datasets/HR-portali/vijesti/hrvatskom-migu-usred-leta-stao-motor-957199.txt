Foto: FAH JUČER je došlo do novog nemilog događaja na hrvatskome nebu. Naime, kako doznajemo, tijekom leta MIG-a 21 avionu se ugasio motor. Srećom, pilot je uspio ponovo upaliti motor aviona u zraku te sigurno sletjeti u zračnu bazu na Plesu. No, kako Index doznaje od upućenog izvora, moguće je da se radilo tek o probnom letu. U tom slučaju je pojava "otkazivanja" motora relativno uobičajena, jer se u takvim letovima motori često radi testiranja "guraju" do krajnjih granica, pa može doći i do gašenja. Zanimljivo je i da je do ovog događaja došlo u kontekstu nedavnih medijskih istupa Kolinde Grabar-Kitarović i Damira Krstičevića, koji su odaslali poruke zabrinutosti zbog stanja u Hrvatskom ratnom zrakoplovstvu te zatražili povećana ulaganja u obranu.