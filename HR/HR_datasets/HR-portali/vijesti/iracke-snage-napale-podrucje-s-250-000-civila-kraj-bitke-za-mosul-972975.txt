Foto: Hina IRAČKE snage pokrenule su ofenzivu na nekoliko fronti radi preuzimanja posljednjih četvrti Mosula koje drži Islamska država, objavilo je u subotu Zajedničko operativno zapovjedništvo koje koordinira borbu protiv IS-a u Iraku. "Oružane snage napale su četvrt al-Šifa ... savezna policija napala je četvrt Zindžili, a protuterorističke snage četvrt al-Saha al-Ula", piše u priopćenju Zapovjedništva. Džihadisti drže 250 000 civila kao "ljudski štit" Te se tri četvrti nalaze sjeverno od starog grada, a čine ih uske uličice gusto nastanjene gdje džihadisti kao "ljudski štit" drže približno 250.000 civila, po humanitarnim dužnosnicima i organizacijama za ljudska prava. Mosul je najveći grad na sjeveru Iraka koji je pao u ruke sunitskih muslimanskih boraca u lipnju 2014. ISIS je izgubio veći dio grada od početka ofenzive iračkih snaga u listopadu prošle godine i sada se nalazi u okruženju u sjeverozapadnim četvrtima, uključujući i povijesni stari grad.