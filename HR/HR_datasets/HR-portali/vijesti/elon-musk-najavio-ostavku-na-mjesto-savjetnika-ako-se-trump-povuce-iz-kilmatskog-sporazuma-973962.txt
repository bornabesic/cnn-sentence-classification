Foto: FaH ELON MUSK najavio je kako će odstupiti s mjesta savjetnika predsjednika Trumpa ako se SAD povuče iz Pariškog sporazuma o klimi.   Musk je danas putem Twittera najavio kako je napravio sve što je mogao da bi izlobirao predsjednika da se SAD ne povuče iz sporazuma.   "Ne znam kako će završiti s Pariškom, ali napravio sam sve što sam mogao kako bi direktno savjetovao predsjednika da trebamo ostati, kroz druge u Bijeloj kući, ali i putem vijeća", napisao je Musk na Twitteru. Kaže kako će ostavka biti jedini izbor  Kada je na Twitteru upitan što će napraviti ako Trump odluči da se SAD povlači iz sporazuma odgovorio je kako neće imati drugog izbora nego dati ostavku.  Musk je trenutno jedan od 18 biznismena koji su dio Trumpovog savjetničkog vijeća.  Očekuje se kako će Trump do kraja tjedna objaviti svoju odluku o Pariškom sporazumu.