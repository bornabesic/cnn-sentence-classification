U subotu je održan "Hod za život", a na njemu je između ostalih sudjelovao i ministar vanjskih poslova Davor Ivo Stier. - Znam da čekate rezultate lokalnih izbora, ali zbog izborne šutnje o ovome nisam mogao pisati tijekom jučerašnjeg dana. A to je ponašanje ministra Stiera. Koji ne vidi apsolutno ništa sporno u tome što se kao ministar vanjskih i europskih poslova naše zemlje, dakle kao osoba koja nas predstavlja u svijetu, prešetava Zagrebom sa osuđenim ratnim zločincem kako bi propagirao politiku netolerancije i mržnje. Sramota, napisao je Grbin sinoć na Facebook profilu. Grbin je aludirao na Darija Kordića, kojega je Haški sud za ratne zločine u BiH osudio na 25 godina zatvora, no jedan od bivših vođa Hrvatske Republike Herceg Bosne pušten je nakon odslužene dvije trećine kazne. - I da, namjerno dijelim narod.hr, jer mi se čini da su u svojem prenošenju ministrovih riječi bili najiskreniji, zaključio je Grbin. Inače, na "Hodu za život" sudjelovalo je više od 15 000 ljudi, a protuprosvjednici koji su pokušali zaustaviti kolonu su uhićeni.