«»Foto: Index/Luka Šangulin JEDINI oktanski događaj u glavnom gradu neke države, Utrka ubrzanja Brzi i žestoki prvim je danom zapalila zagrebačku Aveniju Dubrovnik. >>FOTO Brze i žestoke: Ljepotice okupirale zagrebačku aveniju Dubrovnik<< Nabrijani automobili i motocikli, atraktivne hostese, tisuće posjetitelja izložba automobila te razni zabavni programi obilježili su prvi dan, a nastavit će se i kroz cijelu nedjelju. Ljubitelji adrenalinskih sportova i ove godine mogu uživati u impresivnim moto akrobacijama te u popularnim Dragsterima – zvijerima koje se mogu zaustaviti samo uz pomoć padobrana. Organizatori su pripremili i ženski program pa su se tako pripadnice ljepšeg spola mogle okušati u brzini i spretnosti vozeći po poligonu i istovremeno nanoseći ruž za usne, a najmlađi su uživali u dječjoj karting utrci, dok su najhrabriji uronili u svijet virtualne stvarnosti. Podsjećamo, sav promet po Aveniji Dubrovnik na potezu od Cimermanove do Avenije Većeslava Holjevca je zatvoren cijeli vikend. Tramvajski promet otvara se u nedjelju 4. lipnja od 23.30 sati, a za sva ostala vozila u ponedjeljak u 4 sata ujutro.