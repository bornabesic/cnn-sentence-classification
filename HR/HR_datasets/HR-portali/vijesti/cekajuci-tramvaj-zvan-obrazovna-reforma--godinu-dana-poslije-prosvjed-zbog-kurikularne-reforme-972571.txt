Screenshot: Facebook INICIJATIVE "Građanski odgoj i obrazovanje" i "Hrvatska može bolje" organiziraju Prosvjednu akciju pod nazivom "Čekajući tramvaj zvan reforma".   U sklopu cjelokupne akcije predviđen je niz događanja od 30. svibnja do 1. lipnja, a cilj im je obilježavanje godine dana od prosvjeda "Hrvatska može bolje". Prosvjed započinje na Trgu bana Jelačića, završava na Glavnom kolodvoru u Zagrebu  Tako će se 1. svibnja održati prosvjed koji će započeti na Trgu bana Jelačića na kojem će se prosvjednici prisjetiti zahtjeva upućenih vlasti 1.6.2016. godine, te se nakon toga uputiti prema Glavnom kolodvoru u Zagrebu.  Organizatori podsjećaju kako je 1. lipnja 2016. godine 50.000 osoba izašlo na ulicu za obrazovanje pod motom "Hrvatska može bolje" te kako su poslali zahtjev za obrazovnom reformom utemeljenoj na stručnosti koji nije ispunjen, čime se izgubila cijela generacija učenika.  Prosvjed završava na Glavnom kolodvoru u Zagrebu kako bi se podsjetilo na činjenicu da brojni mladi odlaze iz zemlje zbog primata političkih i privatnih interesa. Godinu dana nakon prosvjeda "Hrvatska može bolje" Iz inicijative su putem Facebooka organizirali prosvjed te su ga opisali ovako: "Prosvjedna akcija će započeti na Trgu bana Jelačića gdje ćemo se zajedno prisjetiti zahtjeva upućenih vlasti 1.6.2016., te se nakon toga uputiti prema Glavnom kolodvoru u Zagrebu. Prije godinu dana, 1.6.2016. godine, 50 000 ljudi izašlo je na ulice za obrazovanje pod motom "Hrvatska može bolje". To nije bila “fešta”, to nije bilo “čekanje tramvaja”. Bilo je to zalaganje za reformu obrazovanja. Svatko tko razmišlja dulje od četiri godine unaprijed zna da vrijedi ulagati u obrazovanje. Kvalitetno obrazovanje izgrađuje ljude koji iniciraju promjene, pokreću poslove, grade demokratsko i solidarno društvo. Neispunjavanjem zahtjeva za obrazovnom reformom utemeljenoj na stručnosti nije izgubljena samo jedna godina nego i jedna generacija učenica i učenika. Akcija će završiti na Glavnom kolodvoru u Zagrebu kako bismo se podsjetili da zbog primata političkih interesa i privatnih interesa moćnika koji ne odgovaraju na potrebe ljudi i ne slušaju konstruktivne prijedloge struke za bolje obrazovanje i bolji život, mnogo mladih ljudi svakodnevno odlazi iz Hrvatske". Više detalja o prosvjedu pogledajte na linku.