Hrvatski sabor poslao je danas, nakon trodnevne rasprave, paket od 15 poreznih zakona u drugo čitanje. Zakoni su izglasani uglavnom tankom većinom od 78 ili 79 glasova HDZ-a, Mosta, manjina, zastupnika iz kluba Milana Bandića, SDP i Živi zid su bili protiv, HNS suzdržan, dok IDS i HSS nisu ni glasali. Zastupnici su u drugo čitanje poslali izmjene Zakona o porezu na dodanu vrijednost, porezu na dobit, doprinosima, porezu na dohodak, porezu na promet nekretnina, lokalnim porezima, poreznoj upravi, fiskalizaciji u prometu gotovinom, o poreznom savjetništvu, trošarinama, posebnom porezu na motorna vozila, carinskoj službi te prijedloge Općeg poreznog zakona, Zakona o administrativnoj suradnji u području poreza kao i Zakona o upravnim pristojbama. Danas je zaključena prva, konstituirajuća sjednica, a zastupnici s radom nastavljaju idući tjedan od srijede s novom sjednicom i aktualnim prijepodnevom. >> Marić slijedi preporuke EU snizujući poreze na rad i kupnju >> Komu koristi hrvatska porezna reforma? 