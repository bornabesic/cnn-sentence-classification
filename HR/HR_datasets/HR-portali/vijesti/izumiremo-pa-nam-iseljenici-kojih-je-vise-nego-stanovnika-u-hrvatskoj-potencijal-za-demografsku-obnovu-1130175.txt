Iako je po zadnjem popisu stanovnika u Hrvatskoj 4,2 milijuna stanovnika, zapravo nas je oko 3,6 milijuna, jer od zadnjeg popisa dogodio nam se prorodni pad broja stanovnika, te iseljavanje. Naime, u Hrvatskoj bismo danas imali 2,4 milijuna ljudi više da nas u zadnjih stotinu godina nije 'pokosilo' sedam velikih valova isljevanja stnovinika. Zato je pitanje demografske obnove ključno pitanje za budućnost Hrvatske, za opstanak Hrvatske, ali i za nacionalnu sigurnost zemlje jer bez toga niti jedan projekt bilo kojeg ministarstva nema smisla, ako nema ljudi i to radno sposobnih koji mogu plaćati poreze. Iseljavaju nam mladi ljudi s obitelji i mi te ljude, kao što su napravili Irci ili Izraelci, Skandinavci moramo vraćati. Naši su iseljenici, kojih sada već ima više nego Hrvata u Hrvatskoj, moraju biti potencijal za demografsku revitalizaciju Hrvatske – kazao je Stjepan Šterc, vodeći hrvatski demograf, savjetnik premijera na predavanju o demografskoj budućnosti Hrvatske koju je u Karlovcu organizira Zajednica Katarina Zrinski i gdje je kao gost bila i ministrica Nada Murganić i državni tajnik za demografiju Marin Strmota. On je rekao kako je u zadnjih četiri godine iz Hrvatske otišlo oko 150.000 ljudi što su provjerili i u bazama podataka drugih država, poput Njemačke i Irske, dok je Šterc podsjetio da je Njemačka nedavno rekla da je samo lani Hrvatima izdala 58.000 radnih dozvola. Šterc je kazao i kako neke zemlje, poput Danske, javno na tv programu pozivaju ljude da rađaju za Dansku, što bi u Hrvatskoj, vjeruje, bilo proglašeno primitivnim i zatucanim modelom poticanja rađanja više djece. Moramo podjednako razvijati sve krajeve Hrvatske, primjerice, zašto MORH ne bi imao sjedište u Kninu? To bi njima dalo novi demografski centar s oko 30.000 ljudi, a ovako nam grad nestaje. Poreza bi trebalo osloboditi otoke da se razviju i druge dijelove Hrvatske gdje nema života. Uvodimo strogu poreznu reformu, a dvije trećine radno sposobnog stanovništva ne plaća poreze zbog blokada ili siromaštva. Šokirao me i podatak HZZO-a da je zdravstveno osigurano gotovo 4,3 milijuna stanovnika, dakle najmanje 150.000, odnosno oko 300.000 jer nas je zapravo manje, više nego nas ima po popisu: Gdje su ti ljudi, zašto im plaćamo osiguranje. Hrvatska nema Odjel za migracije, što je nedopustivo, ali što je najveći problem kojeg svi ignotriraju, Hrvatska nema registar stanovništva, dakle nemamo posložene temelje ukupnog planiranja u Hrvatskoj. Zato jer nemamo registar stanovništva, događaju nam se neusklađenosti u bazama podataka državnih institucija poput HZZO-a, HZMO-a, SOA-e ili Zavoda za statistiku, pa imamo više birača nego stvarnog stanovništva, više osiguranih osoba, nego stvarnih stanovnika i sličnih stvari. Imamo velik broj osoba u mirovini koji su to postali prije starosne mirovine i dana imamo odmjer jednog umirovlejnika na jednog zaposlenog što je neodrživo na više nivoa, posebno za mirovinski sustav. Šokantno je da nitko to ne želi ispraviti- dodao je Šterc. Tvrdi da već 20 godina govori o tim problemima i inzistira da Hrvatska dobije posebno ministarstvo koje će se baviti demografijom jer je zadnji čas ukoliko žemo spasiti narod od izumiranja. Ministrica Nada Murganić kazala je kako je demografska obnova velik problem i da pravi rezultati ne mogu doći u kratkom roku, te da oni sada stvaraju temelje koji se biti obvezujući i svim budućim vladama. - Treba nam nacionalna strategija, a prvi korak je i nova porezna reforma. Postoji povećanje osnovice koja nije oporeziva vezana za broj djece, imamo i prijedlog da se ne oporezuje uzdržavani član koji koristi rodiljnu naknadu, delimitirat ćemo drugi dio porodiljne naknade što ćemo uvrstiti u proračun našeg ministarstva. To su prvi koraci, ali problem treba dugoročno rješavati – dodala je Murganić. >> 'Bez hrvatskog iseljeništva nema demografske revitalizacije, druga populacija bi mijenjala hrvatski identitet'   >> Demograf prof. Akrap: Demografija je malo nespojiva sa socijalom 