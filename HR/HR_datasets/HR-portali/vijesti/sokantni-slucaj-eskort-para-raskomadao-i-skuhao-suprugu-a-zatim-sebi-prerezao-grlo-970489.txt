Screenshot: YouTube U PETAK završava saslušanje o gnjusnom slučaju ubojstva i samoubojstva u Australiji 2014.  Bivši kuhar koji je postao eskort službenik, Marcus Volke (27), nakon svađe sa suprugom jedne večeri ju je ubio, raskomadao i zatim stavio kuhati. Mirno sjedio dok su se ostaci njegove supruge kuhali Udao se za eskort damu iz Indonezije Mayang Prasetyo 2013. godine i par je tada počeo zajedno putovati po svijetu i prodavati seksualne usluge. U noći ubojstva susjedi u Brisbaneu su čuli svađu koja je trajala oko 40 minuta, a zatim su čuli vriskove supruge.  Kroz prozor su navodno vidjeli Volkea kako mirno sjedi na kauču i nepomično gleda ispred sebe, bez ikakve reakcije. Pozvao električara jer je "zaboravio lonac na štednjaku" Upravitelj zgrade sljedeći dan je primijetio smrad koji je opisao kao smrad "pseće hrane". Sud je čuo da je Volke napustio stan i između ostalog kupio rukavice, izbjeljivač, vreće za smeće i četku za ribanje. Volke je također pozvao električara i rekao mu da je "zaboravio lonac na uključenom štednjaku" te da je zbog toga prekinut dovod struje. Električar je primijetio krv na podu stana i nesnosni smrad. Prerezao si grlo i iskrvario u kontejneru iza zgrade Uskoro je stigla policija i otkrila stopala njegove supruge u loncu te ostale dijelove tijela u vreći za smeće u perilici za rublje.  Volke je pobjegao, prerezao si grlo i iskrvario u kontejneru iza zgrade, gdje je kasnije pronađeno i njegovo tijelo.