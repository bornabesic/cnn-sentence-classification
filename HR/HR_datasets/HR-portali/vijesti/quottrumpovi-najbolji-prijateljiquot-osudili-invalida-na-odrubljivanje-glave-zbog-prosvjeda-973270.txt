Foto: Twitter SAUDIJSKA Arabija odlučila je odrezati glavu 23-godišnjem invalidu koji je uhićen jer je sudjelovao u prosvjedu. Munir al-Adam je toliko snažno pretučen da je izgubio sluh na jedno uho nakon prosvjeda u većinski šijitskom istoku države 2012. godine. Aktivisti i javnost zahtijevaju Trumpovu intervenciju Aktivisti za ljudska prava oštro su osudili odluku o smrtnoj kazni, nazvali ju "šokantnom" te uputili zahtjev Bijeloj kući da intervenira. Adam je osuđen na smrt na tajnom suđenju u državnom Specijaliziranom kaznenom sudu. Sada je prizivni sud unatoč međunarodnim kritikama odlučio da se smaknuće mora provesti. Trump u posjetu Saudijskoj Arabiji nije ni spomenuo ljudska prava Korisnici društvenih mreža pobjesnili su zbog ovog slučaja na Donalda Trumpa, navodeći da je "najbolji prijatelj" Saudijske Arabije.  Podsjetimo, Trump u posjetu državi nije ni spomenuo problem ljudskih prava, a Saudijska Arabija nedavno je postala članica UN-ove komisije za ženska prava.