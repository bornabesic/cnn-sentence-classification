Foto: Getty Images/Guliver Image MOŽDA ga ne volite, možda vam je antipatičan, ali ovo što Cristiano Ronaldo pokazuje je vrijedno divljenja. Briljantni Portugalac je s dva ključna gola u finalu protiv Juventusa, donio Realu obranu naslova i ukupno 12. naslov prvaka Europe. Ronaldo je tako postao prvi igrač u povijeti koji je zabio gol u tri različita finala Lige prvaka. Zabio je Realov 500. gol u Ligi prvaka, a svoj 600. u karijeri. No, najnevjerojatnije je da je Ronaldo od četvrtfinala do finala zabio nevjerojatnih deset golova. Pet je zabio u dvije utakmice Bayernu, tri je zabio Atleticu i sada dva Juventusu. Deset golova od četvrtfinala do finala!