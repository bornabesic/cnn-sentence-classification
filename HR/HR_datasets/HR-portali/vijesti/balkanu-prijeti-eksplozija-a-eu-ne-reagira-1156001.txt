Zastupnik Ivan Jakovčić (IDS-ALDE) na plenarnoj je sjednici upozorio na ponavljanje situacije u kojoj Europska unija sa zakašnjenjem reagira na situaciju na Balkanu. – U zemljama te regije ponovno vrije i prijeti eksplozija. Dvadeset i pet godina, koliko sam u politici, pratim situaciju na zapadnom Balkanu i poteze Europske unije. Nažalost, Unija ni danas nije potpuno svjesna činjenice da su sve zemlje zapadnog Balkana bolesne – istaknuo je Jakovčić dodavši kako EU na zabrinjavajuća zbivanja reagira isključivo ''vatrogasnim mjerama''.   – Te su zemlje zaražene virusom nacionalizma. Širenje tog virusa trebalo je na vrijeme spriječiti. Na bujanje nacionalizma trebalo je reagirati preventivnim mjerama, a ne početi s liječenjem kada je prekasno – zaključuje Jakovčić. Od Europske komisija i zemalja članica EU zatražio je da učine sve što je u njihovoj moći kako bi se proces širenja Unije na zemlje zapadnog Balkana ubrzao. >> Nacionalističke smutnje, ekonomska kriza, podjele! Nije riječ o Jugoslaviji 80-ih, nego današnjoj EU >> CIA 1970. o Jugoslaviji nakon Titove smrti: 'Potencijal za katastrofu je stvaran, moguć je građanski rat'