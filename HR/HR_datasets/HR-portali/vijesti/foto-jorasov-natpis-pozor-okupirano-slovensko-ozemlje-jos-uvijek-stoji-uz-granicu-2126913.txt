PLOVANIJA - 'Pozor! Okupirano slovensko ozemlje!' i 'Warnning! Occupied Slovenian teritory', natpis je koji još uvijek visi na kući kontroverznog Joška Jorasa uz granični prijelaz Plovanija. Joras je veliki natpis koji krasi cijelu dužinu pročelja njegove obiteljske kuće postavio potkraj prošlog tjedna kako bi i turiste upozorio na svoju istinu da živi u Sloveniji, a ne u Hrvatskoj. Naravno kuću mu i dalje krasi i natpis Tudi tukaj je Slovenija. Hoće li policija reagirati i natpis skinuti još nije poznato. U istarskoj policiji naime kažu kako još uvijek provjeravaju činjenično stanje. Do kada nije poznato, a za to vrijeme Joško Joras i dalje na hrvatskom teritoriju očigledno može raditi što mu je volja. Dok ga nitko ne dira i dalje se može rugati s hrvatskom državom i njezinim tijelima vlasti.