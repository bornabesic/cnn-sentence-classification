"Incident će se istražiti i iskomunicirati prema Kini standardnim diplomatskim i vojnim kanalima", kažu iz SAD-a Dva kineska lovca Su-30 presrela su zrakoplov američkih zračnih snaga za detekciju radijacije iznad Istočnog kineskog mora, javlja CNN. Posada američkog zrakoplova WC-135 ovaj je potez nazvala neprofesionalnim. “Još istražujemo incident, ali prvi izvještaji govore da se radilo o neprofesionalnom potezu. Incident će se istražiti i iskomunicirati prema Kini standardnim diplomatskim i vojnim kanalima”, kažu iz SAD-a te dodaju da su dva kineska lovca prišla američkom zrakoplovu na udaljenost od svega 50-ak metara, s tim da je jedan od njih letio naopako, točno iznad američkog zrakoplova. 