Europska komisija je u ponedjeljak osim izlaska Hrvatske iz postupka prekomjernog deficita, dala još jednu važnu preporuku. Bruxelles je Hrvatskoj dao preporuku o nužnosti nastavka kurikularne reforme, i to po modelu bivšeg voditelja Ekspertne radne skupine za provedbu kurikularne reforme (ERS) Borisa Jokića. Jokićevo se ime ne spominje, ali je Komisija  upozorila da je 'reforma revidirana, a provedba znatno odgođena' te preporučila da se proces nastavi 'u skladu s izvornim ciljevima', javlja N1 televizija.  U ponedjeljak je objavljeno, podsjetimo da je za šeficu radne skupine postavljena Jasminka Buljan Culej. Riječ je o savjetnici ministra obrazovanja Pave Barišića. No, već u utorak, svega dan nakon te objave, nezadovoljan načinom izbora novog vodstva ERS-a  neopozivu ostavku na članstvo u Posebnom stručnom povjerenstvu za provedbu Strategije obrazovanja, znanosti i tehnologije podnio je član Povjerenstva Josip Milat.