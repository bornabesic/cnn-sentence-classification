Hrvatski građani prolazit će od sada strožu provjeru pri obradi zahtjeva za izdavanje vize za SAD. Američka administracija odobrila je detaljniju provjeru podnositelja zahtjeva iz svih zemalja izuzetih iz bezviznog režima, koja je bila najavljena prije nekoliko mjeseci. Od podnositelja će tražiti, među ostalim, informacije o poslodavcima u posljednjih 15 godina te analizu profila i materijala objavljenih na društvenim mrežama i na internetu u posljednjih pet godina. Podnositelj može odbiti ispuniti dodatni upitnik, ali No treba napomenuti da neće svi podnositelji zahtjeva automatski biti podvrgnuti dodatnoj provjeri već, kako su rekli u State Departmentu, kad konzularne službe zaključe da su takve informacije potrebne kako bi se potvrdio identitet podnositelja ili kako bi se zaštitila nacionalna sigurnost. Također, kako prenosi Reuters, iz State Departmenta poručuju da podnositelj može odbiti ispuniti dodatni upitnik, no to će se, kažu, odraziti na duljinu postupka. Kritike nove procedure usredotočuju se na dulje čekanje provedbe postupka čak i u slučaju kad podnositelj ispuni rigorozniji upitnik, ali i na nejasne kriterije o tome tko spada u osjetljive skupine tražitelja vize.