Na širem području Zagreba jutros je uhićeno više osoba u zajedničkoj akciji policije i Državnog odvjetništva. Uhićeni se terete za kaznena djela iz sfere gospodarskog kriminala, konkretno izvlačenje novca preko jedne od tvrtki u inozemstvo. Među uhićenima, kojih je najmanje petero, je i Sandro Stipančić kod kojeg su u tijeku pretrage kuće i poslovni prostor na Mlinovima. Podsjećamo, Stipančić je bio obuhvaćen i istragom USKOK-a protiv Zdravka, Zorana i Marija Mamića te Damira Vrbanovića zbog optužbi da su se Zdravko Mamić i ostali organizirali u zločinačko udruženje kako bi preko tvrtki u inozemstvu izvukli novac od transfera Dinamovih igrača.