Londonsko kazalište Old Vic evakuirano je tijekom izvedbe predstave "Woyzeck", javlja Independent. Policija je potvrdila da je publika bila prisiljena napustiti kazalište koje se nalazi u centru Londona, nakon što su u poslijepodnevnim satima dobili dojavu o bombi u kazalištu, prenosi BBC . Prolaznici koji su se zatekli u blizini kazališta na društvenim mrežama objavili su fotografije na koji se vidi kako  posjetitelji užurbano napuštaju zgradu kazališta,a vidi se i kako je policija blokirala prilaz ulici u kojoj se kazalište nalazi. Evakuirani su i obližnji pubovi i restorani.             Prema izjavama očevidaca tijekom izvedbe predstave na pozornicu su došli zaposlenici i objavili kako postoji opasnost od 'nečega' što je pronađeno u zgradi, međutim nisu objavili o čemu se točno radi. Publika i zaposlenici napustili su kazalište, a policija još nije objavila o kakvoj je točno dojavi bila riječ i što su pronašli u kazalištu.