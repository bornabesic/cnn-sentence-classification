Ako je on Jokiću rekao da je Hrast s jednim zastupnikom minirao reformu, potvrđujući antifa mantru da je ključna opasnost za Hrvatsku, Katolička crkva, ustašluk i fašizam na istoj idejnoj osnovi - onda je taj Šustar niža vrsta čak i ovakvih – antifa. A sumnjam da je to smio uraditi bez Karamarkove suglasnosti. Kako je moguće da tip kao Jokić, danima doslovno radi budale od Šustara, a preko njega od cijele Vlade, prije svih Karamarka i HDZ-a iz čijih redova dolazi – Šustar? Gledaju li oni što se događa, slušaju li što taj čovjek govori, imaju li kabinete i suradnike koji im moraju po definiciji servisirati sve najbitnije iz javnosti, a što se tiče njihove državne odgovornosti i nadležnosti? Čovjek im laže u oči, otvoreno laže cijelu naciju, javnost, a nitko, baš nitko ni ne pomišlja uzeti dostupne informacije i postaviti mu pitanje koje će ga razotkriti kao lažova i antifa aktivistu. Kako mu vjerovati da mu je Šustar, ministar u Vladi Domoljubne koalicije i Mosta, rekao da je „marginalna politička stranka Hrast minirala reformu“? To jednostavno ni matematički ni na kakav drugi način – nije moguće. Jasno je s obzirom na percepciju Hrasta kamo je to usmjereno i tko ima moć. Katolička crkva. Da vidimo prvo vjerodostojnost Jokića. Jučer Jokić u nekoliko navrata bez uvijanja ističe neupitnu i bespogovornu potporu HAZU. Evo dokaza da laže. Znanstveno vijeće za obrazovanje i školstvo HAZU kaže: „Vijeće zastupa stav da se predlagatelj reformi ne može ni u preambulama ni u dokumentima pozivati na podršku HAZU ako ne usvoji sve bitne primjedbe ovoga Vijeća“. Priopćenje je stiglo jučer, nakon što je Jokić izjavio da ima potpunu potporu HAZU. Je li nekome ovo sliči na – neupitnu potporu Jokiću i njegovim, sad je posve jasno aktivistima u ekspertnoj skupini i prije svega onima koji idejno stoje iznad njih. Na žalost, on za svoje banalne aktivističke antifa stavove beskrupulozno koristi ljude koje su angažirali u stručne skupine i koji su najbolje što su mogli, radili na pripremi prijedloga reformi. Vjerujući u struku, zapali su u – antifa planove, a tisuće priopćenja danas upravo to potvrđuje. Iz istupa SDP-a, pogotovo nositelja izrade strategije obrazovanja profesora Budaka, zatim bivšega ministra Željka Jovanovića, zatim danas opet Jokića, s istupom punim nevjerojatnih banalnosti, zatim saborske zastupnice Glasovac, a nakon toga Miranda Mrsića, više je nego vidljivo da se radi o banalnoj aktivističkoj kampanji koja ne počiva ni na kakvim principima nego na – žestokom koordiniranom nasrtaju na aktualnu Vladu i pokušaju smjene vlasti. Ovakva kampanja na Studiju 4 HTV-a koji ju danima izravno prenosi i razbuktava, čak ni za novac ne bi smjela biti emitirana. Jer je potpuno banalna. To je strahota. A bilo bi izrazito pogrješno tu strahotu svaliti na vrat Joze Barišića, v.d. ravnatelja programa, jer se ne radi o poremećaju, već o sustavu koji je stvaran godinama i koji je životno važno – demontirati. A to bez potpore državne politike nije – moguće. Takvo je stanje u svim segmentima države, javnih institucija i društva. Samo što se na HTV-u vidi a u ostalim institucijama tu i tamo. To najbolje zapravo govori gdje se danas i u kakvoj pogibelji nalazi Hrvatska. Zna li to Karamarko? Znaju li to njegovi stranački pobočnici? Znaju li to njegovi ministri? Zna li to Šustar? I, konačno, kako im vjerovati da znaju izići iz ovoga stanja, vodeći zemlju, naciju, hrvatski narod iz ralja ove duhovne diktature, okupacije i nasilja? Besmisleno je navoditi petparačke ideje, misli, izjave dr Jokića, koji se u nekoliko dana doslovno od navodnog znanstvenika strovalio na potpuno banalnog aktivistu, u rangu Mime Simić ili nekolicine performera koji lutaju Hrvatskom i kad ih antife hoće platiti izvode „umjetničke“ prikaze, od ispijanja mokraće do svlačenja do gola na trgovima. Jokić se svaljao upravo na tu razinu svojim izrazito nesuvislim riječima, grimasama, uzvicima i petparačkim floskulama. Treba li isticati i njegove, i izjave Sabine Glasnovac i Miranda Mrsića, kako su oni za – depolitizaciju struke, obrazovanja, znanosti, zdravstva, svega. Genijalno, nema što. Kad nisu na vlasti, za depolitizaciju su svega po Orepićevom receptu, kojim se zadrigle antife koje su nazad nekoliko godina doveli na vagone na sve moguće položaje u državnom, javnom i institucionalnom društvenom sektoru koje – sišu novac iz proračuna, proglasi nepolitičnim stručnjacima. A kad su na vlasti fućka im se za sve izuzev za militantnu antifu. Upravo po tom principu nastao je Jokić, upravo proporcionalno njegovom zagovaranju struke. On je upravo ignorirao stotine prijedloga pametnih ljudi, kojima nije ni do koljena. Ako je i bilo sumnji, danas je vidljivo svakome tko nije – njihov i oni. Da nije bezobrazna, moglo bi se proglasiti genijalnom podvalom njegova izjava da „neće dopustiti ni vlasti ni oporbi“ miješanje u rad njegove skupine!? To je njemu – depolitizacija. Kad su „oni“ na vlasti, depolitizirat ćemo naš rad za državu i najvažniji državni sustav, kako bi ih razvlastili, je i onako naši ne mogu utjecati. Jer nisu na vlasti. Dakle što je to Jokićeva depolitizacija? Jednostavno. Oduzimanje vladajućima prava na utjecaj na prevažno političko i državno pitanje o kojemu imaju radikalno suprotna stajališta od današnje oporbe koja je imenovala – Jokića. A koja se, kad je bila na vlasti, kao ni Jokić, uopće nije obazirala na – tadašnju oporbu, a današnju vlast. Potpuno ista matrica, pravac djelovanja, medijski istupi, kao kad je u pitanju Televizija, razna vijeća, javna poduzeća, diplomacija, kulturne i znanstvene institucije, policija, pravosuđe. Kad su oni na vlasti smjenjuj i mijenjaj do kosti, a kad dođu drugi, uhljebe i antife štiti pričom o – depolitizaciji. Prebanalno i previše poznato. Ako je točno da je Šustar ovakvom Jokiću, sudioniku ovakve kampanje i orgija u Hrvatskoj, koji je prije svega iskoristio stotine suradnika ( njegovih petsto kako je znao reći) za prikrivanje podmuklih političkih ciljeva SDP-a i HNS-a, kao mamac za sindikate i naivčine u zemlji, za pokretanje političke kampanje destabilizacije Vlade, onda Šustara treba smijeniti. Odmah. Ako je on Jokiću rekao da je Hrast s jednim zastupnikom minirao reformu, potvrđujući antifa mantru da je ključna opasnost za Hrvatsku, Katolička crkva, ustašluk i fašizam na istoj idejnoj osnovi – onda je taj Šustar niža vrsta čak i ovakvih – antifa. A sumnjam da je to smio uraditi bez Karamarkove suglasnosti. Takvoga tipa odmah valja smijeniti. A Karamarko polako, ali sigurno, potpuno uništava HDZ i sve što je simbolizirao.