Vlada je na današnjoj sjednici donijela odluku o pružanju logističke potpore i pomoći pri snimanju filma 'General' o Domovinskom ratu. Tako će se za potrebe snimanja ustupiti tenkovi M-84, helikopteri Mi-8, MiG-21, kamioni, šatori, lako pješačko naoružanje, protuoklopna sredstva, protuzrakoplovna sredstava, odore i ostala vojnička oprema koja je korištena tijekom Domovinskog rata te potpora vojnika statista. Za provedbu se zadužuje Ministarstvo obrane. Tvrtka za audiovizualnu djelatnost Kiklop film d.o.o. Zagreb dovršava pripreme za snimanje dugometražnog igranog filma i televizijske serije pod naslovom „General“. Tema filma je Domovinski rat u kojem će se obrađivati određene vojnoredarstvene operacije iz Domovinskog rata, kao i ratni i životni put generala Ante Gotovine i njegove generacije hrvatskih dragovoljaca. Budući da je zatražena logistička potpora i pomoć kod snimanja filma od Ministarstva obrane odnosno Oružanih snaga Republike Hrvatske predlaže se donošenje ove odluke o pružanju logističke potpore i pomoći pri snimanju filma „General“. Predmet ove Odluke odnosi se na potporu Ministarstva obrane za snimanju filma isključivo na području Republike Hrvatske. Od Ministarstva obrane traži se logistička potpora u trajanju od 65 dana na različitim lokacijama u Republici Hrvatskoj (Gređani, Obrovac, Šepurine, Zadar, Prkos, Kašić, Islam Grčki, Škabrnja, Zagreb, Sljeme, Imotski, Knin, Crna Mlaka, Pag, Dalj i Erdut). Traži se logistička potpora u vidu osiguranja tenkova M-84, helikoptera Mi-8, MiG-21, kamiona, šatora, lakog pješačkog naoružanja, protuoklopnih sredstava, protuzrakoplovnih sredstava, odora i ostale vojničke opreme koja je korištena tijekom Domovinskog rata te potpora vojnika statista.  >> Goran Višnjić obožavateljima pokazao kako vozi tenk >> Obožavatelji Gorana Višnjića u Americi oduševljeni su i jedva čekaju film o Gotovini 