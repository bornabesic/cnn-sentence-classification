Britanska kraljica Elizabeta propustit će u nedjelju božićnu misu zbog teške prehlade, priopćila je Buckinghamska palača. Biti će to prvi puta u skoro 30 godina da kraljica neće moći nazočiti misnom slavlju na Božić. "Njezino veličanstvo neće danas prijepodne biti u crkvi u Sandringhamu. Kraljica se još uvijek oporavlja od teške prehlade i ostat će u svom domu kako bi se oporavila", rekao je glasnogovornik kraljevske palače. Dodao je da će kraljica tijekom dana biti na obiteljskoj kraljevskoj svečanosti povodom Božića. Devedesetogodišnja Elizabeta i njezin 95-godišnji suprug, princ Philip, ovaj su tjedan oboljeli od teške prehlade zbog čega je odgođen put u njihovu rezidenciju u Sandringhamu, u istočnoj Engleskoj. Kraljica Elizabeta se već više od šest desetljeća nalazi na britanskom prijestolju. >> Buckinghamska palača obnovit će se za 430 milijuna eura 