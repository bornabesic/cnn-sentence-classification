Šesti muškarac uhićen je u petak navečer u Bruxellesu tijekom policijskih operacija povezanih sa atentatima, doznaje se u subotu od glasnogovornika saveznog tužiteljstva, čime je potvrđena informacija flamanske televizije VRT. Za sada nije poznata niti jedna pojedinost. Belgijska policija je u petak izvela raciju u sklopu istrage o napadima u Bruxellesu i Parizu, kada je uhićen jedan od ključnih osumnjičenika Mohamed Abrini i još 4 osobe. Prema televiziji VRT, šesti osumnjičeni je Briselac osuđen tijekom procesa islamističkoj skupini Sharia4Belgium u Anversu. Istraga se nastavlja dan nakon uhićenja u Bruxellesu. Prema RTBF-u jedna velika operacija pretresa izvedena je u općini Etterbeek. Uhićenje Mohameda Abrinija u petak u Bruxellesu potvrdilo je vrlo usko vezu između napada 13. studenoga prošle godine u Parizu i napada 22. ožujka u Bruxellesu, no ostaju još brojna pitanja na koje treba odgovoriti, piše u subotu AFP. Abrini je bio na europskom popisu najtraženijih otkad je identificiran na snimkama nadzornih kamera dva dana prije napada u francuskoj prijestolnici 13. studenoga 2015., a kamere su ga ulovile u automobilu zajedno sa Salahom al-Abdeslamom, nedavno uhićenim glavnim preživjelim osumnjičenikom za pariške napade. Belgijsko se pravosuđe pita je li taj 31-godišnji Belgijanac marokanskog porijekla i "muškarac sa šeširom", treći sudionik dvostrukog samoubilačkog napada na zračnu luku Zaventem u Bruxellesu. Abrini, kojeg također traže i francuske vlasti, trenutno je u središtu istrage belgijskih službi, potvrdio je za agenciju izvor blizak istrazi. Njegov pritvor može trajati 24 sata, ali se može pri produljiti. Tijekom posljednjih pet mjeseci istraga je otkrila veze Abrinija s pariškim napadima, a spominje se pružanje logističke podrške, prijateljstvo iz djetinjstva s braćom Salahom i Brahimom Abdeslamom u Molenbeeku, odrastanje u toj arapskoj četvrti Bruxellesa, a također je snimljen u društvu sa Salahom na sjeveru Pariza u automobilu koji je dva dana kasnije poslužio za prijevoz bombaša samoubojica na stadion, popularni Stade de France. Za sada je djelomično riješena jedna od zagonetki u istrazi: potvrđeno je da je Naim Al Hamed, čiji su otisci prstiju pronađeni u ulici Max Roos, u stvari Osama Krajem. On je 20. rujna registriran pod imenom Naim Al Hamed kao izbjeglica na grčkom otoku Lerosu, a početkom listopada je u Njemačkoj pokupljen automobilom koji je iznajmio Salah Abdeslam. Taj 23-godišnjak je odrastao u četvrti Rosengard u Malmou, kao i popularni nogometaš iz BIH Zlatan Ibrahimović. U petak su uhićena još trojica muškaraca, a jedan od njih je Herve B.M., dok se za ostalu dvojicu ne znaju niti inicijali. Policijska akcija odvijala se u četvrtima Anderlecht i Laeken u Bruxellesu. Ministar unutarnjih poslova Jan Jambon pa čak i kraljevska palača su čestitali službama sigurnosti i tužiteljstvu na dobro izvedenoj akciji. Jambon je najavio nastavak borbe protiv terorizma. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!