Foto: Facebook CARLOS ANDRADE iz Brazila za selfie je mogao stradati. Farmer iz sela Nhamundá usred Amazone, u rijeci je ugledao golemu anakondu, no umjesto da pobjegne što bi napravila većina ljudi, uzeo je mobitel i skočio u rijeku kako bi nabacio selfie s velikom zmijom. Vidio je kako zmija pluta na površini pa je pretpostavio da se najela i da mu neće ništa, piše Unilad. "Bio sam na farmi na rijeci kada sam ugledao zmiju uz obalu. Bio sam vani i vidio sam je u vodi s glavom iznad površine. Uzeo sam selfie stick i prišao joj, ušao sam u vodu, ali ona je otišla", rekao je 22-godišnjak za lokalne medije. No, tad je primijetio kako je zmija ostala plutati pa joj se približio i snimio nekoliko fotografija, a ona je zaronila u vodu i otišla. Brazilski biolozi tvrde kako je bio u opasnosti te da mu je život spasila samo sreća. "To što ona izgleda smireno, ne znači da će takva i ostati", upozorio je biolog Giuseppe Puorto.