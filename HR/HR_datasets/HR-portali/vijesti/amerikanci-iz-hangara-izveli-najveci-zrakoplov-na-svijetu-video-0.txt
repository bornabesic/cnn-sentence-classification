U pustinji Mojave, savezna država Kalifornija, po prvi put je hangar napustio najveći svjetski transportni zrkoplov, sposoban lansirati rakete u Zemljinu orbitu, priopćila je tvrtka Stratolaunch, koja se bavi njegovom izgradnjom. Razmjer krila tog zrakoplova iznosi 117 metara,  težina 230 tona, a visina 15 metara. Nosi ga čak 28 kotača, a sposoban je nositi do 250 tona tereta. Zrakoplov se planira iskoristiti kao zračna platforma za lansiranje raketa Pegasus XL, koje će nositi teret na nisku Zemljinu orbitu. U prvoj fazi zrakoplov će nositi jednu raketu, a u budućnosti se očekuje kako će prevoziti do tri rakete. Tvrtka je izvjestila kako će u Mojavi uskoro započeti nadzemna testiranja ovog zrakoplova, a  prvo pokusno lansiranje planira se za 2019. godinu. Stratolaunch je osnovan 2011. godine od strane Paula Allena, jednog od osnivača tvrtke Microsoft.     Original možete pronaći na geopolitika.news