Zagrebačka policija je uhitila mladiće stare 19 i 20 godina koji su napali Sirijca (23). Jedan mladić (19) je iz Zagreba, a drugi (20) iz Velike Gorice. Obojica su od ranije poznati policiji. Oni su u nedjelju u Importanne centru prišli Sirijcu koji je bio u društvu drugog Sirijca i Iračanina. Htjeli su mu ukrasti novac. Sirijac je ušao u autobus u smjeru Dugava. Oni su ušli za njim. Razbili su bocu kojom su mu prijetili. Tukli su ga i ukrali dokumente. Sirijac je pobjegao iz autobusa i sve odmah prijavio policiji koja je napadače ubrzo uhitila. Nakon dovršenog kriminalističkog istraživanja policijski službenici su osumnjičene predali pritvorskom nadzorniku, a posebno izvješće su dostavili nadležnom državnom odvjetništvu.