' Nadamo se da će ruske banke nastaviti pomagati Agrokoru kako bi se stabilizirala situacija. Ponavljam, stabilnost Agrokora znači i stabilnost vaše zemlje',kazao je Azimov. Anvar Azimov, veleposlanik Rusije u Hrvatskoj, u razgovoru za RTL televiziju komentirao je o situaciji u Agrokoru, odnosima dviju zemalja, Osvrnuo se na kolaps Agrokora i ulogu Rusije u tome. “Rusija je bila među prvim zemljama koje su priznale Hrvatsku. Proteklih 25 godina odnosi su bii prijateljski, i na obostranu korist. Kada sam došao u Hrvatsku prije nekoliko godina, upitao sam se “zašto nema pravog razvoja u našoj bilateralnoj suradnji – u politici, trgovini, gospodarstvu i drugim poljima. Zaključio sam da je aktivni politički dijalog na visokoj razini ključ za bilateralnu suradnju. Nažalost, proteklih 7-8 godina nije bilo aktivnog političkog razgovora”, rekao je Azimov -“Želim naglasiti da nema veza ili političkih elemenata. Rusija nikad ne koristi svoju moć kao politički instrument. Pogotovo prema prijateljskim zemljama. Zanimala nas je stabilizacija Agrokora jer nama stabilnost Agrokora znači i stabilnost vaše zemlje. Rusija je zainteresirana za oboje jer je prijateljska zemlja Hrvatskoj. Stabilnost Hrvatske znači i kontinuitet naše bilateralne suradnje”, kazao je. Na pitanje koje su ruske namjere i kako kroz gospodarstvo Rusija pokušava ostvariti geopolitički utjecaj u Hrvatskoj, Azimov je kazao: “Mi smo za razvoj trgovine i gospodarske suradnje, s našim ulaganjima. Vjerujemo da je to u interesu hrvatskog gospodarstva, kao što je u interesu i povećanje takve suradnje. Nažalost, potencijal koji imamo ne koristi se 100%. Zato je moj zadatak kao ambasadora da ostvarimo trgovinsku razmjenu od najmanje 3 milijarde eura i ruska ulaganja u Hrvatskoj dovedemo do milijardu eura. Povećavanjem ulaganja i gospodarske suradnje, uvjeravam hrvatske prijatelje i kolege da nemamo nikakvih geopolitičkih ciljeva. Naš cilj je pomoći Hrvatskoj i naglasiti da je Rusija prijatelj i pouzdan partner Hrvatskoj.”   