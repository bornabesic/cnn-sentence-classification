Islamska država objavila je u utorak da je odrubila glavu ruskom obavještajnom časniku kojeg je zarobila u Siriji dok je bio u špijunskoj misiji, no Rusija je opovrgnula tu informaciju. Pukovnik Jevgenij Petrenko na video snimci govori na ruskom, uz arapske titlove, kako mu je misija bila da se ubaci u redovi Islamske države odnosno skupine Omara al-Šišanija kada je uhvaćen. Islamska država objavila je u srpnju 2016. da je Al-Šišani, Čečen crvene brade, poginuo u borbama sjeverno od Bagdada. U videu se tvrdi da su pogubljeni i drugi "ruski špijuni", ali bez dokaza i bilo kakvih pojedinosti. Autentičnost snimke i identitet ubijenog čovjeka nisu potvrđeni. Nije poznato niti kada se pogubljenje dogodilo. Rusko ministarstvo obrane opovrgnulo je informacije ISIL-a ustvrdivši da su svi pripadnici ruskih snaga u Siriji na sigurnom i da "provode misiju borbe protiv međunarodnog terorizma". 