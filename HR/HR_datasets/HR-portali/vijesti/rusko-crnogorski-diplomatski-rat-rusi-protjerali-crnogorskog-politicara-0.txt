Radio-televizija Crne Gore propćila je kako će crnogorsko Ministarstvo vanjskih poslova uručiti Rusiji prosvjednu notu, u svezi deportacije člana vladajuće Demokratske stranke Miodraga Vukovića. Vuković je preko Moskve namjeravo stići u Minsk,  na zasijedanje parlamentarne skupštine Srednjo-europske inicijative. U nedjelju na večer zadržan je u moskovskoj zračnoj luci Domodjedovo. Pritom su Vukoviću ruske vlasti kazale kako se on nalazi na spisku persona non grata u Rusiji i kako mora biti deportiran u Crnu Goru. Prvi let za Tivat bio je u ponedjeljak ujutro, izjavio je za RTCG Vuković nakon povratka u Crnu Goru, pričemu je kazao, kako je svo vrijeme boravka u moskovskoj zračnoj luci bio izložen „nehumanim uvjetima“, zbog čega se pogoršala njegova kronična bolest. „To je politička odluka zbog događaja u Crnoj Gori posljednje vrijeme“, kazao je Miodrag Vuković za glavni crnogorski državni medij. Šef crnogorskog Ministarstva vanjskih poslova Srđan Darmanović, izjavio je, kako se Rusija „snažno miješa u unutarnje stvari“ Crne Gore zbog namjere njezine vlade za ulazak zemlje u NATO savez. Podsjećamo, prošlog tjedna Crna Gora je po prvi put sudjelovala na samitu NATO saveza, a završna procedura njezinog prijama u taj vojno-politički savez planirana je za 5. lipnja. Izjavu crnogorskog ministra vanjskih poslova već je danas prokomentirala glasnogovornica ruskog MVP-a Marija Zaharova, kazavši, kako su ovakve optužbe crnogorskoj vladi nužne „za opravdanje pred vlastitim građanima odluke o stupanju zemlje u NATO“, jer crnogorski narod „ne izgara“ za tu ideju.             Original možete pronaći na geopolitika.news