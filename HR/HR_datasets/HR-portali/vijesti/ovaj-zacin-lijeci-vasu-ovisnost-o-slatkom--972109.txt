Foto: 123 RF, Instagram RIJETKO tko od nas se može pohvaliti činjenicom da je imun na slatko. Tako većina nas ipak ne može odoljeti kolačima, čokoladi, sladoledu, bombonima i slično. No, većina nas je itekako svjesna da to nije dobro, prvenstveno za naše zdravlje, a zatim i za našu liniju, no nekako izbjegavamo traženje neke kvalitetnije alternative, kada nas napadne želja za šećerom.  A ako ste trenutno u potrazi za jednom, itekako će vas zanimati kako na svijetu postoji začin, koji vam dokazano pomaže u liječenju ovisnosti o slatkom, a dobra je i vijest što ga možda već imate kod kuće. Radi se o cimetu, točnije cejlonskom cimetu, zdravijoj varijanti običnog cimeta. Naime, obični cimet sadrži puno više kumarina, supstance koja prema posljednjim znanstvenim istraživanjima u većim količinama može izazvati oštećenja jetre.  Samo pola žličice cejlonskog cimeta pomaže smanjiti razinu šećera u krvi, kao i trigliceride i kolesterol kod osoba koje boluju od dijabetesa tipa 2. Ovaj cimet pomaže i kod upala mišića te opuštanja zglobova, ali i poboljšava probavu, stimulira cirkulaciju krvi i rad mozga te blokira proizvodnju proteina u mozgu, koji dovode do Alzheimerove bolesti. Kako ga konzumirati? Dodajte pola žličice dnevno u čaj ili kavu ili ga dodajte u voćna i ostala jela.