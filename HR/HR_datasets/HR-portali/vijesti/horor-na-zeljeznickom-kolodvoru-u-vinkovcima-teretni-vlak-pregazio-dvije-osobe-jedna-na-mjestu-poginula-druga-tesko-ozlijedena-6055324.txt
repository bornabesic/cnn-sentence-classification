U noći s petka na subotu, oko 2:30 sati, na željezničkom kolodvoru u Vinkovcima, teretni vlak pregazio je dvije osobe, pri čemu je jedna osoba smrtno stradala, dok je druga teže ozlijeđena, izvijestila je u subotu vukovarsko-srijemska policija. Očevidom je utvrđeno da su se tri osobe pokušale popeti na vlak, no, u trenutku kretanja vlaka pale su na tračnice. Postoji sumnja kako se radi o osobama koje su na teritorij Republike Hrvatske ušle na nezakonit način, navodi policija. U tijeku je kriminalističko istraživanje događaja.