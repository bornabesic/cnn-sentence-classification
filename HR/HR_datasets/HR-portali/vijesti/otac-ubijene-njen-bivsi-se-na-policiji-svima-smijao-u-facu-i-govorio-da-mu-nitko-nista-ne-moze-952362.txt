Foto: Index  JUTRO nakon tragedije obitelj još uvijek ne može doći k sebi. Nakon što je noćas majka ubijene Kristine Indexu kazala kako je bivši njihovu kćer maltretirao godinama, razgovarali smo i s ocem. Pitali smo ga je li ih možda kontaktirao netko od obitelji osumnjičenog, rekao je da ne. > UBOJSTVO U ZAGREBU U autu na parkingu ubijena 18-godišnja Kristina, uhićen bivši dečko  > VIDEO Majka ubijene Kristine optužuje njenog bivšeg dečka: Misli da može sve jer mu tata ima novca  "Bili su cura i dečko, nakon što su prekinuli, prijetio joj je, govorio da će imati problema ako ne bude s njim. Bili smo više puta na policiji", rekao nam je otac ubijene.   Tvrdi kako se D.K. na policiji smijao i njima i policajcima u lice te im govorio da mu nitko ništa ne može. "Smijao se svima, psovao, govorio da njegova tata ima puno novca, jednom je i njegova tetka bila s njim, i ona nam se smijala", otkriva utučeni otac koji ne može vjerovati da policija svih ovih godina nije ništa mogla učiniti.  "Jednom ju je tukao", jedva je izustio još prije nego smo završili razgovor.