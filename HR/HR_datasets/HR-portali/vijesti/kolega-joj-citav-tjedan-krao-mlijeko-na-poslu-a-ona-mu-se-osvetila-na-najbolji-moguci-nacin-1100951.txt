Kada dijelite stambeni ili poslovni prostor s drugima, jedna od negativnih stvari je rizik da ćete dijeliti stvari s nekim drugim, neovisno o vašoj dobroj volji. U uredu ste, dobro bi vam došla šalica čaja ili vruća crna kava, posežete za hladnjakom u kojem držite mlijeko, a onda shvatite da ga je netko popio prije vas. Pasivno-agresivne poruke koje volimo ostavljati i lijepiti na naše stvari, istini za volju, i nisu od neke koriste. Poruke sadržaja 'Ne diraj' najčešće će biti ignorirane ili bačene. No, stvar je u tome kako takve poruke ne trebaju uvijek sadržavati zabrane da bi bile učinkovite. Kako je jedna zaposlenica stala na kraj svom kolegi iz ureda koji joj je čitav tjedan krao mlijeko? (Ova metoda odbijanja neželjenih korisnika, nažalost, možda neće uspjeti ako ste muškarac) Kako prenosi britanski Mirror, jednog jutra, dok je nepoznati krivac krao svoje mlijeko i kanio uživati u njemu kao i svih prethodnih dana, dočekala ga je poruka sa sljedećim sadržajem: "Dobro jutro! Tebi, koji čitavo vrijeme uživaš u mom mlijeku za kavu, slijedi... Iznenađenje! Cijelo si vrijeme pio moje mlijeko, mlijeko dojilje – uzdravlje!" Nepoznata žena, koja se predstavila na Redditu spornom slikom, samo je ležerno dodala poruci: "P.S. Potpuno je organsko, budi bez brige!" >> Majka sinu ostavila poruku sa zadatkom, nije očekivala što će on napraviti