Screenshot: Instagram SINOĆ je u Zagrebu ubijena 18-godišnja Kristina Krupljan, a za ubojstvo se sumnjiči njezin bivši dečko, 19-godišnji David Komšić.  Index doznaje kako je Komšić od 2015. godine imao zabranu prilaska Krupljan, a njezina majka nam je rekao kako je Komšić konstantno napadao i prijetio Kristini. > DOZNAJEMO Ubojica je imao zabranu prilaska Kristini od 2015.: "Triput ju je napao, četvrti put ubio" U tom je kontekstu interesantan i Instagram profil osumnjičenog Komšića. Tako je na jednoj fotografiji, na kojoj se na slici s kamere vide policajci, Komšić na sljedeći način prokomentirao situaciju: "Kad te smećari traže u nedjelju u 08:00 ujutro, a ja ih posmatram preko kamera, na drugoj adresi i u toplom krevetu". Uz navedenu fotografiju, interesantna je i objava uz koju je napisao: "Bog prašta, mafija ne!" koju je Komšić objavio tek nekoliko sati prije nego što se dogodilo ubojstvo, ali i status na Instagram profilu, na kojemu piše: "Ne žalim za krivim stvarima koje sam napravio. Žalim za dobrim stvarima koje sam napravio za krive ljude".