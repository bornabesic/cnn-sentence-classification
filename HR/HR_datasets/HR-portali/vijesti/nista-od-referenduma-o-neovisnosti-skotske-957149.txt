Foto: 123rf BRITANSKA vlada će odbiti zahtjev za održavanjem referenduma o neovisnosti u Škotskoj, kojim je Škotska htjela ostati dio Europske unije.   Škotska konzervativka Ruth Davidson izjavila je kako u ovom trenutku s njihove strane nema političke suglasnosti za još jedno glasovanje. Dodala je kako je namjera da "ljudi u Škotskoj prvo vide kako se Britanija nosi s izlaskom iz Europske unije prije nego se odluče žele li ili ne žele neovisnost". Škotska premijerka Nicola Sturgeon je najavila održavanje referenduma u jesen 2018. godine ili proljeće 2019. godine kako bi se referendum vremenski podudarao sa zaključkom britanskih Brexit pregovora s EU-om. Na Twitteru je objavila kako se "konzervativci boje presude škotskog naroda". Zajedno ili ne? Oglasio se i glasnogovornik škotske vlade koji je rekao da je "blokiranje referenduma loša procjena i pogreška epskih povijesnih razmjera", a škotska vlada se složila da je blokiranje već najavljenog referenduma povreda demokratskih načela. Britanska premijerka Theresa May izjavila je kako je njezin fokus bio na traženju najbolje ponude za cijelu Englesku, uključujući i Škotsku, u narednim Brexit pregovorima s EU. "Trebali bi raditi na tome zajedno, a ne se razdvajati", dodala je.