Foto: Twitter IAKO joj je prosjek ocjena 4,4, jedna je učenica suspendirana iz škole zbog majice koja otkriva ramena. Maturantica Summer, koja pohađa srednju školu Hickory Ridge u Harrisburgu u Sjevernoj Karolini, suspendirana je i iz svih aktivnosti vezanih za maturu. Prošlog joj je tjedna u školskoj kantini prišao ravnatelj škole i naložio joj da odjene jaknu jer je njena majica - nepristojna. Naime, njena se majica se mogla spustiti ispod ramena, a ravnatelj smatra da previše toga otkriva. Iako je ravnatelju odgovorila da je mislila da je njena majica prikladna za školu, Summer je od prijateljice posudila jaknu, no on ju je ipak poslao kući da se presvuče. Kad je Summer odbila, odlučio ju je kazniti. >>>Poslali su je iz škole kući zbog neprikladne odjeće, nema šanse da pogodite u čemu je problem<<< "Ostala sam sjediti u školi kao moji uzori, jer mislim da se moram boriti za svoja uvjerenja", rekla je. Tražila je da u školu dođe njena majka, no kako je nisu uspjeli kontaktirati zahtijevali su od Summer da se presvuče ili će pozvati policiju. >>>Odlična učenica skoro suspendirana zbog ove odjevne kombinacije - vidite li gdje je problem?<<< Na kraju su je suspendirali na dva tjedna, a zabranjen joj je i dolazak na sve školske događaje, među kojima je svečano prozivanje maturanata.  >>>Učiteljica zbog ove fotke suspendirana s posla: "Samo je malo pokazala..."<<<