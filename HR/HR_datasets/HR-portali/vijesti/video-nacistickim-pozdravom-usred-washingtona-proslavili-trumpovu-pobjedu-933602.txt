Screenshot: Atlantic  "POZDRAV Trumpu, pozdrav našem narodu, pozdrav pobjedi!" Tim je riječima Richarda B. Spencera započeo skup američkih nacionalista prošle nedjelje održan u Washingtonu. Odmah potom dvoranom se prolomio urlik oduševljenja, a nekolicina prisutnih podigla je ruku te pozdravila zloglasnim pozdravom kojeg su koristili nacisti za vrijeme Drugog svjetskog rata.  Kako javlja Atlantic, godišnji skup NPI-ja (National Policy Institute) održan je u zgradi Ronalda Reagana u glavnom gradu SAD-a. Inače, NPI sam sebe opisuje kao "neovisnu organizaciju posvećenu nasljeđu, identitetu i budućnosti ljudi europskog porijekla u SAD-u i širom svijeta".  Voditelj skupa, Richard B. Spencer, svojevrsni je vođa "alternativne desnice" (alt-right), pokreta ekstremnih nacionalista i rasista, koji je itekako pridonio pobjedi Donalda Trumpa na američkim predsjedničkim izborima.  Trump osudio okupljanje alternativne desnice  Sam Donald Trump rekao je u utorak kako osuđuje okupljanje alternativne desnice (alt-right) u Washingtonu na kojoj su ga pristaše hvalili uz nacistički pozdrav.  "Osuđujem ih, ne priznajem ih i osuđujem", rekao je Trump u intervjuu za The New York Times skupini novinara u uredima lista, prema poruci na Twitteru jednog od njih.  "To nije skupina koju želim poticati", rekao je Trump za pokret alt-right, pa dodao: "Ako su se razbudili želio bih to razmotriti i otkriti zašto".  Izjave skupine i njezinih pripadnika su većinom na internetu i uglavnom podržavaju Trumpa te se protive imigraciji, multikulturalizmu i političkoj korektnosti