Banjolučki biskup Franjo Komarica upozorio je u petak da je broj Hrvata katolika u Banjoj Luci pao na pet posto od prijeratnog broja te upozorio da se nastoji zacementirati veliki zločin počinjen nad tamošnjim Hrvatima. Upozorio je na dramatično smanjenje broja Hrvata katolika koje nije zaustavljeno čak niti nakon okončanja rata u BiH. – Katolika u Banjoj Luci je jedva pet posto, s tim da stari sve više umiru, malo se rađa, jer nema mladih obitelji. Dvadeset godina nakon rata u BiH katolika je za oko dvije trećine manje nego što ih je bilo na kraju rata – rekao je Komarica na konferenciji za novinare nakon što je uputio tradicionalnu božićnu poruku. Upozorio je kako se na takvoj nepravdi ne može izgrađivati mir i pravna država. – Ovdje se uporno želi zacementirati veliki zločin i nepravda. Tko to ima pravo uništavati ljudski život, bilo fizički ili na ovakav način, oduzimajući jedno od temeljnih ljudskih prava, pravo na život dostojan čovjeka u rodnom mjestu – rekao je Komarica. Naveo je kako je povratak Hrvata onemogućavan godinama političkim i pravnim opstrukcijama te izostankom materijalne pomoći. >> Vučić: MiG-29 da su kante? Pa Hrvatska još ima MiG-ove 21... 