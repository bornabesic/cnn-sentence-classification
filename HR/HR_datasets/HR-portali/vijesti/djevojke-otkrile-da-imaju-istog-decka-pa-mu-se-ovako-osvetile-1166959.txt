Da ne treba sjediti na dvije stolice, uvjerili smo se već mnogo puta jer preljubnici u većini slučajeva budu uhvaćeni, a to je sada na bolniji način otkrio i mladić po imenu Matt Lewis koji je u isto vrijeme hodao s dvije djevojke. Mared Parry (20) i tri godine starija Georgia otkrile su kako nešto nije u redu kada se Matt prema njima počeo hladnije ponašati. Mared je s Mattom hodala od rujna prošle godine do veljače ove godine, a nakon prekida Matt joj se ponovno počeo javljati i govorio joj je da bi se pomirio. No u isto vrijeme već je bio u vezi s Georgijom pa se Mared odlučila javiti svojoj suparnici i vidjeti što nije u redu. Tada su njih dvije shvatile da su mjesecima imale zajedničkog dečka. – Iako je Georgia prvo bila ljutita na mene, kasnije smo pričale tri sata na mobitel i odlučile smo mu se osvetiti – rekla je Mared i ispričala kako je Matt djevojke predstavljao jednu drugoj kao lude bivše koje ga ne žele ostaviti na miru. No kada su djevojke otkrile o čemu je riječ, krenule su u slatku osvetu. Matt je, naime, dogovorio spoj s Mared u jednom londonskom kafiću, no umjesto Mared pojavile su se obje. – Njegov izraz lica bio je neprocjenjiv. Mislio je da ćemo provesti romantičan vikend, a umjesto toga vidio nas je obje – rekla je Mared. 