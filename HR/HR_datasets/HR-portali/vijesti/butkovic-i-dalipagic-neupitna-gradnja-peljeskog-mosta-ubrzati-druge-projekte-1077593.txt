Hrvatski ministar pomorstva, prometa i infrastrukture Oleg Butković i zamjenik ministra komunikacija i prometa BiH Saša Dalipagić poručili su nakon sastanka u Sarajevu da je gradnja Pelješkog mosta neupitna. Butković i Delipagić su izjavili da je Pelješki most najvažniji infrastrukturni projekt za Hrvatsku, ali i da on ni na koji način neće ugroziti interese BiH. Butković je kazao da će budući most osigurati pravo izlaska BiH na otvoreno more, a najavio je i kako će hrvatska vlada vjerojatno u lipnju donijeti odluku o prvoj fazi gradnje mosta kopno-Pelješac. Druga faza gradnje podrazumijeva pristupne ceste, a treća zaobilaznicu kod Stona. Delipagić je kazao da između dviju zemalja nema spora oko pelješkog mosta. - Tu nema nikakvog konflikta. To je pitanje struke, a ne politike- poručio je Dalipagić dodajući da će Hrvatska projekt Pelješkog mosta izvesti sukladno pravilima struke i međunarodnim propisim. Predstavnici dviju Vlada razgovarali su jučer i o ubrzanju gradnje novog mosta na Savi kod Svilaja te o gradnji novog mosta kod Gradiške. Razgovarali su i o obnovi Unske pruge. O svemu će tome biti riječi tijekom svibnja kada se očekuje zajednička sjednica hrvatske vlade i Vijeća ministara BiH, koja bi se trebala održati u Sarajevu.  >>HDZ ubrzao početak projekata teških gotovo 300 milijuna eura 