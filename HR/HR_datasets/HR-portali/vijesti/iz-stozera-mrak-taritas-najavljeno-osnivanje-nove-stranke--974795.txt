Foto: Hina  IBLEROV TRG ostao je prazan nakon što su članovi SDP-a otišli u stožer Anke Mrak Taritaš.   N1 javlja da se svi oni okupljaju oko Anke Mrak Taritaš kao buduće predsjednice HNS-a. Ivan Vrdoljak mogao bi već sutra podnijeti ostavku. Osniva li se nova stranka?  Sasvim sigurno će se razgovarati na predsjedništvu HNS-a u utorak o izbornim rezultatima u Zagrebu i na sjeveru, gdje Predrag Štromar više nije župan.   Jadranka Kosor i Žarko Puhovski smatraju kako se u stožeru Mrak Taritaš sada kuha sudbina Ivana Vrdoljaka i budućeg preslagivanja, ne samo na nacionalnoj razini.  "Vrlo je jasno bilo svima koji žele slušati da Vrdoljak ima neki dil o kojem ne želi govoriti u javnosti", kaže bivša premijerka Kosor. Dodala je i kako se govori da u ovom trenutku saborske većine nema.   Član tima Anke Mrak Taritaš, Igor Kolman, na Facebooku je možda najavio i osnivanje nove stranke, javlja N1.   Stabilnost vlade  "Zaboravljamo činjenicu da je Plenković doveo u pitanje opstojnost vlade kad je potjerao Most. Sad traži način da opstane kako se ne bi zapečatila činjenica da je on taj koji je srušio vladu", kaže Kosor.   "Zagreb nije utvrda desnice, a desnica je dobila 10 posto glasova u Zagrebu", podsjetio je Puhovski. I u ovome vidi različite mogućnosti u preslagivanju vlasti koje je pred nama.