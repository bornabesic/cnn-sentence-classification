Četiri osobe su uhićene a jedna žena ranjena metkom u četvrtak u okviru protuterorističke operacije britanske policije u Londonu, objavila je policija glavnog grada u priopćenju. Žena od dvadesetak godina ranjena je u kući na sjeverozapadu Londona u "protuterorističkoj operaciji". Kao jedna od meta operacije, hospitalizirana je i stavljena pod policijski nadzor, ističe se u priopćenju. U tom su protuterorističkom napadu uhićene četiri osobe, sve osumnjičene za terorističku aktivnost: 16-godišnjak i 20-godišnja žena privedeni su, mladić od 20 godina uhićen je u okviru iste operacije a žena od 43 godine privedena je potom u Kentu, na jugoistoku Engleske. "Svih četvero uhićeno je pod sumnjom da su počinili, pripremali ili poticali na teroristički čin", izjavila je policija. 