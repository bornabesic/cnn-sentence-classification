Foto: FAH  JUČER između 8 i 16 sati neposredno do poljskog puta u šumskom predjelu zvanom "Grabanice", nedaleko Štrukovca izbio je požar na Fiat Puntu, čakovečkih registarskih oznaka. U požaru osobni automobil je u potpunosti izgorio, dok je u njegovoj unutrašnjosti pronađeno mrtvo tijelo nepoznate osobe, opožareno do potpune neprepoznatljivosti. Očevid na mjestu događaja, kao i na osobnom automobilu koji je prevezen u dvorište PU međimurske, nastavit će se i danas (4. svibnja) kako bi se utvrdile sve relevantne okolnosti ovog događaja. Mrtvo tijelo prevezeno je na Odjel patologije Županijske bolnice Čakovec, gdje će se obaviti obdukcija.