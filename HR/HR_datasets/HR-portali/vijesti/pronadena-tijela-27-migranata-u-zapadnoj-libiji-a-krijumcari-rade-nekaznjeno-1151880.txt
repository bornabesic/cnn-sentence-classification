Tijela 27 migranata otkrivena su u zapadnoj Libiji, od čega je njih 13 umrlo ugušivši se u kontejneru za prijevoz robe, objavio je u četvrtak Crveni križ.   Čini se da su pronađeni stradali migranti bili nekoliko dana zaključani u kontejneru dok su bili transportirani prema Homsu, na sredozemnoj obali, otkuda su trebali pokušati prijeći Mediteran i dokopati se Europe, navodi se u priopćenju Crvenog križa. Pedeset i šest migranata spašeno je iz kontejnera, neki od njih s teškim ozljedama i frakturama, dodaje se u priopćenju. Još je 14 tijela pronađeno u četvrtak u moru u blizini obalnog grada Zuvare, zapadno od Tripolija, dok je spašeno njih 124, kazao je lokalni glasnogovornik Crvenog križa. Libija je postala glavni pravac za migrante koji se preko Mediterana žele dočepati Europe. Prošle je godine tom rutom do Italije stiglo rekordnih 181.000 migranata. U samoj Libiji krijumčari migranata rade nekažnjeno, a migranti su žrtve nasilja širokog spektra, uključujući silovanje, mučenje i prisilan rad. >> Dječak (11) se skrio u prikolicu kamiona i htio prošvercati u Hrvatsku >> Tragedija u Sredozemlju: na libijskoj plaži pronađeno najmanje 74 tijela migranata 