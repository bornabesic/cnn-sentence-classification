Puno se govori o demografskoj politici, što je važno, a zanemaruje se važnost obiteljske politike. Podizanje stope nataliteta jedan je aspekt obiteljske politike, ali ona je puno šira. Tata na rodiljni 14 dana Obiteljska politika direktno utječe na različite tipove obitelji i njihovu kvalitetu života, na usklađivanje obiteljske i radne uloge. – Obiteljsku politiku nismo imali, a ona nam mora biti prioritet – govori prof. dr. sc. Siniša Zrinščak s katedre za sociologiju Pravnog fakulteta Sveučilišta u Zagrebu. Puno se govori o nužnosti promicanja braka i obitelji, kaže, ali to nije prioritet jer vrijednosti braka i obitelji jako su prisutne u hrvatskom društvu. Istraživanja pokazuju da su nam te tradicionalne vrijednosti na vrlo visokoj razni. – Nije problem isticanje važnosti obitelji, ona postoji. Pitanje je koliko te vrijednosti možemo živjeti i koliku u tome imamo podršku, o tome je bitnije govoriti – ističe prof. Zrinščak, koji je o obiteljskoj politici govorio jučer na raspravi Roditeljstvo i radna uloga, koju je organizirala pravobraniteljica za djecu dr. Ivana Milas Klarić. Prof. Zrinščak smatra da se, unatoč različitim viđenjima obitelji i odgoja, u obiteljskoj politici može postići konsenzus. – Ulaganje u djecu, rodna ravnopravnost, razvoj usluga i servisa za obitelj, oko toga se možemo složiti – kazao je. Skupina stručnjaka prošlo je ljeto Ministarstvu socijalne politike i mladih dostavilo dokument s nacrtom mjera obiteljske politike, no on je ostao negdje u ladici. Nadaju se kako će nova garnitura imati više sluha pa dokument, ako treba, i redefinirati, ali strategiju odrediti. Mjere koje su prof. Zrinšćak i grupa stručnjaka predložili predviđaju, među ostalim, izmjenu i fleksibilizaciju rodiljnog dopusta tako da rodiljni traje 140 dana, od toga je otac obvezan koristiti 14 dana te još sedam dana do djetetove treće godine. Do djetetove osme godine Plaće bi bile delimitirane. Roditeljski bi pak dopust trajao 320 dana – 160 po roditelju do 8. djetetove godine, od čega 60 dana neprenosivo, tj. maksimalno 260 dana ako ga koristi jedan roditelj, također uz 100-postotnu plaću, ali do najvišeg iznosa od tri prosječne plaće. Za troje i više djece roditeljski bi dopust trajao 430 dana, a u jednoroditeljskim obiteljima i mogućnost prebacivanja dijela dopusta na baku ili djeda. • >> Ne ukidanju II. stupa, da hitnim reformama  >> Ministarstvo demografske obnove može biti šala za neznalice Hrvatska ima jedan od najnižih fertiliteta među europskim zemljama. I dok se utjecaj religije vidi u malom broju jednoroditeljskih obitelji i djece rođene izvan braka, taj utjecaj nije toliko jak da bi se ogledao u ukupnom broju rođene djece. Suprotno raširenom mišljenju, u RH među obiteljima s djecom 50% ih ima samo jedno dijete, a 33% dvoje. Skandinavske zemlje, Belgija i Francuska imaju najviše stope fertiliteta.