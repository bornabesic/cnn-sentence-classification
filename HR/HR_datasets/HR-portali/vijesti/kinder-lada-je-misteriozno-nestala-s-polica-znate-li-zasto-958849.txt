Foto: Pinterest NEMA osobe koja je odrastala u Jugoslaviji, a koja se ne sjeća legendarne kravice na šalici, no malo ljudi zna povijest čuvene Kinder Lade koju više ne možete naći na tržištu. Nutella je od svog nastanka postala hit na tržištu, a kako bi se ugurala na zatvoreno jugoslavensko tržište dali su licencu koprivničkoj Podravci za novu marku čokoladno-mliječnog namaza – Kinder Ladu, prenose nezavisne.com. Jedan od uvjeta za suradnju bilo je to da se Kinder Lada radi od sirovina koje koristi i tvornica Ferrero, s naglaskom na posebnu vrstu lješnjaka i mlijeka. Nije trebalo dugo da postane omiljeni namaz na području bivše Jugoslavije. Nakon raspada Jugoslavije na policama se počela pojavljivati Nutella, a Ferrero je zaključio da im Kinder Lada više nije potrebna, te ju je 1995. Podravka prestala proizvoditi.