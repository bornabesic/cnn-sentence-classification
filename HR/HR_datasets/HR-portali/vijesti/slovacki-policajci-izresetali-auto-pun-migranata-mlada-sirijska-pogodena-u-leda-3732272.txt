Slovačka policija ranila je Sirijku kada su otvorili vatru na skupinu migranata koja je pokušala pobjeći u automobilu, javila je novinska agencija TASR u ponedjeljak. Naime, carinska policija na graničnom prijelazu Velky Meder, jugoistočno od Bratislave, naredila je automobilima da stanu radi kontrole, no jedan je vozač pokušao pobjeći. U tom automobilu bilo je četvero migranata, javljaju mediji. Policija je odbila komentirati događaj. Glasnogovornik obližnje bolnice potvrdio je da je 26-godišnja žena iz Sirije stabilno nakon operacije i da je metak uklonjen iz njezinih leđa. Slovačke vlasti kazale su ranije kako krijumčari na putu prema Njemačkog traže put kroz Slovačku i Češku kako bi izbjegli strogo kontroliranu granicu između Mađarske i Austrije.