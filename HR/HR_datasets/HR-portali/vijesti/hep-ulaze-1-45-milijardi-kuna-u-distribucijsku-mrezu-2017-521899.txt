Ovaj projekt, kao i ulaganja HEP-a u prijenosnu i distribucijsku mrežu, koja samo u ovoj godini iznose 1,45 miljardi kuna, smjer je u kojem treba nastaviti i dalje. HEP je naša strateška energetska kompanija od koje imamo velika očekivanja. Želimo da se razvije u regionalnog igrača koji će nam garantirati sigurnost i stabilnost opskrbe plinom, toplinskom energijom. HEP treba biti podloga za razvoj na usluzi građana i to je ono ćemu kao dražava i ministarstvo težimo, da zajedno ostvarimo da kroz podloge koje ćemo dobiti i EU-no investicijama u prijenos i distribuciju omogućimo sigurnost opskrbe. Ono što je garancija ovakve investicije na ovom mjestu je i prihvat budućih proizvodnih kapaciteta koji će se nedvojbeno dogoditi. Sezona grijanja 2019. je naš rok koji smo zadali zaostvarenje LNG terminala, a on je i sama podloga za najavljenu rekonstrukciju termoelektrane u Urinju, koja će onda moći koristiti i plin kao godivo, dok će otpadnu toplinu moći preuzimati ne samo grad Rijeka nego i rafinerijska postrojenja - rekao je na današnjem otvorenju novoizgrađene 165 miljuna kuna vrijedne trafostanice Turnić u Rijeci državni tajnik u Ministarstvu okoliša i energetike Ante Čikotić, te najavio kako će do će do kraja svibnja biti spremni za 20 milijuna eura investicija u pametna brojila. TS Turnić dio je višegodišnjeg ciklusa cjelovite obnove, modernizacije i jačanja distribucijske i prijenosne mreže grada Rijeke s ciljem sigurnog i pouzdanog napajanja el. energijom. Radi se o zajedničkom projektu HEP ODS-a i HOPS - a, koji obuhvaća i izgradnju četirinove trafostanice i rekonstrukciju TS Pehlin te izgradnju više od sto kilometara visokonaponske i srednjenaponske mreže. Riječ je o velikoj infrastrukturnoj investiciji, koja omogućuje povećanju kapaciteta mreže, pouzdanosti i kvalitete napajanja te osigurava preduvjete za naponsku razinu od 20kV na području šireg grada Rijeke. Puštanjem u rad TS Turnić preuzima opskrbu električnom energijom pedeset tisuća kupaca na području Rijeke te napajanja koje su pokrivale TS Turnić i Centar te dijela koje su napajale TS Škurinje, Industrija i Zamet. Vrijednost same TS Turnić iznosi 88,7 milijuna kuna, čemu se dodaje izgradnja kabelske veze Pehlin - Turnić dužine 27,4 km te kabelski rasplet ukupne duljine 42,8km. Ukupna vrijednost ulaganja u ovu TS i pripadajuću mrežu tako iznosi oko 165 milijuna kuna. TS Turnić dio je velikih ulaganja HEP grupe u elektroenergetsku mrežu, koja su samo u 2017. godini vrijedna 1,45 miljardi kuna ( oko 1 miljardu kuna u distribucijsku mrežu - HEP ODS i oko 450 miljuna kuna u prijenosnu mrežu - HOPS) i obuhvaćaju izgradnju, rekonstrukciju, revitalizaciju i sanaciju gotovo 300 trafostanica različitih naponskih razina, izgradnju, zamjenu i rekonstrukciju oko 3000 km elektroenergetske mreže ( dalekovoda, podzemnih i podvodnih kabela te mreže niskog napšona ) u svim krajevima Hrvatske, uključujući i zahtjevna planinska područja, dalmatinsko i primorsko zaleđe, Slavoniju i otoke. - Ukupne investicije HEP-a iznose oko 2,5 milijarde kuna godišnje, zahvaljujući čemu smo iz godine u godinu jedan od najvećih investitora u Hrvatskoj. Pritom HEP grupa realizaciju svojih investicija u najvećoj mjeri provodi angažiranjem domaćih tvrtki, kao to je to bio slučaj i s izgardnjom TS Turnić, te na taj način daje snažan doprinos razvoju hrvatskog gospodarstva - izjavio je prilikom otvorenja Saša Dujmić, član Uprave HEP-a d.d. U posljednjih desetak godina ukupna ulaganja HEP grupe u prijenosnu i distribucijsku mrežu na širem riječkom području Rijeke iznose 400 milijuna kuna (HOPS - 238 milijuna kuna, HEP_ODS - 120 milijuna kuna). Investicije Elektroprimorja Rijeka na području PG županije na godišnjoj razini kreću se oko 100 milijuna kuna. Radove na TS Turnić u potpunosti su izvele domaće tvrtke: Končar KET, HELB, Ravel, Lavčević-inženjering, GP Krk, Elektrocentar Petek i Tehnoelektro Đakovo. 