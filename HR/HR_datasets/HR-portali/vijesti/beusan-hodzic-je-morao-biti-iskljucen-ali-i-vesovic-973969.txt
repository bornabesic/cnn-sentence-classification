Foto: Screenshot DINAMOV napadač Armin Hodžić je u 64. minuti finala Kupa iz očaja laktom udario Marka Vešovića. Rijekin igrač pao je na travnjak, ali sudac Ante Vučemilović je Dinamova napadača samo opomenuo. "Sudac je pogriješio. Hodžić je morao dobiti drugi žuti, odnosno crveni karton i morao je biti isključen. To je bila velika pogreška, ali sudac je očito pod svaku cijenu htio završiti utakmicu sa svim igračima", rekao je HRT-ov sudački ekspert Mateo Beusan. Nekoliko minuta kasnije Vešović, koji je u prvom poluvremenu dobio žuti karton tek nakon trećeg prekršaja, je nakon prekida napucao loptu na tribinu zbog čega je morao biti isključen. "Riječ je o klasičnom provociranju protivnika i publike i mislim da je morao dobiti žuti karton", rekao je Beusan.