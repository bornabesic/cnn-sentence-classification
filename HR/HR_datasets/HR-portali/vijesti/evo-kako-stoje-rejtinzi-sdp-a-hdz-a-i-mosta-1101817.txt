SDP je vodeća stranka s 29,2 posto podrške ispitanika. U stopu ga prati HDZ s 28,3 posto podrške. MOST je na trećem mjestu s 11,4 posto podrške ispitanika. Pokazuje to istraživanje CROBAROMETAR koje je provela agencija IPSOS za Dnevnik Nove TV od 1. do 18. srpnja na uzorku od 974 građana iz cijele zemlje. Rejtinzi triju najjačih stranaka nisu se bitno promijenili u odnosu na posljednje istraživanje Crobarometra u svibnju. SDP ima blagu prednost ispred HDZ-a te su omjeri snaga gotovo identični kao i u svibnju, dok je MOST definitivno uspio zaustaviti negativan trend i sada već drugi mjesec zaredom bilježi rast rejtinga. Podrška Živom zidu danas iznosi 6,8 posto. Slijedi Bandić Milan 365 Stranka rada i solidarnosti s 4,1 posto te HSS s 2,7 posto podrške. HDSSB i IDS uživaju podršku 1,7 posto ispitanika, a prate ih Hrvatska narodna stranka s 1,3 posto i Hrvatska stranka umirovljenika s 1 posto. Dosadašnjeg koalicijskog partnera HDZ-a u Domoljubnoj koaliciji – HSP Ante Starčević podržava 0,9 posto ispitanika. Slijede stranka Naprijed Hrvatska Ive Josipovića s 0,9 posto, Pametno s 0,8 posto i Reformisti Radimira Čačića s 0,7 posto. Najbolju ocjenu dobila predsjednica ORAH uživa podršku 0,6 posto ispitanika, Nezavisna Lista Stipe Petrine 0,5 posto, Blok umirovljenici zajedno 0,3 posto, a Hrvatski laburisti 0,2 posto. HSLS, još jednog dosadašnjeg koalicijskog partnera HDZ-a, podržava 0,1 posto ispitanika, stranku Hrvatska zora 0,1 posto, dok Hrid Drage Prgometa ima nula posto potpore. Od ostalih ispitanika koji su se izjasnili kao sigurni ili vjerojatni birači – njih 0,7 posto glasovalo bi za neku drugu stranku. Neodlučnih je pak 6 posto. S obzirom na pogrešku uzorka, čiji maksimum iznosi +/- 3,3%, rejting pet najbolje plasiranih stranaka mogao bi se kretati ovako: donja granica podrške SDP-u iznosi 25,9 posto, a gornja 32,5 posto. HDZ bi mogao dobiti najmanje 25 posto, a najviše 31,6 posto. Podrška Mostu kreće se pak u rasponu od 9,1 do 13,7 posto. Donja granica podrške Živom zidu iznosi 4,9 posto, a gornja 8,7 posto. Raspon rejtinga za posljednju stranku koja bi u najboljem slučaju mogla prijeći izborni prag, Bandić Milan 365 – Stranku rada i solidarnosti, kreće se od 2,6 do 5,6 posto. U školskim ocjenama, od institucija države, najbolje je prošla predsjednica Kolinda Grabar-Kitarović s prosjekom od 2,86, tehnička Vlada je dobila dovoljan s prosjekom od 2,17, a najgore je prošao Sabor s prosjekom od 1,91. >>Crobarometar: Vladina politika u crvenom, Hrvatska se vraća u pesimizam! 