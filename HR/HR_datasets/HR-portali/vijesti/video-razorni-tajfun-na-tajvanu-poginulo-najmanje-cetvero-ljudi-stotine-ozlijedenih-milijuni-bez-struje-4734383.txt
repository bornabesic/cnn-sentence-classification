U trećem tajfunu na Tajvanu ovaj mjesec poginulo je u utorak najmanje četvero ljudi a ranjene su stotine, srušena su stabla i milijuni ljudi ostali su bez struje. Većina škola i ureda je zatvorena a putnički vlak koji povezuje sjever i jug obustavio je linije zbog tajfuna Megi koji puše s brzinom od 160 kilometara na sat. Veliki gradovi na Tajvanu  objavili su da će škole i uredi biti zatvoreni dva dana.   Otočka meteorološka služba rekla je da zbog velika promjera tajfuna, silovitih pljuskova i razorna vjetra neće biti poboljšanja do srijede poslijepodne. Stotine međunarodnih letova otkazano je ili odgođeno, dok će željeznički promet, zaustavljen u utorak, biti obustavljen do srijede poslijepodne.