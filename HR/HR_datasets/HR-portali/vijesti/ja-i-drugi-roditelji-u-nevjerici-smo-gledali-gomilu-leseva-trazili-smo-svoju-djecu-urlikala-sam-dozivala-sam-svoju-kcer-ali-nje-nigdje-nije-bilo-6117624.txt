U ponedjeljak navečer jedna lijepa večer u Manchesteru pretvorila se u večer užasa - koncert pjevačice Ariane Grande u velikoj areni koja prima 21.000 posjetitelja je završio malo prije 22:30, svjetla u dvorani su se upalila, fanovi su uzeli svoje balone koji su pali s krova dvorane i zaputili se prema izlazima. Na jednom od njih tada je eksplodirala bomba, a poginule su najmanje 22 osobe, dok je njih 59 ranjeno. Policija iz Manchestera je objavila da je napad počinio bombaš samoubojica, a Islamska država je tijekom utorka preuzela odgovornost za napad. Vjeruje se da je napadač djelovao sam, ali je policija u utorak ipak uhitila tri osobe u vezi s masakrom. Novinari New York Timesa razgovarali su s nekim od preživjelih, koji su podijelili svoje iskustvo s koncerta koji će se umjesto po sreći fanova pamtiti po velikoj tragediji koja ih je zadesila. Lisa Conway (49) ispričala je kako je za svoju 14-godišnju kćer u tajnosti kupila karte prije mjesec dana, kako bi je mogla iznenaditi koncertom njezine omiljene pjevačice. Cijela obitelj (majka, tata, sin i kći) doputovala je iz Glasgowa u London, muž i sin gospođe Conway su otišli u provod u grad, dok su gospođa Conway i njezina kći otišle na koncert. Koncert je trebao biti jedan od onih koraka u svijet odraslih, ali tada je, u trenutku dok se arenom još osjećalo uzbuđenje zbog glazbe, grunula eksplozija. - To je trebao biti san, a ne noćna mora. Tamo su bila djeca, krv, cipele razbacane po cijelom podu. Kako mogu objasniti išta od ovog 14-godišnjakinji? Nije rekla ni riječi otkako se probudila prije dva sata - pričala je gospođa Conway novinarima NYT-a drhteći i jedva suzdržavajući suze za doručkom. Naravno, nakon ovakve tragedije odmah su se pojavila i pitanja je li arena bila dovoljno osigurana, naročito u kontekstu visoke vjerojatnosti terorističkih napada. Nije do kraja jasno je li se eksplozija dogodila unutar sigurnosnog obruča same arene ili između arene i obližnje željezničke stanice. Organizatori koncerta tvrde da je osiguranje bilo na višoj razini nego što je to uobičajeno, s temeljitim provjerama ljudi s ulaznicama. No, Caitlin McCoy (23), koja je bila na koncertu tvrdi da je u stvarnosti to bilo drugačije: - Pretražili su naše torbe dok smo ulazili u arenu, ali vrlo brzo. Ja sam sa sobom nosila malu torbicu u kojoj je bila samo šminka, ali nju nisu ni pogledali. Čini se da su bili više koncentrirani da pronađu alkohol prije bilo čega drugog - rekla je McCoy. Zatvori Slika 1/26 Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, SWNS Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. TWITTER.COM/HANNAWWH/via Reuters TV / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Kada je pjevačica Ariana Grande, inače vrlo popularna među djecom i tinejdžerima, završila bis i napustila pozornicu oko 22:30 upalila su se svjetla i ljudi su krenuli prema izlazima. Tada se dogodila "golema eksplozija", kako je opisuje jedna osoba. Val zraka je zapljusnuo dvoranu, a prvih nekoliko trenutaka nitko nije znao što se dogodilo - neki su se čak pitali jesu li to popucali ružičasti baloni kojih je bila puna dvorana. Gospođica McCoy je u prvi mah pomislila da to ne može biti bomba. Zbog bijelog dima je isprva mislila da se radi o pirotehnici koja je korištena nakon zadnje pjesme: - Mislila sam da bi bomba izgledala i zvučala drugačije. Ne znam zašto - rekla je. McCoy i njezina prijateljica Amy Hedley su opisale i da su publikom dominirale tinejdžerke, što su mogle vidjeti sa svojih mjesta u gornjim dijelovima dvorane. - Prosječna dob bila je negdje oko 14 godina - rekla je McCoy. Snaga eksplozije je potresla arenu, i mnogi ljudi su počeli vrištati i bježati. Izvan dvorane, roditelji su čekali da pokupe svoju djecu. Diane Burnett iz Edinburgha je u trenutku eksplozije tražila svojeg 17-godišnjeg sina: - Bila je to glasna eksplozija, potom je uslijedila tišina i potom je mnoštvo djevojaka počelo vrištati. Nismo znači što se događa, je li vlak udario ili nešto drugo - rekla je Burnett. Drugi roditelj, Kevin Pickford, je odmah potrčao prema glavnom ulazu kako bi pronašao svoje dvije kćeri: - Bila je objava da ljudi napuste dvoranu mirno i polako, ali panika je prevladala. Među gomilom mladih fanova našla se i jedna starija gospođa u invalidskim kolicima. U općem metežu zaglavila je, nije se mogla kretati prema izlazu. Spasio ju je jedan od posjetitelja koji je počeo urlikati drugima da je propuste. Molly Cronin (18) opisala je stampedo koji je nastao uslijed izbijanja panike. - Djecu su gazili, a neki od nas su im pokušavali pomagati, izjavila je, napominjući da joj se zbog trenutka u kojem je bomba odjeknula u startu sve činilo kao namjeran čin. Srećom, ispred dvorane publiku je dočekao veći broj policajaca pa su uspjeli spriječiti još veći metež. - Govorili su nam da trčimo i da ne stajemo, uputili su nas da bježimo dalje od željezničke postaje Victoria, opisala je Sophie Tedd (25), koja je na koncert došla u društvu prijateljice Jessice Holmes. Ipak, unatoč policijskim uputama, mnogi zapravo nisu znali kamo bježe. Policija je formirala kordon, a lokalni su hoteli ubrzo otvorili svoja vrata nudeći privremeno utočište mnogima. Louise Reid (48) opisala je kako su nju i njezinu 15-godišnju kći Patty pregazili uspaničeni posjetitelji dok su pokušavale napustiti dvoranu. - Okrenula sam se i vidjela kako stotine ljudi naviru, svi idu preko mene. Razdvojila sam se od Patty, nisam više mogla do nje, osjećala sam se bespomoćno, ispričala je. Kada je došla do lokacije na kojoj je odjeknula eksplozija bila je zaprepaštena. Vidjela je roditelje i druge kako u nevjerici gledaju leševe, nastojeći vidjeti je li netko od njihovih najmilijih među mrtvima. U jednom su trenutku dotrčali zaštitari i sve su ih udaljili. - Moja Patty nikako nije izlazila iz dvorane i ja sam odbila otići sve dok me nisu otjerali medicinari i policija. Nisam znala što da učinim, kamo da idem. Nisam imala telefon sa sobom. Samo sam vrištala, dozivala sam svoju Patty, rekla je. Nakon tri sata straha, panike i nevjerice, kćer su joj konačno locirali u jednom obližnjem hotelu. Bila je živa i zdrava. - Tri sata pojma nisam imala je li živa ili mrtva, ispričala je Lousie, sva u suzama. - Kako da se vratimo u normalu nakon ovoga?, zapitala je. Identificiran napadačBritanska policija uhitila je u utorak muškarca starog 23 godine, izvršila pretres stana u južnom Manchesteru i kontroliranu eksploziju u drugom dijelu grada u istrazi samoubilačkog napada koji se dogodio u ponedjeljak navečer na pop koncertu u tom britanskom gradu. U napadu za koji je preuzela odgovornost Islamska država ubijene su 22 osobe, među kojima i djeca, a deseci su ranjeni. Napad se dogodio nakon završetka koncerta američke pjevačice Ariane Grande na kojem su u publici većinom bile mlađe djevojke. Policije manchesterske regije nije objavila dodatne pojedinosti o uhićenju, ali je rekla da je izvršila naloge za pretres i uhićenje u dva okruga, Whalley Rangeu  i Fallowfieldu, južno od središta grada gdje je izvršena i kontrolirana eksplozija. Napad je pokrenuo široku istragu manchesterske policije koja je zatražila od vozača koji imaju kameru u automobilima da im predaju sve snimke snimljene tijekom večeri u ponedjeljak. Policija je blokirala ulaze u desetke kuća u Fallowfieldu, a svjedok je rekao da su naoružani policajci okružili jednu od kuća. "Policija je ušla pomoću eksploziva kojim su razvalili vrata", rekao je svjedok čija majka živi u kući koja se naslanja na kuću u koju je ušla policija. "U nekoliko trenutaka čulo se da je izveden neki muškarac", dodao je. U okrugu Whalley Range u južnom Manchesteru svjedoci su rekli da je naoružana policija okružila novoizgrađenu stambenu zgradu u inače mirnoj ulici. Mussab Amari je rekao da je vidio mnogo policijskih vozila. "Samo su došli i sve okružili. Svi su bili naoružani". Jedan stanar koji nije želio biti imenovan je rekao da u zgradi žive ljudi različitih nacionalisti, "Arapi, Kurdi, Englezi, ljudi raznih nacionalisti", dodavši da misli da svi tamo imaju obitelji. Agencija Associated Press, pozivajući se na američke dužnosnike, objavila je kako je britanska policija napadača identificirala kao Salmana Abedija. Daily Mail piše da je riječ o 22-godišnjaku porijeklom iz Libije. (JL, Hina)