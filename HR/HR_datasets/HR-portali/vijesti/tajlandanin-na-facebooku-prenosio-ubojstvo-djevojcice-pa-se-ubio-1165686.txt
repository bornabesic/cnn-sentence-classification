Tajlanđanin je izravno na društvenoj mreži Facebook Live prenosio ubojstvo 11-mjesečne djevojčice i zatim počinio samoubojstvo, objavila je danas policija, a zločin je počinjen samo nekoliko dana nakon što je na istoj društvenoj mreži izravno emitirano ubojstvo. Prijatelji tog Tajlanđanina upozorili su policiju u Phuketu na objavu. "Bili su već mrtvi kada sam došao u na mjesto drame u ponedjeljak poslijepodne", rekao je policijski dužnosnik. Na mjestu zločina pronađen je pametni telefon, rekla je policija. Objasnila je da se Wuttisan Wongtalay posvađao s majkom djevojčice, ali nije mogla precizirati je li on otac djeteta. Facebook je video ocijenio groznim i dodao da sadržajima te vrste nije mjesto na Facebooku.  Sve se zbiva nekoliko dana nakon slučaja u Clevelandu kada je 37-godišnjak ubio umirovljenika, nasumce izabranog na ulici te je snimku objavio na Facebooku. Nakon tri dana potrage počinio je samoubojstvo. Generalni direktor Facebooka Mark Zuckerberg obećao je da će njegova tvrtka poduzeti sve potrebno kako bi spriječila ponavljanja takvih tragedija. Ta ubojstva nisu prva objavljena izravno na internetu, nakon dvostrukog ubojstva u veljači u Chicagu. >> Psihopat je uživo prenosio ubojstvo slučajnog prolaznika >> Zuckerberg progovorio o snimci strašnog zločina na Facebooku 