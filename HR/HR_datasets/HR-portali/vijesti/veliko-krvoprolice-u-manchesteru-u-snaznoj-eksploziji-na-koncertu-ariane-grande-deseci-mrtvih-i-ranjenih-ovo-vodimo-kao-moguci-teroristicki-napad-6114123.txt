Na koncertu američke pjevačice Ariane Grande u engleskom gradu Manchesteru kasno u ponedjeljak došlo je do eksplozije, u kojoj je poginulo najmanje 22, a ozlijeđeno je 59 ljudi. Britanska policija tretira ovaj incident kao mogući teroristički napad. - Zasad je potvrđena smrt 22 osobe, dok ih je 59 ozlijeđeno. Ovo se trenutno tretira kao teroristički napad, do trenutka dok policija ne utvrdi drugačije, objavila je lokalna policija na Twitteru. Nedugo potom isto je na izvanrednoj konferenciji za novinare rekao i šef policije Ian Hopkins. - Do eksplozije je došlo na kraju koncerta, imamo 19 potvrđenih smrtnih slučajeva i još oko 50 ozlijeđenih, koji su zbrinuti u šest bolnica. Naše su misli sa svima njima i s njihovim najmilijima, izjavio je Hopkins. - Ovo tretiramo kao teroristički incident sve dok ne dobijemo drugačije informacije, dodao je i najavio detaljnije informacije kada se razjasni što se zapravo dogodilo. - Htio bih svim građanima poručiti da budu na oprezu i da sve sumnjivo dojave policiji. Važno je da ljudi u Manchesteru izbjegavaju područje Manchester Arene kako bi hitne službe učinkovito mogle raditi svoj posao, zaključio je Hopkins koji nije odgovarao na novinarska pitanja. Na mjestu događaja bio je veći broj ljudi, a nakon detonacije zavladali su kaos i panika, s obzirom da su ljudi u očaju nastojali napustiti Manchester Arenu. Zatvori Slika 1/26 Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, SWNS Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. TWITTER.COM/HANNAWWH/via Reuters TV / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Agencija Reuters je, pozivajući se na neimenovane američke dužnosnike, izvijestila je kako se sumnja na samoubilački napad, no lokalna policija to zasad nije potvrdila. Spominje se da je i identificiran mogući napadač. Britanska premijerka Theresa May izjavila je u utorak ujutro kako predstavnici vlasti rade na utvrđivanju detalja eksplozije. "Radimo na utvrđivanju punih detalja onoga što policija tretira kao užasan teroristički napad. Sve naše misli su sa žrtvama i obiteljima nastradalih", kazala je May u izjavi. Iz njezina se ureda doznaje da će u utorak u 9 sati po lokalnom vremenu biti održan izvanredni sastanak Cobre, vladinog tima za pitanja sigurnosti. Ona je također do daljnjega suspendirala svoju kampanju za prijevremene parlamentarne izbore, koji bi se trebali održati za dva tjedna. Kako doznaje Reuters od dva američka dužnosnika koji su željeli ostati anonimni, početni znakovi ukazuju kako je eksploziju izazvao bombaš samoubojica.  Svjedokinja koja je nazočila koncertu kazala je kako je začula veliku eksploziju prilikom napuštanja dvorane, nakon čega su uslijedili brojni krici, a tisuće ljudi je u panici pokušavalo pobjeći.  - Uputili smo se ka izlazu iz dvorane, a upravo kod vrata začula se velika eksplozija, nakon čega su svi počeli vrištati, izjavila je za Reuters Catherine Macfarlane. - Bila je to velika eksplozija, mogli ste je osjetiti u kostima. Bilo je kaotično. Svi su trčali i vrištali i jedini im je cilj bio izaći van iz dvorane, kazala je. Svjedoci su kazali kako je koncertu nazočio velik broj djece. Manchester Arena, čiji je kapacitet 21 tisuću mjesta, otvorena je 1995. godine i popularno je mjesto na kojem su se održavali brojni sportski i zabavni događaji. Glasnogovornik izdavačke kuće izjavio je kako je popularna pjevačica 'u redu'.