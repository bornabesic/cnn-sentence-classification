Glavni pregovarač sirijske oporbe Mohamed Aluš rekao je u nedjelju da je odnio ostavku na svoju funkciju zbog neuspjeha ženevskih pregovora i kako bi olakšao loš položaj Sirijaca koji žive na opkoljenim područjima koje drže pobunjenici. Aluš, član je političkog odbora Vojske islama koju podržava Saudijska Arabija a Damask smatra terorističkom organizacijom, u priopćenju za Reuters istaknuo je kako u mirovnim pregovorima nije uspio osigurati oslobađanje tisuća zatvorenika ili pogurati Siriju prema političkoj tranziciji bez predsjednika Bashar al Assada. Mirovni pregovori o Siriji pod okriljem UN-a u Ženevi su počeli početkom veljače kako bi se pokrenuo neizravni dijalog između režima u Damasku i sirijske oporbe u cilju okončanja građanskog rata koji hara tom zemljom već pet godina.