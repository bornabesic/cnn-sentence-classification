Ujutro i dio prijepodneva još mjestimice kiša i pljuskovi s grmljavinom. Potom u većini predjela djelomice ili pretežno sunčano no i dalje dosta nestabilno pa su od sredine dana, uglavnom u unutrašnjosti, lokalno mogući pljuskovi, stoji na stranicama Državnog hidrometeorološkog zavoda.  - Na kopnu će slab i umjeren jugozapadnjak okrenuti na zapadnjak i sjeverozapadnjak. Na Jadranu još ujutro mjestimice umjereno jugo, zatim duž većeg dijela obale zapadni i sjeverozapadni vjetar. Najviša dnevna temperatura zraka bit će većinom između 20 i 24 °C, javlja DHMZ.  Što se tiče nedjelje, na Jadranu će prevladavati sunčano, a u unutrašnjosti djelomice sunčano uz promjenljivu naoblaku i ne posve stabilno pa je mjestimice moguće i malo kiše ili poneki lokalni pljusak, uglavnom poslijepodne. Očekivati možemo najnižu jutarnju temperatura zraka od 10 do 15 °C, u Dalmaciji malo višu, a najvišu dnevnu uglavnom od 21 do 26 °C. 