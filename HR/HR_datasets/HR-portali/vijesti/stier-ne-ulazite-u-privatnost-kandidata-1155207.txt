Sada je predizborna kampanja, i tu se uvijek može čuti žešća retorika, ali sam se uvijek zalagao i zalažem se da ipak to bude s nekim pravilima, da se ne ulazi u privatnost kandidata i da se poštuje dignitet svakog kandidata. Tako je ministar vanjskih poslova i potpredsjednik Vlade Davor Ivo Stier komentirao vijest o ostavci svog posebnog savjetnika za ljudska prava Ladislava Ilčića. Ilčić je danas ranije kazao da se kandidira za gradonačenika Varaždina. Rekao je "da bi išli s HDZ-om da im se sviđa njihov kandidat", ali "stranka koja se poziva na demokršćanstvo, ima kandidata koji živi potpuno suprotnim načinom života", aludirajući na Damira Habijana, predsjednika varaždinskog HDZ-a i njihovog kandidata za gradonačelnika. Stier je potvrdio da se Ilčić kandidira za gradonačelnika Varaždina što je "za predsjednika jedne stranke je logična odluka, ali nije kompatibilno s funkcijom posebnog savjetnika". >> llčić podnio ostavku, više nije savjetnik Stieru: Kandidat HDZ-a u Varaždinu živi životom koji je suprotan demokršćanskom