O krizi u Vladi u četvrtak se oglasila i predsjednica Republike Kolinda Grabar-Kitarović. Kako je priopćeno iz njezina ureda, ona je telefonski razgovarala s predsjednikom Vlade Andrejem Plenkovićem od kojeg je, kako se navodi, dobila čvrsto uvjerenje u neupitnost stabilnosti funkcioniranja Vlade. Predsjednica je, navode iz njezina ureda, kazala kako će pozorno pratiti situaciju u Vladi i Hrvatskom saboru te odnose među političkim strankama u skladu sa svojim ustavnim ovlastima, kao i do sada biti jamac stabilnosti političkog sustava te poštivanja Ustava i zakona, te skrbiti za redovito i usklađeno djelovanje te za stabilnost državne vlasti.