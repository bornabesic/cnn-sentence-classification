Srpska je policija razbila obiteljsku narko-manufakturu u beogradskom naselju Resnik, koju su vodili 46-godišnji muškarac i njegova 25-godišnja kćer. Nenad Stanković - Čoki i Tijana Stanković uhićeni su jučer u policijskoj akciji u kojoj su pripadnici Službe za borbu protiv organiziranog kriminala zaplijenili 52 kilograma ecstasyja i 80 kilograma kemikalija koje se koriste u proizvodnji droge. U akciji je ukupno uhićeno petero osoba, a policija vjeruje kako su otac i kći Stanković bili čelne osobe tog obiteljskog obrta.   Ukupno je zaplijenjeno 96.000 tableta ecstasyja, 10 kilograma ecstasyja pripremljenog za tabletiranje, te 80 kilograma mikrokristalne celuloze. Osim ecstasyja i kemikalija, policija je pronašla i 840 grama marihuane. Samo 12 sati prije uhićenja, Tijana je na svojem Facebook profilu objavila novu profilnu fotografiju. Radi se o fotografiji uslikanoj na nedavnoj svadbi njene sestre, koja je postala majka dva dana prije uhićenja Nenada i Tijane. Facebook Tijana Stanković