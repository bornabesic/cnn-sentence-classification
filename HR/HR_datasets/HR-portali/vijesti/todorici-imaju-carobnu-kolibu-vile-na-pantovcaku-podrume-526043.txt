Čarobna koliba, tako se zvala predivna kuća u Hlevcima u Gorskom kotaru. Bivši vlasnici, Tanja i Miljenko Varda, uložili su dvije godine u gradnju kuće od 200 četvornih metara sa 7000 kvadrata predivne okućnice u prirodi. Dobili su i nagrade za interijer i privlačili pažnju javnosti. Untrašnjost je starinska, od drva, ali ipak sadržava sav luksuz koji je potreban. Navodno je obitelj bila nekoliko puta na odmoru u njoj, kad su je unajmljivali, a onda ju je Iva Todorić koja se u kolibu zaljubila jednostavno odlučila kupiti.  Gosti koji su je ranije posjetili oduševljeni su prirodom i samim uređenjem. Jer osim saune, na raspolaganju im je i bazen. Sve to daleko je od očiju znatiželjnih prolaznika. No otkad ju je Iva Balent Todorić kupila, ona se više ne iznajmljuje. Kad smo je mi došli fotografirati, oko kuće nije bilo nikoga. Prekrasni biser, izgleda, tako služi samo za povremeni odmor obitelji. Na kuću je upisana i hipoteka Privredne banke Zagreb. Prema njoj, Iva je dobila stambeni kredit od 1,905 milijuna kuna. Kamata koju treba plaćati je prilično niskih 4,77 posto, čak i za stambeni kredit za mlade iz  2015. godine.  Još za socijalizma je Ante Todorić uspio za izgraditi imetak, gazda Ivica ga je enormno povećao, a njegova djeca su nekretnine dobila na pladnju. Oni su došli u Agrokor kada je bio na vrhuncu moći, a od djetinjstva su navikli na luksuz iako su u rijetkim medijskim istupima tvrdili da su na karijere počeli  od pogona i rada u trgovini kako bi vidjeli kako je teško zaraditi novac. Ako je tako i bilo na početku, kasnije se ta želja Gazde Ivice i izgubila, sva djeca su radila u Agkrokoru, imala plaće od 45 do 60 tisuća kuna, ali teško bi s tim uspjeli poplaćati svoj životni stil.  Osim čisto privatnih nekretnina, Agrokor je Todorićima služio za kupnju i izgradnju ljetnikovaca, lovišta koje su koristili u privatne svrhe. Nije poznato da ih je Porezna uprava ikada za to kaznila pa ni pitala da objasne zašto ih i kako koriste. Prvi dom Todorića nalazi se također na elitnoj lokaciji, križanju Ulice Pantovčak i Zelengaj. Iz te vile preselili su u Kulmerove dvore u Šestinama. Nije poznato koliko je točno Agrokor platio preuzimanje tvrtke Sintagma, koja je bila vlasnik dvorca, ali je sama obnova koštala preko tri miijuna eura. Ivica Todorić je navodono upravo za otkup dvorca od svoje tvrtke dignuo kredit od 30 milijuna eura 2007. godine.  Cijeli kredit je otplaćen za pet godina, što bi značilo da je Ivica svake godine vratio 45 milijuna kuna kredita. Teško je povjerovati da je Agrokor svom Gazdi nabio baš toliku cijenu, ali i da je on sam imao 45 milijuna kuna viška godišnje za vraćanje kredita. Priča o tim transakcijama nikad nije potpuno razjašnjena u javnosti. Imanje oko dvorca prostire se na 55.000 četvornih metara. Poznato je da se u tom dijelu grada nisu mogli graditi stambeni objekti, pa je Todorić prvo kategorizirao dvorac kao hotel.  Zatim mu je uprava Milana Bandića izašla u susret i prostornim planovima omogućila da ga legalizira kao rezidencijalnu građevinu. Ivica Todorić između 2013. i 2015. godine odlučuje prepisati svu svoju imovinu na djecu. Dvorcu su sad suvlasnici on, kći Iva te sinovi Ivan i Ante. Iako na dvorcu nema nikakvih hipoteka, navodno je pola dvorca založeno za posljednje kredite prije nego što je otišao iz Agrokora. Iste godine kad je dobila četvrtinu dvorca, kći Iva kupuje Čarobnu kolibu *Te i mnogo drugih detalja o tajnim i javnosti dosad nepoznatim nekretninama, jahtama, helikopterima i vozilima, ali i o mreži moćnih prijatelja, vezama, rastrošnim zabavama, čitajte u 24sata. U magazinu Express donosimo nikad viđene fotografije velebnih ljetnikovaca obitelji, brižno skrivene detalje o rastrošnom lifestylu Todorićeve djece, tajnim kompanijama diljem svijeta te obiteljskim odmorima na nekim od najskupljih destinacija na svijetu.