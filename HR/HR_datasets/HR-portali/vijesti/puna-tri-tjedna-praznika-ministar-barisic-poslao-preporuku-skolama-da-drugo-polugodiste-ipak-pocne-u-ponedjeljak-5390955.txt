Deset dana prije početka zimskih praznika ministar obrazovanja Pavo Barišić odlučio je poslati preporuku školama da samostalno donesu odluku prema kojima bi drugo polugodište umjesto u četvrtak 12. siječnja počelo u ponedjeljak 16. siječnja. Time, umjesto školskim kalendarom zacrtanih dva i pol tjedan zimskih praznika, učenici osnovnih i srednjih škola dobivaju puna tri tjedna.Ministarstvo obrazovanja objavio je školski kalendar u travnju, da bi ga zbog niza upita škola i roditelja nakon osam mjeseci korigiralo. Nezgodancija je ispala u tomu što je Ministarstvo u travnju isplaniralo završetak zimskih praznika usred tjedna, odnosno početak novog polugodišta u četvrtak, 12. siječnja.- Ministarstvu se javljaju škole čiji osnivači nisu pokrenuli zahtjev za drukčijim trajanjem zadnjeg tjedna zimskoga odmora. Poštujući načelo autonomije škola, upućujemo na mogućnost donošenja odluke o nenastavnim danima 12. i 13. siječnja, stoji u preporuci ministra, kojom daje mogućnost školskim odborima da samostalno donesu odluku prema kojima bi drugo polugodište umjesto u četvrtak 12. siječnja počelo u ponedjeljak 16. siječnja. Škole su o svojim odlukama dužne obavijestiti roditelje i učenike.