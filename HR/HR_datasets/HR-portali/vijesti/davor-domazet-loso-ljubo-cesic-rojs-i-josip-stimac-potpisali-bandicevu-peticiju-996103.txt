Admiral Davor Domazet Lošo (na slici) i generali Ljubo Ćesić Rojs i Josip Štimac potpisali su danas peticiju Stop političkim hapšenjima koju je organizirala udruga Klub Milana Bandića. - Ovo potpisivanje ne bi trebalo imati veze sa stranačkim bojama već ljudsku dimenziju kako bi se spriječilo da se ne zakotrlja nešto za što se nismo borili. Mi želimo poštenu pravnu državu i pravne institucije, no već imamo iskustva s generalima Bobetkom, Brodarcem, Glavašem, Markačem, Čermakom i Gotovinom. Ako je netko kriv, to treba dokazati, a ne ga zatvoriti pa da dokazuje svoju nevinost. Postoji presumpcija nevinost - kazao je u ime potpisnika general Štimac. Na pitanje podržavaju li prijedlog suca Turudića da omalovažavanje Domovinskog rata uđe u Kazneni zakon kazao je da oni mogu podržati sve ono što će poboljšati pravnu državu, no da nije pravnik niti dovoljno stručan da bi komentirao konkretan prijedlog. Ovu peticiju jučer je potpisao i general Mladen Markač. >> Peticiju ''Stop političkim hapšenjima'' potpisali Lustig, Lang, Tomac... >> Zvonimir Hodak potpisao peticiju 'Stop političkim hapšenjima'