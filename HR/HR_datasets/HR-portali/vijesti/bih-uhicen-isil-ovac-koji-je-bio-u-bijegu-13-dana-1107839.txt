Radikalni islamist Adem Karamuja, osumnjičen da se borio u džihadističkoj skupini Islamskoj državi (IS), uhićen je u nedjelju nakon 13 dana u bijegu jer je prethodno ispalio nekoliko hitaca i onečistio vodu u selu Ošve kod Maglaja poznatom kao sjedištu radikalnih islamista. Karamuja je, kako navodi MUP-a Zeničko-dobojske županije, uhićen iza 13.00 sati u prostorijama policije. Za radikalnim islamistom policija traga zadnjih 13 dana nakon što je ispalio dva hica iz puške i onečistio lokalni vodovod. Prema navodima medija skrivao se u šumi nedaleko od naselja Ošve, a policiji se sam predao. Policija će provesti kriminalističku obradu nakon čega će  biti izručen nadležnom Državnom odvjetništvu koje će odlučiti o određivanju pritvora. Adema Karamuju vlasti BiH sumnjiče da se borio u redovima IS-a u Siriji, nakon čega se vratio u BiH.  Ošve su jedna je od najpoznatijih zatvorenih selefijskih zajednica u BiH koje ne prihvaćaju državne zakone i nadležnost Islamske zajednice u toj zemlji. >> ISIL-ovac pucao i ulio gorivo u bazen, jedan uhićen, dvojica naoružana pobjegla u šumu 