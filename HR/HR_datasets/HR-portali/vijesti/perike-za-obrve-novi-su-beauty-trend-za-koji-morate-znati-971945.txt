Foto: Instagram OVO je proizvod kao stvoren za djevojke koje imaju rijetke obrve. Ili one kojima se ne da popunjavati obrve pa traže neko brzo i učinkovito rješenje. Ako je suditi po Instagramu, koji često izbaci razne modne i beauty hitove, najnoviji trend u uljepšavanju obrva podrazumijeva perike za iste.   Preciznije, one postoje već neko vrijeme, no sada su ponovno došle u središte pozornosti zahvaljujući make-up artistu Hungu Vanngou, koji je na Instagramu objavio video kako se one pravilno primjenjuju. Naime, radi se o komadu ljepljive mrežice, na koju su zaljepljenje dlačice, koje čine savršeno popunjenu i stiliziranu obrvu.   Uz pogođenu boju, veličinu i oblik, vjerujemo kako će ih žene rado nositi, posebno one koje vode bitku s alopecijom ili su izgubile kosu i obrve zbog kemoterapije.