Mnogi su i nakon dva i pol desetljeća i dalje nostalgični za bivšom državom i njezinim ekonomskim sustavom, smatraju da se živjelo bolje i imaju osjećaj da su bili bogatiji, da su u onom sustavu s plaćom išli na ljetovanje (bez čekova) i “još je preostajalo novca”, piše Večernji list BiH. Donosimo vam podatke o prosječnoj plaći i cijenama u BiH iz statističkog godišnjaka od 1990. koje je objavio Mediacentar. Cijene hrane 1990. godine Tadašnji premijer Ante Marković najavio je velike reforme. Njihov vidljivi učinak u 1990. godini bio je stabilan tečaj dinara prema njemačkoj marki u odnosu 1:7, uvećanje deviznih rezervi zemlje na oko 10 milijardi dolara, smanjenje vanjskog duga na oko 17 milijardi, obuzdavanje inflacije (3% u ožujku 1990.), puni izlozi roba široke potrošnje... Koliko se zarađivalo 1990.? Statistika kaže da je u BiH prosječna plaća bila 483 DM, u gospodarstvu 453, a izvan gospodarstva (financije, uprava, industrija nafte, banke i osiguranja) 646,4 DM. Što su građani mogli kupiti za taj novac? Kilogram sirove minas kave bio je 108,34 dinara, a muška košulja (pamučna) 409 dinara. Da prevedemo: kilogram sirove minas kave koštao je 15,47 DM, a muška košulja (pamučna) 58 DM! Kilogram riže bio 38,67 dinara odnosno 5,52 DM, polubijeli kruh 7,17 dinara ili 1,02 DM. Cijena krumpira iznosila je 7,7 dinara ili 1,10 DM, potom graha 31,75 ili 4,53 DM, jabuke su koštale 14,77 dinara ili 2,11 DM, limun 18,61 dinar ili 2,66 DM. Ni meso nije bilo povoljno - za kilogram junetine bez kosti trebalo je izdvojiti 56,81 dinar ili 8,12 DM, a za kilogram teletine s kostima 69,80 dinara ili 9,97 DM. Litra ulja stajala je 18,14 dinara ili 2,60 DM. Za kilogram sirove kave trebalo je izdvojiti 108,34 dinara odnosno 15,47 DM, Cigarete sarajevska “Drina” koštale su 8,50 dinara odnosno 1,21 DM, muške cipele (kožni potplat) koštale su 698 dinara ili 99,7 DM. Prosječni električni štednjak stajao je 5121 dinar ili 731,57 DM. Za perilicu rublja trebalo je izdvojiti 7526 dinara ili 1075 DM, dok je cijena hladnjaka iznosila 4352 dinara ili 621,7 DM... Socijalne kategorije jeftinije U odnosu na prethodne godine, cijene komunalnih usluga 1990. godine su porasle, ali su i one i dalje bile socijalna kategorija. Kubni metar vode koštao je 2,13 dinara odnosno 0,30 DM, smeće (m2) 0,37 dinara ili 0,05 DM, centralno grijanje (m2) 4,73 dinara ili 0,67 DM, javni prijevoz u gradu (pojedinačna karta) 4,68 dinara ili 0,66 DM: struja po kwh (skupa) 0,84 dinara ili 0,12 DM itd. Da bi se kupilo perilicu rublja, električni štednjak i hladnjak (ta tri artikla koštala su 2428 DM), trebalo je ravno pet prosječnih plaća. Usporedimo kupovnu moć uz današnjih 838 KM prosječne plaće u FBiH. Otprilike, danas s dvjema prosječnim plaćama mogu se kupiti ti uređaji. >>Je li nam prije bilo bolje: Nostalgija ili to potvrđuju i brojevi? >>Kupovna moć prosječne plaće 27% manja nego 1978. godine 