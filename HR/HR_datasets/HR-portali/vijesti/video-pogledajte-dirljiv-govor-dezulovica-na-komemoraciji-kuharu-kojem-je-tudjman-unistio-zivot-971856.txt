Foto: Pixsell/Ivo Čagalj  DANAS je splitskom HNK održana komemoracija za nedavno preminulog splitskog kuhara i ugostitelja Miru Bogdanovića, koji će danas biti pokopan na splitskom groblju Lovrinac.  >> Umro je Miro Bogdanović, kuhar kojem je Tuđmanovo ludilo upropastilo život  Od Bogdanovića su se u foajeku splitskog HNK oprostili brojni prijatelji, kolege i rodbina. Pjevala je klapa Cambi, a posebno je upečatljiv bio govor našeg poznatog novinara i kolumnista Borisa Dežulovića.  Pogledajte video:    Podsjetimo, osim po svojim kulinarskim umijećima, Bogdanović je bio poznat kao osnivač Dalmatinske akcije, regionalne stranke koja je u vremenima ludih devedesetih bila trn u oku tadašnjeg državnog vodstva zbog naglašenog regionalizma.  Još ranije, Bogdanović je zbog svog podrijetla postao žrtvom maltretiranja, prvo sugrađana, a potom i sistema.  Bogdanović je rođen u Splitu 1954. godine, a tu je proveo i cijeli život. Otac mu je bio časnik JNA koji je prekomandom iz Srbije doselio u Split. U vrijeme početka rata Miro Bogdanović posjedovao je ugostiteljski objekt Stefanel u centru Splita. Na njegove objekte u više su puta početkom devedesetih bačene bombe, a istrage su, kao često u to vrijeme, vršene samo reda radi.  Tek jedna od brojnih žrtava splitske nacionalnosti  Bogdanović je bio tek jedna od brojnih žrtava srpske nacionalnosti u to doba, ali, za razliku od mnogih, nikada nije otišao iz Splita. Štoviše, politički se aktivirao osnovavši Dalmatinsku akciju. Zbog svog političkog djelovanja uskoro će završiti na optuženičkoj klupi i to ni manje ni više nego pod optužbama za terorizam.  "Do izbornih promjena 2000. bio sam isključen iz svih društvenih zbivanja. Ja sam bio osoba non grata. Nije mi uspio niti jedan posao, svi su me izbjegavali, okretali glavu od mene. Moja najbliža rodbina nije vjerovala da zbilja nemam nikakve veze s terorizmom. Stvarno, godinama sam patio i bio izvrgnut najgrubljim oblicima šikaniranja od državnih tijela i institucija. Ugostiteljski posao mi je potpuno upropašten, djeca su patila u školi zbog izolacije i provokacija, moja je supruga doživjela mnoge užasne trenutke. Triput sam pretučen, ukrali su mi auto. Posljedice su stravične. I sada sam kod nekih ljudi potpuno omražen. Nitko za to nije odgovarao. Sve bez ikakvog razloga, ni zbog čega. Zbog hira Franje Tuđmana i njegove klike osobno sam propatio niz godina. Zbog političke ocjene da su regionalne stranke najveći neprijatelji Hrvatske, uništene su naše karijere i životi, uništena je Dalmatinska akcija", rekao je Bogdanović u intervjuu za Nacional 2005. godine. Snimku posljednjeg ispraćaja Mire Bogdanovića pogledajte ovdje: