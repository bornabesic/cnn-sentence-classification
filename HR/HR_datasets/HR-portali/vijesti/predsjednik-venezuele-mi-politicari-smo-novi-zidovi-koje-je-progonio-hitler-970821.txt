Foto: Hina PREDSJEDNIK Venezuele, Nicolas Maduro, povezao je maltretiranje vladinih dužnosnika i njihovih obitelji izvan Venezuele s tretmanom Židova za vrijeme nacizma.   Usporedio je i prosvjede u Venecueli sa skupovima prije uspona nacizma i fašizma u Europi.   "Mi smo novi Židovi 21. stoljeća koje je progonio Hitler. Mi ne nosimo žutu Davidovu zvijezdu...mi nosimo crvena srca koja su puna želje za borbom za ljudsko dostojanstvo. Pobijedit ćemo ih, te naciste 21. stoljeća", poručio je Maduro. 40 osoba ubijeno za vrijeme prosvjeda  Protivnici vlade koji optužuju Madura da je postao diktator jer je odgodio izbore i jer je zatražio preinake ustava, održavaju prosvjede svaki dan još od početka travnja. Više od 40 osoba je ubijeno u prosvjedima koji s vremena na vrijeme postanu nasilni, piše Guardian.   Na društvenim medijima su se pojavili videi u kojima migranti iz Venecuele u raznim zemljama od Australije do SAD-a napadaju javne dužnosnike Venecuele, pa i članove njihovih obitelji.   Kritičari Madura i njegove politike smatraju kako je skandalozno da dužnosnici troše novac na putovanja u inozemstvo dok ljudi u Venecueli umiru od gladi i nedostatka osnovnih lijekova.