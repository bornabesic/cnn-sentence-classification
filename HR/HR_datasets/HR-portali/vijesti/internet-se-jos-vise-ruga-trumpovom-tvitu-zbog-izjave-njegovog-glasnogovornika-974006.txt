Foto: Twitter/FAH VJEROJATNO ne postoji osoba koja nije čula za suludi Trumpov tvit u kojem je upotrijebio potpuno besmisleni izraz "covfefe" i napravio totalnu ludnicu na društvenim mrežama. Njegov glasnogovornik Sean Spicer pokušao je opravdati tu tviterašku katastrofu - i napravio još goru stvar (ili bolju, ako uživate u genijalnim forama tviteraša). "Predsjednik i mala skupina ljudi znaju na što je on mislio", rekao je Spicer u sobi punoj novinara koji su se navodno počeli smijati čim je ta rečenica izašla iz njegovih usta, piše Elite Daily. Čim se njegovo "objašnjenje" pojavilo u medijima, Twitter je doslovno planuo, ponovno.