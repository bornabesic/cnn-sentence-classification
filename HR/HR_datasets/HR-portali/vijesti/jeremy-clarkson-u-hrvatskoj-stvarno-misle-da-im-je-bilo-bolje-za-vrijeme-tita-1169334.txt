Jeremy Clarkson (57), Richard Hammond (47) i James May (54), bivše zvijezde BBC-jeve televizijske emisije 'Top Gear', danas 'Grand Tour', nastavljaju ludovati po Hrvatskoj. Nakon što su sa svojim "bijesnim" automobilima zapalili sve do Novalje gdje su uživali u gemištima, nastavili su uživati u hrvatskoj hrani i prirodnim ljepotama. No, Jeremy Clarkson se dotaknuo i politike. Naime, Crarkson je na svojem Twitter profilu objavio vrlo zanimljiv post.  Clarkson je napisao da je upravo sreo podržavatelja Jeremyja Corbyna, vođu opozicije u Velikog Britaniji iz Laburističke stranke.  - Upoznao sam Corbynovog obožavatelja. On stvarno misli da je Hrvatskoj bilo bolje za vrijeme Tita, napisao je Clarkson. Na društvenim mrežama je pokrenuo lavinu komentara od hrvatskih fanova, koji su u ovo vrijeme političkih previranja posebno osjetljivi na ovakve teme... 