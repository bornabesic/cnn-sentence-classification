Držanje hrvatske diplomacije, a naročito veleposlanice u Beču Vesne Cvjetković u slučaju zabrane koncerta MP Thompsona bilo je sramotno, a zahtjevi za zabranu bleiburške komemoracije samo su nastavak iste priče – izjavio je u petak navečer u Bujici don Babaić. „Dok mi Bog da zdravlja da mogu, idem na Bleiburg! Molit ću za duše ubijenih, jer sprovoda nisu imali. Netko se boji istine o Bleiburgu… Genocid koji su učinili Tito i partizani nad hrvatskim narodom vulgarno je prešućivan i krivo interpretiran, ali žrtve zaslužuju napokon dobiti poštovanje,” rekao je u Bujici na Z1 i partnerskim televizijama dan uoči komemoracije na Bleiburgu don Miljenko Babaić, župnik iz Stona i vojni ratni kapelan Južnog bojišta. Naime, ljevičarske stranke predvođene Zelenima i radikalno-lijeve udruge u Austriji skandalozno su htjele zabraniti obilježavanje 72. obljetnice bleiburške tragedije, nazivajući komemoraciju “fašističkim skupom”, no tome se usprotivila Slobodarska stranka, Stranka za budućnost Austrije, pojedini narodnjaci i Katolička crkva te Ured za zaštitu ustavnog poretka čiji su predstavnici jasno dali do znanja da 30 godina na Bleiburgu nije zabilježen niti jedan ozbiljniji incident, a cijeli je skup zapravo vjerski komemorativni obred. Misu na Bleiburgu ove će godine predvoditi nadbiskup đakovačko-osječki mons. Đuro Hranić. Odreknite se Tita „Antifašisti danas napokon moraju reći – dio partizanskih postrojbi i Tito pobili su veliki dio hrvatskog naroda u miru. Ne negiram im antifašizam, ali dok ne kažu da nisu svi isti i da nisu svi provodili komunizam i vršili genocid nad hrvatskim narodom i masakre na Bleiburgu, u Teznom, Jazovci i Hudoj Jami te mnogim drugim stratištima – tu nema budućnosti. Imam prijatelje na Krku, normalne hrvatske partizane i antifašiste, vjernike koji idu u crkvu i koji nisu bili komunisti nego su se borili za slobodu od talijanske okupacije. Odreknite se Tita, poručujem ostalima pa možemo ići dalje,“ jasno je poručio don Babaić. Gost Bujice dodao je kako napadi na komemoraciju na Bleiburgu pokazuju da su došla čudna vremena kakvima nismo svjedočili čak niti u komunističkoj Jugoslaviji. Don Miljenko ne isključuje mogućnost da su pritisci austrijske ljevice zapravo inspirirani od strane nekih krugova u Hrvatskoj… Nitko ne može zabraniti da se molimo za nevine žrtve Bleiburga „Jednostavno ne može doći do hajke na Bleiburg i pokušaja zabrane svete mise, pa ljudi su stradavali od zločina koji je tamo započeo sve do ’52. Nemoguće da nema veze između lijevih u Austriji i u Hrvatskoj! Meni se čini da su radikalni ljevičari u Austriji dobili naputke i “informacije” od sebi sličnih u Hrvatskoj… A što rade hrvatski veleposlanici?! Drže Titove biste u uredima i baš ih briga za naše nacionalne interese. A nacionalni interes je obraniti istinu o Thompsonu, kao i istinu u Bleiburgu,“ rekao je don Babaić i poslao jasnu poruku našim političarima: „Vrijeme je da hrvatska Predsjednica i hrvatske vlasti razmisle zastupaju li na dobar način Hrvatsku! Na Jazovci nitko nije mogao sam pasti u jamu, netko ga je morao gurnuti unutra… Iza tih svirepih ubojstava naših ljudi stajala je cijela organizacija, ubijanja su trajala mjesecima, netko im je donosio hranu, netko je iz tih sela sve znao i šutio desetljećima… Ljudi koji su napravili sve te strašne zločine navečer sanjaju krv i nedužne ljude koje su gurnuli u smrt… Kada gledaju svoju djecu, vide one koje su ubili. Problem je što se nikada nisu pokajali i sada isto to uče svoju djecu jer misle da će tako mirnije spavati. Traže opravdanje gdje ga je nemoguće pronaći i na nove generacije prenose vlastito prokletstvo!“ Kako je istaknuo gost Bujice, maršal zločinac Josip Broz Tito u Hudu jamu je čak osobno došao provjeriti jesu li dobro zatvorili okno sa ljudima koje su žive zazidali u Barbarin rov. To dovoljno govori o svoj izopačenosti jugoslavenskog komunističkog režima i diktatora koji ga je predvodio – rekao je Babaić. IDRIZ ef. BEŠIĆ: BLEIBURG JE VEĆA GROBNICA MUSLIMANA I OD SREBRENICE! U emisiju se javio i glavni imam u Gunji – Idriz ef. Bešić, koji svake godine, pa tako i ove, ide na Bleiburg. „Za nas je Bleiburg najveća grobnica muslimana u Europi, veća i od Srebrenice! Na Bleiburgu je stradalo 50 tisuća ljudi islamske vjeroispovijesti. Na komemoraciju idem sa  dr. Zlatkom Hasanbegovićem, danas smo bili zajedno i na polaganju vijenaca palim Bošnjacima u Domovinskom ratu. Muslimani su za Hrvatsku uvijek dali krv i znoj! Uvijek smo bili tu i uvijek smo tu,“ rekao je efendija Bešić i u ime islamske zajednice osudio radikalno ljeve krugove u Austriji koji prizivaju zabranu komemoracije na Bleiburgu. U nastavku emisije don Miljenko Babaić je govorio o uskoro svetom Alojziju Stepincu i rekao da bi upravo Srbi trebali biti najveći zagovornici proglašenja Stepinca svetim, s obzirom da ih je spašavao tijekom 2. svjetskog rata. Iskazao je razočaranje držanjem Srpske pravoslavne crkve, u tom, ali i mnogim drugim slučajevima. Kao primjer je naveo slučaj pravoslavnog svećenika iz Borova sela koji je prema njegovim riječima, osobno čupao oči ubijenih hrvatskih redarstvenika. Danas mirno živi u Srbiji i služi obrede u pravoslavnom hramu: „Došao je kad je bio masakr, vadio im je oči. Činio odvratan zločin. Nevjerojatno je da Srpska pravoslavna crkva nikada nije reagirala na takav užas. Ili sam ja lud ili Očenaš meni i njemu isto ne vrijedi! Kako bi ja mogao služiti svetu misu da sam nešto tako učinio?!“ VELEPOSLANICA U BEČU – KADAR VESNE PUSIĆ IZ OBITELJI VELIKOSRBA! Don Babaić je komentirao i zabranu koncerta Marka Perkovića Thompsona u austrijskom Kremsmünsteru prije dva tjedna i sramotnu činjenicu da nitko od hrvatskih vlasti na to nije reagirao. Odgovornom je prozvao veleposlanicu Hrvatske u Austriji Vesnu Cvjetković, stari kadar Vesne Pusić koja još stoluje u Beču. „Zna se tko je bio brat djeda Vesne Pusić i za što se borio! Isti problem u obitelji ima i veleposlanica u Beču Vesna Cvjetković. Čuo sam da je netko njoj blizak bio u srpskim postrojbama i borio se za Veliku Srbiju! Pa, kako će ona voljeti Hrvatsku i zastupati naše nacionalne interese?! Ona je čak poticala zabranu Thompsonovog koncerta u Austriji,” bio je žestok don Miljenko koji je prozvao većinu trenutačne hrvatske diplomacije: „Kadrovi koji su se birali za veleposlanička mjesta za vrijeme vražje Jugoslavije bili su najtvrdokorniji ljudi Udbe koji su u jugoslavenskim diplomatskim predstavništvima spremali likvidacije Hrvata! Sva ubojstva naših emigranata išla su preko njih. Dobar dio tih ljudi ostao je na svojim mjestima i nije čudo što nam se onda događaju ovakve stvari…“ U kontekstu napada na Thompsona spomenuo je i one koji stižu iz Hrvatske. „Srpske Novosti objavile su kako srp i čekić Thompsonu sijeku glavu! I to još uvijek plaća hrvatska država, a nitko nije pozvan na odgvornost! To zaista prelazi granice jedne normalne države,“ ogorčen je Babaić. DON BABAIĆ: FRLJIĆ SVOJOM PREDSTAVOM PREPRIČAVA VLASTITA DJEČAČKA PONIŽENJA! NI NUŽDU NE MOŽE VRŠITI BEZ TEHNIČKIH POMAGALA! Don Babaić je komentirao i Olivera Frljića te skandaloznu splitsku “predstavu” izvedenu u sklopu Marulićevih dana. Na provokatora je sasuo žestoku paljbu: – Čuo sam u kuloarima da Frljić tom “predstavom” zapravo stresno prepričava svoja dječačka poniženja i doživljaje! On je toliko seksualno iskorišten u svojoj obitelji da ni nuždu ne može vršiti bez tehničkih pomagala! Kroz to što sada radi osvećuje se svim ljudima… Oko sebe okuplja osobe sa istim traumama, sebi slične… Šokiralo me kada sam za to čuo. Treba ga žaliti, ali ne treba mu dati javni prostor,“ bio je vrlo jasan gost Bujice. SUKOB S VLAHUŠIĆEM – UDBA JE POSTALA JADNA! Don Babića je nadavno napao Dubrovački tjednik, novine iza kojih stoje Andro Vlahušić i HNS. Prozvali su ga “ustašom” i “fašistom”… „To su potkupljeni novinari bez časti, koji pišu ono što Vlahušić kaže. Namjerno pogrešno prenose moje izjave kako bi me pokušali javno kompromitirati jer Vlahušić ima svoje pijune koji žele preuzeti općinu Ston, u koju je prošlih godina uloženo više od 60 milijuna kuna i Ston se preporodio! Sada to žele uništiti. Udba je danas tako jadna da ljudima više ne može ni kupiti aparate za snimanje kao nekada, pa prenose krive izjave, no činjenica je da im svećenici i dalje smetaju.” Komentirao je izjavu Drage Prgometa prema kojoj bi HDZ nakon izbora mogao koalirati s HNS-om. „Ako sadim tikve s vragom, onda više nisam čovjek. To vrijedi i za političke stranke! Ako se odstupa od načela radi vlasti, onda bolje da nas nema,“ zaključio je u Bujici don Miljenko Babaić. 