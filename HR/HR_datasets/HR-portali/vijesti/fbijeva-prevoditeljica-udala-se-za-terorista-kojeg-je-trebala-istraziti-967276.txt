Screenshot: YouTube PREVODITELJICA FBI-ja koja je imala zadatak istražiti ISIS-ovog terorista umjesto toga se zaljubila i udala za njega, pišu svjetski mediji. Bivši njemački reper pridružio se ISIS-u Daniela Greene (38) toliko se zaljubila u džihadista rođenog u Njemačkoj da je ostavila svog supruga u SAD-u kako bi se pridružila njemu u Siriji, a zatim je lagala FBI-ju o njihovoj lokaciji, piše CNN. Greene se navodno 2014. zaljubila u bivšeg repera Denisa Cusperta iako je već tada bio zloglasan zbog nasilja. Navodno je nebrojeno puta snimljen kako drži odrezane ljudske glave. Predomislila se nakon vjenčanja i već je na slobodi Nakon nekog vremena Greene se zbog straha odlučila vratiti u SAD, gdje je odmah uhićena. Navodno je odmah nakon vjenčanja počela neidentificiranoj osobi u SAD-u slati mailove da se predomišlja o svojoj odluci da ode u Siriju. Greene je priznala krivnju za davanje lažnih iskaza u vezi međunarodnog terorizma u prosincu 2014. i puštena je iz zatvora u kolovozu 2016. Trenutno radi kao hostesa u jednom hotelu. Kritičari tvrde da Amerikanci optuženi za zločine povezane s ISIS-om obično dobiju puno veće kazne. Istraživanje sveučilišta Fordham prošle godine je pokazalo da takve osobe obično dobiju kazne od oko 13 godina zatvora.