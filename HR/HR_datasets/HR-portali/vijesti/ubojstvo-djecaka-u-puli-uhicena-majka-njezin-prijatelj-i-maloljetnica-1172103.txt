Točan uzrok smrti trogodišnjeg Denisa iz Pule, čije je tijelo jučer oko 9 sati pronađeno u plićaku, znat će se danas, nakon što u pulskoj bolnici bude gotova obdukcija. Potvrđeno je da se radi o nasilnoj smrti, a pretpostavlja se da je dječak zadavljen i bačen u more nedaleko od lučice Mandrač. Pritvorskom nadzorniku tijekom dana bit će prepraćene tri osobe koje se sumnjiči da imaju veze sa smrću dječaka. Neslužbeno doznajemo da su to majka trogodišnjaka Chiara Rojnić, maloljetnica koja je bila u bijegu iz doma u Puli te majčin prijatelj. Četvrti muškarac – dečko maloljetnice – koji je jučer bio u policiji na razgovoru pušten je kući.