Popularne Kraševe bombonijere koje je hrvatsko veleposlanstvo u Sloveniji za blagdane darovalo zaposlenicima slovenskog ministarstva vanjskih poslova i drugih državnih tijela ocijenjene su kao – provokacija. Kako piše Dnevnik.si, riječ je o bombonijeri Pozdrav iz Hrvatske na čijem se omotu nalazi reljefna karta Hrvatske. Sporna je granica sa Slovenijom, koja je na karti nacrtana po sredini Piranskog zaljeva, što inače zagovara hrvatska strana, a Slovenija osporava. Neimenovani izvori ovaj su dar ocijenili kao "nedopustivu provokaciju", a slovensko inoministarstvo bombonijere je vratilo hrvatskom veleposlanstvu, i to u vrećicama s natpisom I Feel Slovenia. Slovenski diplomati, prema informacijama Dnevnika, ne razmišljaju o diplomatskoj noti jer ne žele zaoštravati situaciju. >> EKSKLUZIVNO Pogledajte karte! Slovenci 1991. iscrtali granicu po sredini Piranskog zaljeva te Sv. Geru 'smjestili' u Hrvatsku! >> Pravedno rješenje za Piranski zaljev moguće je samo na sudu u Hamburgu