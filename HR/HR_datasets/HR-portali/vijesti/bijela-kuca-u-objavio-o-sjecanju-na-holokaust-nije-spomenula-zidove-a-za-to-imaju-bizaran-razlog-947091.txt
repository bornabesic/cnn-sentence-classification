Foto: 123rf BIJELA kuća u priopćenju u kojem su obilježili Dan sjećanja na žrtve holokausta niti na jednom mjestu nisu spomenuli Židove niti antisemitizam, piše CNN.   Štoviše, to nisu napravili slučajno.  "Usprkos medijskim natpisima, mi uzimamo u obzir sve koji su patili", odgovorio je Hope Hicks, glasnogovornik Bijele kuće.   On je to pravdao time što je u holokaustu, osim 6 milijuna Židova, ubijeno i pet milijuna drugih, u prvom redu "svećenika, Roma, ljudi s posebnim potrebama, komunista, Jehovinih svjedoka, anarhista, Poljaka i ostalih Slavena".   Ova je praksa potpuno suprotna ranijim praksama predsjednika SAD-a Baracka Obame i Georgea Busha.   Dan sjećanja na holokaust osnovan je pri UN-u upravo zbog toga što su diljem svijeta sve brojniji oni koji tvrde da se organizirani progon Židova nije dogodio. Takvih je najviše u slabije razvijenim zemljama istočne Europe, ali i u muslimanskim zemljama poput Irana.   Naravno, ovakvo priopćenje SAD-a daleko je od toga, no upravo su Židovi ti koji su podnijeli daleko najveći teret holokausta pa je njihovo nespominjanje pomalo besmisleno.