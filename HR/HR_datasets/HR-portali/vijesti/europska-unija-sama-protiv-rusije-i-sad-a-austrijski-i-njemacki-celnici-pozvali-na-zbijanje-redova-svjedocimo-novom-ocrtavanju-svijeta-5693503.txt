Države članice Europske unije moraju zbiti redove kako bi se suočile s novim pritiscima američke administracije i Rusije, rekli su u ponedjeljak u Beču austrijski kancelar Christian Kern i njemački ministar vanjskih poslova Sigmar Gabriel. "Svjedočimo novom ocrtavanju svijeta", istaknuo je glasnogovornik nakon susreta s Kernom, također socijaldemokratom. Bila bi greška kad bi europske države tražile pojedinačne odgovore na trenutne izazove umjesto europskih rješenja, upozorio je ministar. Američki predsjednik Donald Trump otvoreno je pokušao oslabiti EU, a slični pokušaji se mogu vidjeti i "u našem istočnom susjedstvu", rekao je Kern u neizravnoj referenci na Rusiju. Pozvao je na razdoblje "zbijanja redova" unutar europskog saveza. Kern i Gabriel su naglasili i da se EU treba više usredotočiti na najranjivije članove društva, te na postizanju blagostanja za sve. Teško stanje niže i nestajanje srednje klase u posljednjim su mjesecima ponovno u fokusu političara diljem zapadnih država, nakon što su populisti prošle godine pobijedili na glasovanjima u Velikoj Britaniji i Sjedinjenim Državama. Njemačka novi parlament bira u rujnu, a Austrija godinu kasnije.