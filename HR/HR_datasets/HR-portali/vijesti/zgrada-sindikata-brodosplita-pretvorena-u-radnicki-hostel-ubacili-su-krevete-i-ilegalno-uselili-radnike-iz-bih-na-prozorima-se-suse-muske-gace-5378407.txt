U dijelu nekadašnjih prostorija SSSH-a u "Brodosplitu" i  do nje, danas žive radnici iz BiH – javili su nam njihovi kolege, koji tvrde da se tamo boravi ilegalno?! Iz nekadašnjih sindikalnih prostorija, kažu, izbačen je stari  i naknadno su bili uneseni , a svaka je prostorija dobila i klima-uređaj iako "Brodosplit", napominju radnici s kojima smo kontaktirali, ima svoj vlastiti sustav za hlađenje, pa su nepotrebno kupljeni klima-uređaji i nabijaju se veliki računi za struju.Na poziv radnika "Brodosplita" snimili smo i zgradu u kojoj, prema njihovim navodima, borave radnici iz BiH. Na  "radničkog hostela" se usred radnog dana suše muške gaće, a svuda uokolo su parkirani automobili s registracijskim oznakama BiH.Inače, u proljeće su, zbog sličnih dojava, dolazili inspektori rada, međutim, djelatnike bez radnih dozvola nisu pronašli. Za komentar smo pitali Josipa Jurišića, glasnogovornika "Brodosplita".- Temeljem odobrenih radnih dozvola za boravak i rad stranih radnika dobivenih od Ministarstva unutarnjih poslova Republike Hrvatske i reguliranih boravišnih pristojbi sukladno pozitivnim propisima, u smještajne jedinice unutar Brodograđevne industrije Split smješteni su privremeno zaposleni strani državljani s područja BiH. Legalitet boravka i rada nadležnih stranih državljana već je u dva navrata kontroliran od strane djelatnika Ministarstva rada i mirovinskoga sustava uz potpuno nepotrebnu opstrukciju i blokadu oko dvjesto radnika Brodosplita. Za nadodati je da pritom nisu utvrđene nikakve nepravilnosti od strane djelatnika Ministarstva rada i mirovinskoga sustava u svezi okolnosti boravka i rada stranih državljana u Brodosplitu - napisao nam je Jurišić.Inače, bivši radnik "Brodosplita" Andrija Rogošić (35), koji je vodio radni spor protiv škvera, jučer je s Općinskog suda u Splitu izišao kao pobjednik. Rogošić je, podsjećamo, dobio otkaz jer je u ožujku prošle godine na pitanje HRT-ova novinara za Dnevnik što misli o tome da je Tomislav Debeljak kupio splitski škver, odgovorio: "Mogli smo puno bolje proći nego što nas je kupio Debeljak, odbili smo Ruse koji su imali love, a uzeli Debeljaka koji nema  u džepu."Nakon toga mu je iz kadrovske službe "Brodosplita" odmah uručen otkaz, a on je krenuo u pravnu bitku. Izolater Rogošić je na Općinskom sudu u Splitu u ponedjeljak nepravomoćno oslobođen krivnje za "verbalni delikt", no ne želi se vratiti na posao. Za komentar smo upitali Zvonka Šegvića, predsjednika Nezavisnog sindikata "Brodosplita".– Radimir Čačić i Ivan Vrdoljak tvrde da su oni, za svojih mandata, riješili problem hrvatske brodogradnje. Ja im poručujem da su se oni samo riješili brodogradnje – bio je kratak i jasan Šegvić.