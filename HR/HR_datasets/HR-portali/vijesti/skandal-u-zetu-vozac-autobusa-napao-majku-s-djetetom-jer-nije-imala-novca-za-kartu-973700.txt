Screenshot: Facebook DANAS je u busu ZET-a došlo do incidenta u kojemu je vozač autobusa napao ženu s djetetom u kolicima jer nije imala novca za kartu, javlja nam čitatelj koji joj je priskočio u pomoć.  Napisao je kako je do incidenta došlo na relaciji Velika Gorica - Glavni Kolodvor na liniji 268, na stanici Sv. Klara, oko 17:40 minuta. Tada je vozač autobusa napao ženu s djetetom u kolicima koja mu je rekla da nema novac za kartu. Napao putnicu i putnika koji je pokušao pomoći Vozač je potom izašao iz svojeg prostora i rekao kako neće krenuti dok ona ne kupi kartu. Kako piše naš čitatelj, vozač autobusa je tada sasuo salvu uvreda na račun žene, između ostalog rekavši i "Seljanka, imaš dijete, a nemaš za kartu!", nakon čega su se putnici ponudili kupiti joj kartu.   Vozač je i dalje nastavio s uvredama, a nakon što ga je naš čitatelj upitao kako bi mu bilo da netko tako postupa prema njegovoj kćeri, on mu je odgovorio kako on to može. Potom ga je čitatelj pokušao fotografirati, a vozač ga je upitao s kojim pravom to radi i dodao kako mu je sve to "džabe" jer time neće ništa postići. Kontaktirali ZET za komentar  Naš čitatelj je potom izašao iz autobusa kako bi fotografirao registracijske oznake autobusa, a vozač je krenuo autobusom na njega te ga je autobusom odgurivao. Za komentar incidenta kontaktirali smo ZET, iz kojega su nas obavijestili kako utvrđuju identitet vozača te kako će nakon toga moći dati komentar. Izavili su kako su nakon dojave o incidentu pokrenuli internu istragu te kako se ispričavaju ako je incident njihova krivnja.