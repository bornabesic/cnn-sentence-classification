Hrvoje Vojković, bivši predsjednik Uprave Croatia osiguranja, danas se nije pojavio na zagrebačkom Županijskom sudu gdje je trebao svjedočiti u nastavku suđenja Ivi Sanaderu i ostalim optuženima za aferu Fimi Media.  S obzirom na to da je poziv uredno primio jer mu je uručen preko policije, a današnji nedolazak nije ispričao, sud je odlučio da će ga na iduće ročište, 21. ožujka, privesti policija.  U nastavku suđenja saslušana su još tri svjedoka, među njima i Stjepko Boban, koji je ostao kod iskaza koji je dao na prvom suđenju.  U aferi Fimi Media Ivo Sanader bio je osuđen na 9 godina zatvora, no presudu je ukinuo Vrhovni sud pa se njemu i njegovim suoptuženicima, među kojima je i njegova bivša stranka HDZ, sudi iznova. >>Svjedokinja: Za pet milijuna kuna plaćenih Fimi mediji mogao se snimiti srednji igrani film >>Svjedok: Na kolegijima Plinacroa govorilo se da je HDZ zadužen za nas, a u sjedište HDZ-a išlo se na konzultacije