Ako imate bilo kakvu informaciju, javite je policiji Ante Zovko iz Splita nestao je prije dva dana na području Makarske. Posljednji je put viđen u petak u Makarskoj, oko 15 sati, kako ulazi u vozilo marke Mercedes (E klasa, srebrne boje, zagrebačkih oznaka). Sjeo je na suvozačko mjesto. Javio se sinu rekavši mu da stiže u Split za pola sata. Oko 16 sati isključen mu je mobitel te mu se gubi svaki trag. Rođen je 16. 10. 1971. godine, a u trenutku nestanka bio je odjeven u majicu kratkih rukava i plave traperice. Antin brat, Mario Zovko, za Slobodnu je Dalmaciju rekao da je  Ante u petak otišao u Makarsku pogledati neki automobil. “Jedino što znamo da je, nakon što je pogledao auto zadnji put viđen oko 15 sati, kako ulazi u auto marke Mercedes, E klasa, srebrne boje, zagrebačkih oznaka. Sjeo je na suvozačevo mjesto, javio se sinu doma da stiže za nekih pola sata”, pojasnio je Mario Zovko.