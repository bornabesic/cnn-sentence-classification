Šokantna video snimka pokazuje muškarca kako brutalno tuče i gazi svoju ženu i njezinog ljubavnika nakon što ih je uhvatio na djelu u spavaćoj sobi. Bijesni suprug prema svojoj supruzi preljubnici nije imao nimalo milosti, a sa sobom je doveo i prijatelje.  Snimka je već pregledana više od milijun puta na kineskim društvenim mrežama, a sudeći po dijalektu ljudi u videu, vjeruje se kako je nastala u provinciji Guangdong u južnoj Kini, piše Daily Mail. Nevjerojatno je da se supruga, tijekom cijelog batinanja, maksimalno trudila da zaštiti svog ljubavnika, često stavljajući svoje tijelo između njega i razjarenog supruga koji je u jednom trenutku uzeo čak i šipku i njome je udario po leđima. Uz to, 'pomogli' su mu i prijatelji koji su tukli ljubavnika, a  preljubnici i ljubavniku nije preostalo ništa osim da jecaju i plaču od bolova i užasa koji ih je snašao. Na kraju, jadnu je ženu suprug odvojio od ljubavnika i nastavio gaziti nogom po glavi, licu i prsima, a njegovi prijatelji su cijelo vrijeme gurali svoje mobitele ispred njenog lica.  Glasan plač gole žene može se čuti sve do kraja videa.  Na društvenim mrežama podijeljeni su komentari oko ove brutalne snimke. I dok je većina izrazila suosjećanje sa nesretnom suprugom, velik broj ljudi podržao je supruga i hvale ga zato što je uzeo stvar u svoje ruke. Inače, u Kini se preljub ne smatra krivičnim djelom. Upravo iz tog razloga muževi i žene s nevjernim supružnicima često na ovakav način traže 'pravdu'.  Još nije poznato da li policija istražuje ovaj slučaj i hoće li nasilni suprug i njegovi prijatelji biti optuženi za fizički napad.