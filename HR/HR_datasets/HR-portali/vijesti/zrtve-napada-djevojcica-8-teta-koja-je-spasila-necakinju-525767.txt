Mađu poginulima u terorističkom napadu u Manchesteru su dvoje tinejdžera, djevojčica (8), dvije majke koje su došle po svoju djecu te teta koja je štitila svoju nećakinju.   Olivia Campbell (15) je zadnja žrtva koja je identificirana u ponedjeljak. Njezinu smrt je potvrdila njena majka Charlotte. Charlotte je u podjeljak pokušavala pronaći svoju kćer, a onda je saznala da joj je dijete mrtvo.   - Otišla si puno, puno prerano. Pjevaj s anđelima i dalje se smiješi. Voli te tvoja mama - napisala je Charlotte na društvenim mrežama. Najmlađa žrtva napada je Saffie Rose Roussos (8) čija je majka na intenzivnoj.  Još ne zna da joj je dijete mrtvo. Alison Howe i Lisa Lees došle su na kraj koncerta kako bi pokupile svoju djecu. Također su poginule. Među poginulima su i John Atkinson (26) te Kelly Brewster (32) koja je zaštitila svoju nećakinju od pogibije. Prva žrtva čije je ime i prezime u ponedjeljak objavljeno je bila Georgina Callander (18).  Podsjetimo, bombaš Salman Abedi, koji se u ponedjeljak navečer raznio na koncertu Ariane Grande, dijete je libijskih izbjeglica, koji su u Veliku Britaniju stigli bježeći od Gadafijevog režima. Napadač je navodno već bio poznat vlastima. Salman je rođen u Manchesteru, 31. prosinca 1994. Bio je vatreni navijač Manchester Uniteda. Imao je dva brata i sestru, a dio njegove obitelji navodno se vratio u Libiju nakon Gadafijevog pada. Britanska premijerka Theresa May je napad na "djecu i mlade koji se nisu mogli braniti" nazvala "gnusno kukavičkim". Na ulice je zbog straha od novih napada poslala vojsku. Također, razina prijetnje je povišena na "kritičnu". Još se istražuje da li je i koliko pomagača napadač imao. Navodno je Salman ranije bio u Siriji.