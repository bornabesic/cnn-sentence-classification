– Nisam kriv! – kazao je Miro Vrlja (59), zagrebački poduzetnik i suvlasnik kompleksa Kvaternik Plaza u Zagrebu, kojem je na zagrebačkom Županijskom sudu počelo suđenje zbog zloporabe položaja i utaje poreza. Tužiteljstvo ga tereti da je svoju tvrtku oštetio za 2,9 milijuna kuna jer je na ime tvrtke kupio jahtu koju je koristio u privatne svrhe. Tereti ga se i za utaju 1,9 milijuna kuna poreza, a sve se događalo od 2008. do 2010. Od tri pozvane svjedokinje na sudu se pojavila samo jedna, i to nakon što se neuspješno pokušala prije rasprave ispričati poslovnim obvezama. No sutkinja ispriku nije uvažila, već joj je naložila da se u roku od sat vremena pojavi na sudu. >> Mamićev svjedok osuđen na tri godine i mora vratiti tri milijuna kuna >> Sud USKOK-u na doradu vratio optužnicu protiv Ana Marije Radić