U 19 sati završilo je glasovanje na lokalnim izborima u kojima je 3 milijuna i 720 tisuća birača imalo pravo birati tko će u iduće četiri godine obnašati predstavničku i izvršnu vlast u 576 lokalnih jedinica. Prema rezultatima izlaznih anketa u četiri velika grada imat ćemo drugi krug izbora za gradonačelnike. U Zagrebu u drugi krug, prema prvim rezultatima, idu Milan Bandić i Anka Mrak-Taritaš, u Splitu Željko Kerum i Andro Krstulović Opara, u Osijeku Ivan Vrkić i Ivana Šojat, a u Rijeci Vojko Obersnel i Hrvoje Burić.  Tijek izborne večeri, rezultate i reakcije pratite u nastavku: 0.55 - Nakon svih čelnika vodećih stranaka, javnosti se obratio i predsjednik HDZ-a Andrej Plenković. - Prije svega čestitke svim našim građanima koji su sudjelovali na lokalnim izborima. Participacija je bila slična onoj iz 2013. HDZ je vrlo zadovoljan s ukupnim rezultatima. Kao što ste vidjeli tijekom večeri, kako je vrijeme teklo HDZ je rastao. Sad vodimo u 12 županija, a u ostalih nekoliko ćemo ostvariti pobjede u drugom krugu, a zajedno s partnerima ćemo u Koprivničko-križevačkoj županiji također osvojiti mjesto župana, rekao je Plenković. Plenković je napomenuo da su ovoga puta dobili u 35 gradova u odnosu na 27 s prošlih izbora te najavio da u utakmicu u drugom krugu HDZ ide u borbu za još 44 grada.  - Izrazito mi je drago da smo u Osijeku i u Splitu u drugom krugu. u Splitu ćemo učiniti sve da pobijedimo, to je za nas izrazito važno, smatram da su sve šanse izrazito dobre da moj imenjak postane budući gradonačelnik. Kada je riječ o Rijeci i Zagrebu, u Rijeci smo napravili solidan rezultat, dodao je Plenković. Kada je riječ o Zagrebu, zahvaljujem Dragi Prgometu na dobroj kampanji, žao mi je što birači nisu prepoznali njegove kvalitete, zahvaljujem Dragi i njegovome timu. I žao mi je da je u neskladu postotak između glasova Drage i glasova za skupštinu, no ovo je jedna od brojnih utakmica. Vidim da su svi danas više manje zadovoljni, a ja bih bio zadovoljniji da smo napravili iskorak u Zagrebu i Rijeci, no kad to usporedimo s prošlim izborima možemo vidjeti veliki napredak, rekao je Plenković. Opširnije OVDJE 0.52 - Mostova Katarina Ujdur i HDZ-ovac Dalibor Milan u drugom krugu izbora borit će se za mjesto gradonačelnika Metkovića. Nakon što je prebrojano svih 16 biračkih mjesta Ujdur je dobila 40,56 posto, a Milan 38,53 posto. Na trećem mjestu HSS-ovac Stipo Gabrić sa 13,68 posto. Za Gradsko vijeće Most je dobio 40,65 posto, HDZ 38,13, HSS 12,28, a SDP 5,15 posto.    0.38 - U Metkoviću je obrađeno 15 od 16 biračkih mjesta. Mostova kandidatkinja Katarina Ujdur je dobila 40,63 posto, a HDZ-ov Dalibor Milan 38,40 posto, dok HSS-ov Stipo Gabrić ima 13,85 posto glasova. Na listi za Gradsko vijeće Most je dobio 40,81 posto, HDZ 38,26 posto, a HSS 12,36 posto. SDP je ispod praga na 4,99 posto.   0.30 -  U svom stožeru u Praškoj 2, obratio se Milan Bandić. Najprije se ispričao što se tako kasno javlja i sve žene svog stožera pozvao na pozornicu. - Želim čestitati svima koji su prešli prag - kazao je Bandić i naglasio kako kao gradonačelnik koji je u utrci za šesti mandat zaslužuje u gradskoj skupštini imati većinu i surađivati.   - Čestitam i mojoj protukandidatkinji koja je ušla u drugi krug, Anki Mrak Taritaš - rekao je i dodao kako Zagrepčani nikad 'nisu bili bedaki i ne padaju na štoseve'.  Komentirao je i kako se 'Bandića željelo isporučiti na klanje', kao i da su Zagrepčani zasićeni njime, no istina je da su zasićeni jedino njegovi protukandidati. Opširnije OVDJE  0.25 - Sandra Švaljek: Neću nikoga podržati u drugom krugu, moji birači glasovat će po savjesti. Opširnije OVDJE 0.20 - Nakon što je obrađeno 12 od 16 biračkih mjesta promijenila se situacija u Metkoviću. Mostova kanididatkinja za gradonačelnicu Katarina Ujdur prešla je HDZ-ovog kandidata Dalibora Milana. Ujdur ima 41 posto, a Milan 37 posto glasova, dok je HSS-ov Stipo Gabrić dobio 13 posto glasova.   I po rezultatima izbora za Gradsko vijeće Metkovića Most je prestigao HDZ. Prema rezultatima sa 12 od 16 biračkim mjesta Most dobiva 41 posto, HDZ 37, HSS 11, a SDP ima 5,09 posto glasova. 0.05 - Stigli su i prvi preliminarni rezultati DIP-a za Metković! Nakon što je obrađeno 18% biračkih mjesta (3 od 16 biračkih mjesta) HDZ-ov kandidat Dalibor Milan ima 43 posto glasova, a Mostova Katarina Ujdur 36 posto. Stipo Gabrić iz HSS-a ima 14 posto. U općinskom vijeću (nakon što je prebrojano 18 posto biračkih mjesta) HDZ je dobio 43 posto, Most 37 posto, a HSS 13 posto. 0.02 - Nezavisni Mario Rajn osvojio više glasova od Branka Hrga! Opširnije OVDJE 23.45 - Hrvatska je na ovim izborima pokazala da se mijenja. Slavonija, Dalmacija se mijenja... - kazao je čelnik SDP-a Davor Bernardić i dodao kako je Rijeka bila i ostala utvrda SDP-a. Naglasio je kako je SDP ostvario pobjedu u četiri županije. Opširnije OVDJE 23.35 - U Varaždinskoj županiji obrađeno je 100 posto biračkih mjesta. Dok je od početka prebrojavanja HNS-ov Predrag Štromar držao prvo mjesto, bitka za drugi krug se vodila između predsjednika Reformista Radimira Čačića i HDZ-ovog Alena Runca. Na kraju je Čačić ušao u drugi krug sa samo 16 glasova više od Runca. Čačić je dobio 18486, a Runac 18470 glasova.  23.30 - U stožeru Brune Esih naveliko se slavi. Ne skrivajući oduševljenje rezultatima, Esih je potvrdila da ima planove o širenju na cijelu Hrvatsku. – Ovi rezultati su izvrsni. Oni pokazuju da je hrvatska scena spremna za nove ljude – dodala je Esih. Komentirajući loš Prgometov rezultat ponovila je da je od početka smatrala da nije dobar izbor predsjednika HDZ-a Andreja Plenkovića. Opširnije OVDJE 23.26 - HDZ vodi u 12 županija, SDP drži 5. Opširnije OVDJE 23.25 - Hrvoje Burić: SDP neće imati većinu u riječkom Gradskom vijeću. Opširnije OVDJE 23.15 - Stanje privremenih rezultata DIP-a oko 23 sata:  Zagreb - gradonačelnik (prebrojano 81% posto) - Bandić 31%, Mrak-Taritaš 24%, Švaljek 19%, Esih 10%, Prgomet 5%   Zagreb - skupština (prebrojano 80 posto) - BM365 23%, SDP 20%, NL Švaljek 12%, HDZ 11%, Esih 8%, Zagreb je naš 7%   Split - gradonačelnik (prebrojano 92%) - Kerum 30%, Krstulović Opara 26%, Puljak 20%   Split - skupština (prebrojano 91%) - HDZ 25%, Kerum 19%, Pametno 16%, Most 10, SDP 10% Rijeka - gradonačelnik (prebrojano 78%): Obersnel 40%, Burić 17%, Staničić 13%   Osijek - gradonačelnik (prebrojano 94%) - Vrkić 37%, Šojat 16%, Šimić 9%   Dubrovačko-neretvanska županija (prebrojano 72%) - Dobroslavić (HDZ) 48%, Grmoja (Most) 24%  Splitsko-dalmatinska županija (prebrojano 74%) - Boban (HDZ) 41%, Bulj (Most) 21,7, Bauk (SDP) 21,5     Zadar - gradonačelnik (prebrojano 92%) - Dukić (HDZ) 51%, Glasovac (SDP) 23%, Botić (Most) 9%   Ličko-senjska županija (prebrojano 56%) - Milinović (HDZ) 57%, Petry 20 posto   Sisak - gradonačelnik (prebrojano 78%) - Ikić Baniček (SDP) 47%, Šaban (HDZ) 29%   Sisačko-moslavačka županija (prebrojano 92%) - Žinić (HDZ) 49%, Vahovec (SDP) 17%   Vukovarsko-srijemska županija (prebrojano 65%) - Galić (HDZ) 47%, Panenić (Most) 25% Vukovar (prebrojano 68%) - Penava (HDZ) 61%, Bošnjak (SDP) 24%  Varaždinska županija (prebrojano 99%) - Štromar (HNS) 40%, Runac (HDZ) 25,49%, Čačić 25,43% Varaždin (prebrojano 98%) - Čehok 41%, Kišić (SDP) 22% Šibensko-kninska županija (prebrojano 66%) - Pauk (HDZ) 51%, Vidović (SDP) 21%  Šibenik (prebrojano 94%) - Burić (HDZ) 48%, Živković (SDP) 16%  Primorsko-goranska županija (prebrojano 94%) - Komadina (SDP) 51%, Burić (HDZ) 27% Istarska županija (prebrojano 100%) - Flego (IDS) 65%, Baldini (SDP) 18% Pula (prebrojano 100%) - Miletić (IDS) 51%, Licul (SDP) 28% 23.00 - Na iznenađenje mnogih samo 20 metara od stožera koalicije 'Zagreb je naš' sa svojim društvom u kafiću sjedi zagrebački gradonačelnik Milan Bandić. Kada smo ga došli upitati kako to da nije u svom stožeru gdje ga se očekuje i može li išta reći o trenutnim reultatima izbora Bandić je uzvratio da još uvijek ne želi davati izjave i da je tu u privatnom društvu prijatelja. Opširnije OVDJE 23.00 - Prema dosad prebrojanim glasovima, kandidat SDP-a na izborima za gradonačelnika Slavonskog Broda Roberto Lujić nalazi se tek na četvrtom mjestu sa 7 posto glasova. - Budući da je vrlo izvjesno da mene neće biti u drugom krugu, čestitao bih izbornim pobjednicima i želim im puno sreće u drugom krugu. Što se tiče liste za Gradsko vijeće, opet je izgledna trodomna podjela između HDZ-a, Nezavisne liste Mirka Duspare i SDP-a s koalicijskim partnerima. Nadam se da ćemo naći zajednički jezik s bivšim koalicijskim partmerom i da ćemo uspjeti nastaviti projekte koje smo započeli u prošlom mandatu - rekao je Lujić. 22.55 - Petrov: Protiv nas je išao i HDZ i Jambo i opet nisu dobili više od vas. Opširnije OVDJE 22.50 - Vrlo je malo falilo. Zahvaljujem se tisućama i tisućama koji su prepoznali naš put, koji razmišljaju slično nama, a drugačije od ustoličenih politika. Ja mislim da upravo to što smo mi ostvarili da može potaknuti one koji nisu iz politike a žele se društveno angažirati, da se ohrabre i aktiviraju. Takvi nam trebaju. Želim potaknuti sve koji će nećkaju ući u politiku neka nam se pridruže i neka zajedno s nama mijenjaju Zagreb i Hrvatsku - kazala je kandidatkinja za zagrebačku gradonačelnicu Sandra Švaljek. 22.38 - Milijan Brkić komentirao je najave Zlatka Hasanbegovića da će osnovati stranku te rekao da to neće utjecati na HDZ. - Mi smo stranka desnog centra i naši birači nisu birači ekstremne desnice - rekao je Brkić. Opširnije OVDJE 22.35 - Predsjednik HDZ-a i premijer Andrej Plenković izjavio je dolazeći u sjedište stranke kako, što više pristižu izborni rezultati, Hrvatska je sve "plavija". "Kako pristižu izborni rezultati Hrvatska je sve plavija. Bit će dobro za HDZ",  kratko je rekao šef HDZ-a, stranke čija službena politička boja plava. Po prvim neslužbenim rezultatima, HDZ nije dobro prošao u četiri najveća hrvatska grada, ali ima vrlo dobre rezultate u nizu ostalih gradova i većini županija. Opširnije OVDJE 22.33 - SDP-ov saborski zastupnik Gordan Maras ustvrdio je komentirajući prve privremene izborne rezultate, da je SDP potvrdio svoju snagu i podršku među hrvatskim biračima dok su HDZ i Andrej Plenković najveći gubitnici prvog kruga lokalnih izbora.  "Plenković je najveći gubitnik ovih izbora s obzirom da je njegov osobni izbor u gradu Zagrebu -  Drago Prgomet doživio fijasko i ostvario 5-postotnu podršku u glavnom gradu. To je katastrofalna poruka za stranku koja predvodi hrvatsku Vladu i za njega bi bilo najbolje da što prije razmisli o svojim budućim političkim potezima i da se više ne sramoti", rekao je Maras. Opširnije OVDJE 22.27 - Bandić i Mrak Taritaš ulaze u drugi krug, pogledajte slavlje u stožeru Brune Esih. Opširnije OVDJE 22.25 - Zagreb je naš: Ovo je izvrstan rezultat, uspjet ćemo nametnuti bitne teme u skupštini Grada. Opširnije OVDJE 22.20 - Čehok osvojio preko 40 posto glasova: Moja savjest je čista. Opširnije OVDJE 22.15 - Stanje privremenih rezultata DIP-a oko 22 sata: Zagreb - gradonačelnik (prebrojano 29% posto) - Bandić 32%, Mrak-Taritaš 23%, Švaljek 19%, Esih 10%, Prgomet 5%  Zagreb - skupština (prebrojano 27 posto) - BM365 23%, SDP 20%, NL Švaljek 12%, HDZ 11%, Esih 7%, Zagreb je naš 7%  Split - gradonačelnik (prebrojano 55%) - Kerum 28%, Krstulović Opara 26%, Puljak 21%  Split - skupština (prebrojano 56%) - HDZ 24%, Kerum 18%, Pametno 17%, SDP 11%, Most 10%    Rijeka - gradonačelnik (prebrojano 48%): Obersnel 41%, Burić 17%, Staničić 13%  Osijek - gradonačelnik (prebrojano 65%) - Vrkić 37%, Šojat 16%, Šimić 9%  Dubrovačko-neretvanska županija (prebrojano 44%) - Dobroslavić (HDZ) 48%, Grmoja (Most) 24% Splitsko-dalmatinska županija - Boban (HDZ) 40%, Bauk (SDP) 22%, Bulj (Most) 21    Zadar - gradonačelnik (prebrojano 52%) - Dukić (HDZ) 51%, Glasovac (SDP) 22%, Botić (Most) 8%  Ličko-senjska županija (prebrojano 27%) - Milinović (HDZ) 55%, Petry 20 posto  Sisak - gradonačelnik (prebrojano 48%) - Ikić Baniček (SDP) 43%, Šaban (HDZ) 32%  Sisačko-moslavačka županija (prebrojano 48%) - Žinić (HDZ) 43%, Vahovec (SDP) 20%  Vukovarsko-srijemska županija (prebrojano 30%) - Galić (HDZ) 46%, Panenić (Most) 26% Vukovar (prebrojano 68%) - Penava (HDZ) 61%, Bošnjak (SDP) 23% Varaždinska županija (prebrojano 93%) - Štromar (HNS) 40%, Runac (HDZ) 25,6%, Čačić 25,1% Šibensko-kninska županija (prebrojano 33%) - Pauk (HDZ) 54%, Vidović (SDP) 18% Šibenik (prebrojano 37%) - Burić (HDZ) 47%, Živković (SDP) 17% Varaždin (prebrojano 94%) - Čehok 41%, Kišić (SDP) 22% 21.55 - Opara: 'Ovo je sjajna vijest za Split', Kerum: 'Konkurent je evidentno nervozan!'. Opširnije OVDJE 21.52 - Čeka se Metković! Most: 'Na granici smo devetog mandata za Gradsko vijeće!'. Opširnije OVDJE 21.50 - Izbori u Slavoniji - Vrkić i Šojat idu u drugi krug, Penava pobijedio u Vukovaru, Kirin uvjerljiv u Virovitici. Opširnije OVDJE 21.30 - Stanje privremenih rezultata DIP-a u 21.30. sati: Zagreb - gradonačelnik (prebrojano 10,13 posto) - Bandić 36%, Mrak-Taritaš 21%, Švaljek 18%, Esih 9,57%, Prgomet 5% Zagreb - skupština (prebrojano 9,64 posto) - BM365 29%, SDP 18%, NL Švaljek 12%, HDZ 11%, Esih 6%, Zagreb je naš 6% Split - gradonačelnik (prebrojano 24%) - Kerum 31%, Krstulović Opara 25%, Puljak 20% Split - skupština (prebrojano 32%) - HDZ 24%, Kerum 19%, Pametno 16%, SDP 10%, Most 10%   Rijeka - gradonačelnik (prebrojano 37%): Obersnel 41%, Burić 17%, Staničić 13% Osijek - gradonačelnik (prebrojano 50%) - Vrkić 37%, Šojat 15%, Šimić 9% Dubrovačko-neretvanska županija (prebrojano 31%) - Dobroslavić (HDZ) 49%, Grmoja (Most) 24% Splitsko-dalmatinska županija - Boban (HDZ) 41%, Bulj (Most) 22%, Bauk (SDP) 21%   Zadar - gradonačelnik (prebrojano 39%) - Dukić (HDZ) 50%, Glasovac (SDP) 23%, Botić (Most) 9% Ličko-senjska županija (prebrojano 18%) - Milinović (HDZ) 57%, Petry 21 posto Sisak - gradonačelnik (prebrojano 42%) - Ikić Baniček (SDP) 41%, Šaban (HDZ) 34% Sisačko-moslavačka županija (prebrojano 42%) - Žinić (HDZ) 44%, Vahovec (SDP) 19% Vukovarsko-srijemska županija (prebrojano 19%) - Galić (HDZ) 46%, Panenić (Most) 26% 21.00 - Prvi privremeni rezultati DIP-a: Zagreb gradonačelnik Milan Bandić - 39,69% Anka Mrak Taritaš - 21,01%. Sandra Švaljek 17,13%, Bruna Esih - 8,79%. Drago Prgomet - 5,67% birača. Tomislav Tomašević - 3,23%, Ivan Lovrinović 2,14%, Marko Sladoljev - 1,26%. Ovo su rezultati nakon što je obrađeno 4,74% biračkih mjesta. Gradska skupština Zagreba (obrađeno 4,25 posto): Bandić Milan 365 - 29,75 SDP - 20,12 NL Sandra Švaljek - 11,75 HDZ - 11,26 Bruna Esih - 6,62 Zagreb je naš - 6,49 Živi zid - 4,90 Split - gradonačelnik 1.Željko Kerum - 32,43%,  2. Andro Krstulović Opara 24,81%,  3. Marijana Puljak 19,90% Gradsko vijeće Split 1. HDZ, HSLS, HSS - 24,05% 2. HGS, PG, -NG 20,42%, 3. Pametno 16,14 %, 4. MOST  10,47, 5. SDP, HNS 10,46% Rijeka (gradonačelnik):  Obersnel 40,62 posto, Hrvoje Burić 16,34 posto, Staničić s liste HDZ-a 13,58 posto, Andrej Briščik s liste AM Živi zid Snaga i Alternativa 9,03 Juraj Bukša s liste HNS, ARS, SDA Hrvatske 8,16 posto, Petra Mandić iz Mosta 5,42 posto i Danko Švorinić s liste RI, Pametno 4,77 posto  Vukovar (gradonačelnik)- Ivan Penava (HDZ) - 64,42%, Goran Bošnjak (SDP) - 21,49% Zadar (gradonačelnik)- Branko Dukić (HDZ, HSP AS, HSU, Hrast) - 49,44%, Sabina Glasovac (SDP, HNS, HSS) - 26,63% U Varaždinu, nakon što je prebrojano 31,37 posto biračkih mjesta, Ivan Čehok vodi sa 40,09 posto glasova, a slijedi ga SDP-ov kandidat Alen Kišić sa 23,08 posto. Na trećem mjestu je HDZ-ov Damir Habjan.  Osijek (gradonačelnik) - Ivan Vrkić kandidat grupe birača ima 36,21 posto glasova, Ivana Šojat s liste HDZ-a 16,73, Dragan Vulin s liste HDSSB, HSSL i ABU Hrvatska ima 9,83 posto, Anto Đapić kandididat Desno ima 9,59 posto, Miroslav Šimić iz Mosta 9.01 posto.  Kristijan Šimičić iz Biraj bolje ima 7,39 posto, kandidatkinja grupe birača Danijela Lovoković ima 4,96 posto, Miroslav Vanek  s liste GOGO i Pametno ima 3,18 posto i Jurica Jukić s liste AM, PH, Stranka rada i solidarnosti, Naprijed Hrvatska!, SDA Hrvatska  ima 0,84 posto. 20.55 - Vladimir Šeks komentirao je izlazne rezultate, ističući da se radi o malom uzorku birača. Kaže da su ga rezultati u Zagrebu razočarali, iako su u drugim većim gradovima HDZ-ovi kandidati postigli dobre rezultate. Ne može, kaže, prognozirati kako će rezultati izgledati do ponoći. Opširnije OVDJE 20.50 - Kosor: Žao mi je jer je jedino Švaljek mogla pobijediti Bandića. Opširnije OVDJE 20.45 - Hasanbegović najavio osnivanje nove stranke? 'Prgometov poraz je Plenkovićev rezultat'. Opširnije OVDJE 20.44 - Informacije koje nam stižu s terena govore da drugog kruga neće biti! - objavili su na društvenoj mreži članovi stožera nezavisnog kandidata za gradonačelnika Varaždina Ivana Čehoka. Vjetar u leđa Čehoku, kažu, daju podaci koje su im pristgli iz nekih biračkih mjesta. U Varaždinu se uz Čehoka za mjesto gradonačelnika bori još šest kandidata, među kojima su i Alen Kišić s liste SDP-a, Damir Habijan s HDZ-ove liste. Opširnije OVDJE 20.40 - U utrci za gradonačelnika Vukovara Ivan Penava pitanje pobjednika riješio je već u prvome krugu. Tvrdi to i sam Penava kazavši kako se u ovom trenutku njegov izborni rezultat kreće oko 55 pa i više posto. - Presretan sam i drago mi je što su građani prepoznali naš rad i zalaganje za boljitak Vukovara. Na svim biračkim mjestima više nego uvjerljivo vodimo. Ovo je i poruka zajedništva iz Vukovara jer da bi ostvarili ovakav rezultat morali smo imati i glasove građana koji nisu članovi HDZ-a i HKS-a - rekao je Penava.  20.30 sati -  Nezavisna kandidatkinja za zagrebačjku gradonačelnicu te prva na listi za Gradsku skupštinu Bruna Esih, kao i drugi na listi Zlatko Hasanbegović izrazli su iznimno zadovoljstvo nakon objave rezultata izlaznih anketa na lokalnim izborima te najavili širenje svoje političke opcije na razinu cijele Hrvatske. - Potpuno je jasno, lokalni izbori, a posebice u Zagrebu, u svjetlu poznatih okolnosti, imali su izraziti nacionalni značaj. Ovdje se nije odlučivalo samo o komunalnim problemima, već su građani davali jasnu ocjenu hrvatskih političkih elita. Ono što su birači sada imali priliku birati u Zagrebu, na sljedećim izborima - iste ove ljude, načela i vrijednosti koje zastupaju - moći će birati u cijeloj domovini, od Vukovara do Dubrovnika i od Istre do Međimurja - rekao je Hasanbegović. Opširnije OVDJE 20.18 sati - 20.17 sati - Ivan Vrdoljak: Građani su birali promjene, Mrak Taritaš je najbolja buduća gradonačelnica. Opširnije OVDJE 20.16 sati - Opara: 'Ovo je sjajna vijest za Split', Kerum: 'Jedva čekam drugi krug'. Opširnije OVDJE 20.15 - Vojko Obersnel: SDP će s partnerima i dalje biti vodeća snaga u Rijeci. Opširnije OVDJE 20.10 - Loš rezultat u Zagrebu je moja odgovornost - komentirao je Drago Prgomet loše rezultate izlaznih anketa prema kojima je dobio samo 5,75 posto pa naglasio: 'Esih su podržavali neki iz vrha HDZ-a, ne samo Hasanbegović' - Nisam Plenkovićev čovjek, a što se tiče podrške u stranci zadovoljan sam radom članova stranke i kolega kako su odradili kampanju - kazao je Prgomet za N1 televiziju i dodao kako će biti analiziranja rada članova.   U stožeru Bruna Esih, kandidatkinje za zagrebačku gradonačelnicu, u nedjelju nakon objave rezultata izlaznih anketa za lokalne izbore vlada zadovoljstvo te je pljeskom oko stotinjak okupljenih pozdravljena objava postotaka prema kojima Esih dobiva nešto više od 10 posto, a njezina lista za Gradsku skupštinu nešto više od 7 posto. Pristaše Brune Esih pljeskom su pozdravili i rezultate za Split gdje je u vodstvu Željko Kerum. Opširnije OVDJE 19.58 - Prema anketi Dubrovačkog dnevnika u drugi krug za gradonačelnika u Dubrovniku idu HDZ-ov Mato Franković s 32 posto i HNS-ov Valentin Dujmović sa 17 posto glasova. Opširnije OVDJE 19.55 sati - Predsjednik Živoga zida Ivan Sinčić komentirajući izlazne ankete, prema kojima u drugi krug izbora za zagrebačkog gradonačelnika ne ulazi Ivan Lovrinović, kandidat koalicije Živog zida i stranke Promijenimo Hrvatsku, izjavio je kako ipak treba pričekati konačne rezultate izbora. Konačne rezultate ćemo znati ujutro, rekao je Sinčić, dodavši kako je ipak uspjeh kada mlada stanka izlazi na izbore i onda kada osvoji samo jedan mandat u Hrvatskoj. Opširnije OVDJE 19.50 sati - Prema izlaznim anketama, Ivan Vrkić i Ivana Šojat (HDZ) idu u drugi krug izbora za gradonačelnika Osijeka. Vrkić je osvojio 38,35 posto glasova birača, a Ivana Šojat 18,06 posto. Miroslav Šimić (MOST) tako osvaja 9.28 posto glasova, Dragan Vulin (HDSSB) 8,66, a Anto Đapić (Desno) 7,66 posto glasova.  – Zadovoljan sam, ali ovo je tek prvi krug, želim biti realan i odraditi još dio posla da bi stekao potpuno prednost – komentirao je rezultate izlaznih anketa Vrkić.  – Zadovoljna sam rezultatima, no smatram kako će ipak moj postotak rasti, to su samo izlazne ankete. Nemam se na što žaliti, nova sam u politici, građani su pokazali kako žele promjene – komentirala je HDZ-ova Ivana Šojat koja je rekla da u drugom krugu očekuje glasove svih onih koji nisu glasovali za Ivana Vrkića, ali i onih koji danas nisu izašli na izbore. Opširnije OVDJE  19.43 sati - Prema prvim izlaznim anketama aktualni gradonačelnik Milan Bandić i Anka Mrak Taritaš, kandidatkinja HNS-a i SDP-a, idu u drugi krug lokalnih izbora u Zagrebu. Prvi rezultati dočekali su se s oduševljenjem u stožeru Anke Mrak Taritaš. Da je Anka Mrak Taritaš bila najbolje rješenje za Zagreb poručio je Vrdoljak.  Poručio je kako je ovo samo znak da je došlo vrijeme u kojem se politika mijenja i koja se bazira na imenu najboljeg kandidata kao predstavnika određene stranke, a ne više isključivo na stranci. Jako smo zadovoljni i naravno očekujemo pobjedu za 15 dana - kazao je Vrdoljak poručujući da je stranka u Osijeku zadržala poziciju, a kontinuitet nisu izgubili i Rijeci. Pročitajte više OVDJE 19.40 sati - Predsjednik Državnog izbornog povjerenstva (DIP) Branko Hrvatin zadovoljan je izlaznošću birača na nedjeljne lokalne izbore, a procijenio je da će se u konačnici kretati oko 50 posto. Pročitajte više OVDJE 19.25 sati - Prema rezultatima izlazne ankete u Gradsku skupštinu Zagreba ulazi 16 zastupnika Bandićeve stranke, 13 zastupnika s liste SDP/HNS, 8 zastupnika s liste Sandre Švaljek, 6 zastupnika HDZ-a, dok su Zagreb je naš i Nezavisna lista Brune Esih dobili po četiri zastupnika. Opširnije OVDJE Prema rezultatima izlazne ankete u gradsko vijeće Splita ulazi 10 zastupnika HDZ, 9 HGS-a, 7 iz stranke Pametno, 5 sa liste SDP/HNS i 4 zastupnika Mosta.    19.00 sati - Rezultati izlazne ankete za Novu TV, HTV i RTL.  Gradonačelnici Zagreb - Milan Bandić 30,08 %, Anka Mrak Taritaš 26,78%, Sandra Švaljek 17,67%, Bruna Esih 10,26%, Drago Prgomet 5,75 posto. Opširnije OVDJE Split - Željko Kerum 29,91 posto, Andro Krstulović Opara 25,35 posto, Marijana Puljak 20,41 posto, Aida Batarelo 8,79 posto, Ante Čikotić 5,66 posto. Opširnije OVDJE Osijek - Ivan Vrkić - 38,35%, Ivana Šojat - 18,06%, Miroslav Šimić - 9,28%, Dragan Vulin - 8,66%, Anto Đapić - 7,66%. Opširnije OVDJE Rijeka - Vojko Obersnel - 44,99%, Hrvoje Burić - 15,19%, Kristijan Staničić - 13,35%, Andrej Briščik - 10,07%, Juraj Bukša - 6,95%. Opširnije OVDJE Gradska vijeća -  Zagreb - Bandić Milan 365 - 25,94%, SDP i partneri 22,03%, Lista NL Švaljek 12,87%, HDZ 10,52%, Zagreb je naš! 7,95%,  Rijeka - SDP i partneri 42,91%, HDZ 17,06%, AM/Živi zid 13,53%, NL Burić 10,08%, RI/Pametno 5,52% Split - HDZ 24,05 posto, HGS 21,78 posto, Pametno 17,09 posto, SDP 12,17 posto Osijek - SDP 27,12 posto, HDZ 22,84 posto, Most 10,59 posto, HDSSB 7,73 posto, Biraj bolje 7,45 posto Anketa Dubrovačkog dnevnika pokazuje da u drugi krug za gradonačelnika u Dubrovniku idu HDZ-ov Mato Franković s 32 posto i HNS-ov Valentin Dujmović sa 17 posto glasova. Maro Kristić (Most) 11 posto glasova ispitanika, Vido Bogdanović (HSS) s 10 posto, Tatjana Šimac Bonačić (SDP) i Željko Raguž (DUSTRA) 9 posto, Terezina Orlić (DDS) s 8 posto glasova ispitanika. Gradske skupštine 18.10 sati - Nešto manje od 1,2 milijuna birača, 35,2 posto, gotovo isto kao i prije četiri godine, izašlo je do 16,30 sati na lokalne izbore, objavilo je Državno izborno povjerenstvo (DIP) u 17 sati. Do 16,30 sati glasovalo je milijun i 190 tisuća birača, prije četiri godine svoju je dužnost do tog vremena obavilo milijun i 184 tisuće birača, dakle šest tisuća manje. U postotcima, odaziv je ove godine oko 2,2 posto veći nego 2013. No, treba napomenuti da se prije četiri godine odaziv mjerio do 16 sati, te da ove, u odnosu na 2013., glasuje 39.500 birača manje, navode iz DIP-a. Gospić je grad s najvećim odazivom (51,9 posto), slijede ga Krapina (43,1) i Varaždin (36,9 posto). Najmanje građana na birališta je izašlo u Rijeci, svega 27,7 posto. Među županijama, po odazivu prednjače Ličko-senjska - 48,1 posto i Dubrovačko-neretvanska županija 42,3 posto, dok je najslabiji odaziv u Osječko-baranjskoj - 31 posto i Požeško-slavonskoj županiji  31,7 posto birača. Izborni dan protječe mirno, nema dojava o ekscesima, a po izvješću MUP-a zabilježena je samo jedan povreda javnog reda i mira, izvijestila je potpredsjednica DIP-a Ana Lovrin.