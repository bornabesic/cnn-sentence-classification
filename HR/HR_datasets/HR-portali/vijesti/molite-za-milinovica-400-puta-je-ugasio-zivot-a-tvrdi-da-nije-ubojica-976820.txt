Molite, jer će biti upitan za te živote koje je iz utrobe majke, samo tako - odstranio! Darko Milinović bivši HDZov ministar zdravstva, tj. ministar demokršćanske stranke hvali svoj  zanat moderne ‘babe paklenjače’ kako su se zvale one žene koje su davno obavljale taj prljavi, pakleni posao prekida života. Bivši ministar nakon svojih izjava žurno treba molitvu jer iako je kako kaže Protiv abortusa, kroz svoju karijeru uspio je prekinuti čak 400 hrvatskih života. I kako kaže ne smatra se ubojicom, jer su žene to od njega same tražile. Drugim riječima, Milinović smatra da ubojstvo nije ako te netko traži da ga ubiješ, ili još gore, ako te netko traži da ubiješ nekog drugog.  ‘Krvav je to posao, u četiri godine sasvim se istrošiš. Ja sam protiv pobačaja, ali nisam protiv zakonske zabrane pobačaja. Ja sam za edukaciju, ponosan sam što sam mnoge žene odgovorio od pobačaja. Previše, da je i jedan – previše je. Napravio sam ih u karijeri otprilike 400 – rekao je Milinović za N1. – Ne bih rekao da sam ubojica, ja sam radio pobačaje(prekid života), a ubojstvo bi bilo da sam ženu prisilio na to, ali žena je došla dobrovoljno’, rekao je bivši ministar očito nesvjestan da je PREKINUO život 400 hrvatske djece jer on je samo ‘odradio’ ono što se od njega tražilo, iako je bio protiv. Bivši ministar očito ignorira činjenicu da prema Hipokratu on mora štititi život od začeća pa sve do njegove prirodne smrti, ali i da u Hrvatskoj zahvaljujući Ustavu i zakonu,  liječnici više ne moraju ubijati djecu ako to ne žele, stoga je njegova rečenica – ja sam protiv abortusa– posve jadna i ništavna ali i dokaz da ovaj čovjek treba molitvu kao i promjenu srca! Jer biti će upitan za te živote koje je iz utrobe majke, samo tako – odstranio!   