Mostov zastupnik Ivica Mišić ocijenio je danas kako bi najbolje rješenje za političku krizu bilo da premijer Tihomir Orešković i dvojica potpredsjednika Tomislav Karamarko i Božo Petrov odu iz Vlade.  Mišić je novinarima u Saboru kazao kako nije čuo izjavu Petrova da Most neće sudjelovati u preslagivanju Vlade, odluči li je Karamarko rušiti. - Nisam to slušao. Nismo razgovarali o toj temi, ali vidjet ćemo, vjerojatno će morati i Orešković ići, kao i svi ostali. Mislim da bi bilo najbolje da svi idu - kazao je Mišić. >> Eurozastupnici HDZ-a protiv Karamarka: Nacionalni interes je stabilnost Vlade, a ne njeno rušenje >> Petrov: Nećemo sudjelovati u preslagivanju, naša opcija su izbori. Šimić: Nikako ne želimo raskol u HDZ-u 