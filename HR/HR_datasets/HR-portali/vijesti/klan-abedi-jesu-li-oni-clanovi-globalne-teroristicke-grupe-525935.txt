Ostatak ruksaka, uništena baterija i okidač su ostaci bombe koje su istražitelji pronašli na mjestu napada u koncertnoj dvorani u Manchesteru. Bombaš samoubojica Salman Abedi (22) ubio je najmanje 22 ljudi među kojima su tinejdžeri i djeca. Salman je bombu stavio u metalnu kutiju koju je u lobi koncertne dvorane unio u ruksaku. Navodno je u lijevoj ruci držao okidač. Svi ljudi oko Salmana su poginuli. Gornji dio njegovog tijela odletio je do ulaza. Istražitelji vjeruju da bombu nisu napravili amateri.  Nakon napada policija je više ljudi uhitila. Među uhićenima su i brat Hashem i Ramadan, otac napadača. Jedna je žena uhićena, a onda je puštena bez prijave. Uhićeni brat je rekao policiji da je Salman bio pripadnik ISIL-a. ISIL je preuzeo odgovornost za napad. Sky News je objavio snimke nadzorne kamere. Na njima se navodno vidi kako je Abedi tri dana prije napada u trgovačkom centru s ruksakom koji je navodno koristio u krvavom činu.  Ismail, stariji Salmanov brat je također uhićen. Ne zna se da li je on imao bilo kakve veze s terorizmom.  Abedi se nekoliko dana prije napada vratio iz Libije. Policija je njegovog mlađeg brata Hashema optužila da je znao za planiranje napada. Hashem je, također, sumnja policija planirao izvesti napad u Tripoliju. Njihov otac je navodno više puta javno podupirao Al-Kaidu. Policija je objavila kao istražuju da li je postojala cijela mreža koja je povezana s Abedijem. Navodno je u toj mreži i Mohamed Abrini kojeg se povezuje s napadima u Parizu i Bruxellesu, piše Daily Mail. Prijatelji Abedija su u srijedu medijima rekli kako je on bio dobar i normalan mladić sve do prije godinu dana kada se radikalizirao.