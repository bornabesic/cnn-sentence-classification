Zveckanje raketnim naoružanjem, pokazivanje mišića, prijetnje nuklearnim holokaustom, sve to obilježilo je 105. godišnjicu rođenja Kim Il Sunga, pokojnog sjevernokorejskog oca domovine. Današnji program, započet vojnom paradom, nastavljen je kasnije sveopćim narodnim plesom, dosad neviđenim partyjem na otvorenom u kojem je sudjelovalo tisuće razdraganih Koreanaca, odjevenih u odijela s kravatama po posljednjoj modi. Uoči velikog državnog praznika u Pyonyangu, glavnom gradu Sjeverne Koreje, jednako je svečano otvorena i potpuno nova gradska četvrt, izgrađena uz ulicu Ryomyong. Kim Jong Un službeno je presjekao crvenu vrpcu, nakon čega su kvart preplavili oduševljeni stanovnici, ali i strani novinari. Ryomyong je već neko vrijeme ključni projekt Kim Jong Una. Tu je izgrađen neboder sa 70 katova, druga najviša građevina u Pyongyangu, a cijela je ulica simbol napretka Sjeverne Koreje, izlog kako bi ova zemlja trebala izgledati u skoroj budućnosti. Novi trendovi vidljivi su na svakom koraku, naročito goleni solarni paneli na novim stambenim zgradama, koji daju svjetlost stanovima, uličnoj rasvjeti i trgovinama; da u Ryomyongu su otvoreni dućani odjevnih predmeta, voćarnice i restorani. >> Kim Il-sung naredio da mu produže život do 120. godine >> Što pokreće diktatore Sjeverne Koreje? Magična brojka 9! 