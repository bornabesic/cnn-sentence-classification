Albert Einstein je svoju prvu suprugu, srpsku matematičarku Milevu Marić iz imućne vojvođanske obitelji upoznao studirajući na švicarskom sveučilištu Zürich Polytechnic. Marićeva je pohađala isti studij kao i Einstein ali nikad nije završila unatoč tome što je bila talentirana matematičarka i fizičarka. Svoju akademsku naobrazbu prekinula je nakon što je saznala da čeka prvo dijete. Unatoč protivljenju njegove majke, jer Mileva je bila starija tri godine i nije bila Židovka, Albert i Mileva su se vjenčali 1903. godine. Dobili su troje djece, prvo su izgubili, a Einstein je sve vrijeme posvećivao svom radu u kojem mu je Mileva svojim znanjem i talentom uvelike pomagala. Ova ženidba predstavljala je u isto vrijeme i osobno, ali i intelektualno partnerstvo i vezu. Einstein je na za Milevu govorio: "Ona je stvorenje jednako meni samom i koje je jednako neovisno i jako kao što sam i ja". No, brak dvoje talentiranih znanstvenika imao je mnoge uspone i padove, jer je fizičar bio sklon izvanbračnim aferama. Slavni Nobelovac je 1914. godine napravio popis dužnosti svojoj supruzi s kojom su trebali sačuvati brak koji je počeo propadati. Ovih stvari se Mileva trebala pridržavati, piše businessinsider.com. 1.Pobrini se da moja odjeća uvijek bude čista i u dobrom stanju 2. Sva tri obroka ću uvijek jesti u svojoj sobi 3. Pobrini se da moja spavaća soba kao i radna soba uvijek budu čiste, a posebno moj radni stol 4. Moraš prihvatiti da neću sjediti kod kuće s tobom 5. Moraš prihvatiti da neću izlaziti ni putovati s tobom 6. Ne očekuj nikakvu intimnost s moje strane i ne smiješ mi to predbacivati 7. Prestat ćeš govoriti i obraćati mi se čim to zatražim 8. Napustit češ moju sobu čim to zatražim i to bez ikakvog protesta 9. Nećeš me omalovažavati pred našom djecom, ni riječima ni ponašanjem Mileva je na početku pristala na uvjete radi dobrobiti djece. Uskoro je shvatila da ne može tako živjeti, spakirala kofere i sa sinovima napustila slavnog fizičara. Einstein je još prije započeo aferu sa svojom rođakinjom i prijateljicom iz djetinjstva Elsom Lowenthal. Kad je nakon pet godina odvojenog života 1919. njihov razvod stupio na snagu on je oženio rođakinju Elsu. Fizičar financijski nije uzdržavao sinove koji su živjeli s majkom. Majka ih je uzdržavala dajući satove matematike. No u pregovorima oko razvoda složili su se da će ako ikad odbije Nobelovu nagradu Mileva dobiti novac za djecu. via GIPHY Kad je napokon 1921. dobio Nobelovu nagradu za fiziku novčani je dio velikim dijelom zaista darovao Milevi koja je napokon mogla osigurati pristojan život za djecu. Njegov stariji sin Hans Albert postao je inženjer, oženio se i dobio dvoje djece. Mlađi Eduard tijekom studija medicine obolio je od šizofrenije. Majka se o njemu brinula sve do svoje smrti 1948. godine. Slavni otac imao je vrlo loš odnos sa sinovima. Mlađeg oboljelog Eduarda nije posjetio tri desetljeća, a stariji Hans Albert koji je imao 11 godina kad su mu se roditelji razišli je za oca rekao: Vjerojatno jedini projekt od kojeg je odustao bio sam ja... Inače, od 23. travnja se u Hrvatskoj na programu National Geographicu može pratiti serija 'Genij' o Einsteinovom burnom životu.