Održana je konferencija za novinare povodom obilježavanja Svjetskog dana zdravlja na kojoj su istaknuti važni aspekti prepoznati kao ključni za daljnje unapređenje i što učinkovitiju provedbu Nacionalnog programa zdravstvene zaštite osoba sa šećernom bolesti 2015.-2020, piše N1.   Na konferenciji su, među ostalima, govorili ministar zdravlja Dario Nakić te predsjednica saborskog Odbora za zdravstvo i socijalnu politiku Ines Strenja - Linić.   Na konferenciji je istaknuto kako su Hrvati peti po pretilosti u Europi, a ministar Nakić je kazao kako razmišlja o uvođenju poreza na 'slatkiše'. 'To je praksa europskih zemalja, trenutno razmatramo tu mogućnost', kazao je ministar napomenuvši da se posebno misli i na porez na slatka pića.     Svjetski dan zdravlja obilježava se 7. travnja svake godine pod pokroviteljstvom Svjetske zdravstvene organizacije, a ove godine je kao prioritetno područje globalnog javno-zdravstvenog interesa odabrana šećerna bolest s glavnom porukom "pobijedimo šećernu bolest“ (beat diabetes).   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!