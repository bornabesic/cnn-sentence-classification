Na Međunarodni praznik rada brojni članovi Saveza samostalnih sindikata Hrvatske, Matice hrvatskih sindikata i Nezavisnih hrvatskih sindikata te građani Slavonskog Broda, njih oko tisuću, okupilo se u ponedjeljak u tome gradu na prvosvibanjskom prosvjedu, čija je glavna poruka "Vrijeme je za NAŠ oporavak! - Hrvatska treba veće plaće i kvalitetna radna mjesta". Slavonski Brod: Središnji sindikalni prosvjed na Međunarodni praznik rada. U Slavonski Brod dio prosvjednika dovezao je Vlak solidarnosti za Slavoniju Reporter: Franjo Lepan Članovi sindikata, njih oko 800, u Slavonski Brod su doputovali iz Zagreba i Kutine Vlakom solidarnosti za Slavoniju te su po dolasku formirali prosvjednu povorku s više od 1000 prosvjednika koja je krenula od slavonskobrodskog Željezničkog kolodvora prema Tvrđavi Brod, gdje su za 12,30 sati najavljena prigodna obraćanja sindikalnih čelnika. Proslava Praznika rada u Sl. Brodu: 'Mladi nam odlaze iz Hrvatske' Više na http://bit.ly/2qogDb9 Reporter: Franjo Lepan - Očekujemo da ova Vlada koja izražava socijalnu osjetljivost, barem tako priča Plenković, shvati našu poruku i da do kraja godine poveća minimalnu plaću na 3.500 kuna. Smatramo da u Hrvatskoj ima prostora za to jer raste gospodarstvo i BDP“, poručio je uoči polaska prosvjedne kolone prema Tvrđi regionalni povjerenik za Slavoniju i Baranju Sindikata metalaca Hrvatske Antun Štivić.   U pripremi prosvjednog skupa, sindikalni čelnici Saveza samostalnih sindikata Hrvatske, Matice hrvatskih sindikata i Nezavisnih hrvatskih sindikata isticali su kako se zalažu za dostojanstvene plaće i uvjete rada kroz kolektivne ugovore; povećanje minimalne plaće na 50 posto prosječne mjesečne bruto plaće, otvaranje kvalitetnih radnih mjesta i prestanak stimuliranja prekarnih oblika rada. Također traže mjere za poticanje proizvodnje i izvoza, investicija, uključujući socijalne investicije, kvalitetnu stambenu politiku te cjenovno i teritorijalno dostupne društvene servise, promicanje i jačanje socijalnog dijaloga i posebno kolektivnog pregovaranja i sklapanja kolektivnih ugovora na svim razinama, u privatnom i u javnom sektoru. Središnju proslavu Praznika rada hrvatski su sindikati organizirali u Slavonskom Brodu. Razlog tomu je što mladi iz Hrvatske, a ponajviše iz Slavonije, odlaze iz domovine trbuhom za kruhom. Mladi odluke donose lako. Odrade praksu, godinu iskustva i idu. Uglavnom u Njemačku. Sve ih je teže zadržati, upozoravaju iz sindikata. - Mora se pronaći način i zadržati radnike jer poslove koje poslodavci ugovaraju neće imati tko napravit. Bit će nekvalitetni kadrovi, upozorava Antun Štivić, dopredsjednik Sindikata metalaca Hrvatske. Mladi iz Slavonije kreću u novu bitku - za dostojanstvo radnika i veće plaće. Današnji prosvjed posljednja je opomena jer bez mladih ne tone samo Slavonski Brod, već cijela Hrvatska, poručuju iz sindikata.  O političkoj krizi, o odlasku mladih i o niskim plaćama u Dnevniku HRT-a govorio je predsjednik Nezavisnih hrvatskih sindikata Krešimir Sever. - Vrijeme je kada politika treba pokazati više opredjeljenje za građane a ne za sebe, siti smo slušati tko s kim i tko je protiv koga. Sustav treba zavrtjeti za novo zapošljavanje i rast, a njihove sujete i veličine, njihove propovijedi više nikoga ne zanimaju, kazao je Sever. - U Hrvatskoj imamo stranke koje pokazuju svoje opredjeljenje prema poslodavcima i prema kapitalu, radnike primijete samo kada se bliže izbori, ocijenio je. 