Brazilka Vera Lucia da Silva ostvarila je svoj san. Ona je učinila nešto što je priželjkivala dugi niz godina, imati vlastiti sprovod. Na dan Svi Svetih cijeli dan je ležala u lijesu, a obitelj i prijatelji došli su je oplakivati. Vera je rekla da joj je to bio najbolji dan u životu.  Pogreb je održan u pogrebno centru Camocim u Brazilu. Iako su se mnogi protivili toj njenoj ideji, ipak su je došli posjetiti i podržati je u njenom naumu. Vlasnik pogrebne tvrtke Paulo Araujo, donirao je lijes i dao prostor kako bi ona cijeli dan ležala u lijesu. Pripreme za njezin sprovod počele su rano ujutro, a sve je trajalo do kasno popodne. Bila je obučena u čipkastu bijelu haljinu, s prekriženim rukama u kojima je bila krunica. Cijeli lijes je bio u cvijeću. 'Svi su ispoštovali moju želju iako su bilu u čudu nakon poziva' U videu, koji je snimljen na dan njezinog pogreba, vidi se da je Vera zbilja uživala. Dok su je šminkali, otvarala je i zatvarala oči zadovoljna što se upravo to događa. Njezini prijatelji na sve su reagirali smijehom i vriskom. Nekima je bilo pomalo jezivo pa su bacili i pokoju šalu. Ova kućanica, koja nema djece, objasnila je da joj je vlastiti pogreb bio neostvareni san i da nikada nije mislila da će upravo učiniti ovakvu bizarnu stvar.  "Željela sam imati svoj sprovod već 14 godina. Čekala sam jako dugo i ne mogu vjerovati da mi se napokon ta želja ostvarila", rekla je Brazilka. Dodala je da su njezina obitelj i prijatelji mislili da se šali kada ih je pozvala na sprovod. Priznala je da je i opčinjena pogrebnim običajima.  "Svi su došli, moj otac, majka, sestra, brat i prijatelji. Kad su me vidjeli ostali su u čudu, ali oni poštuju moju želju. Bio je to najbolji dan u mom životu", zaključila je Vera koja ipak priznaje da želi još dugo živjeti, piše Metro.