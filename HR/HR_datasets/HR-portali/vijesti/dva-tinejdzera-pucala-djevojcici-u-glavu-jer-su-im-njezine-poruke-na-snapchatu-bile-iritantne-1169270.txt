Colte Danny Peterson i Jayzen Decker iz Utaha su navodno upucali Deserae Turner u glavu i ostavili je u jarku misleći da je mrtva, piše Independent. Djevojčica je ipak preživjela napad te ju je pronašao tim za spašavanje koji je krenuo u potragu za njom nakon što je prijavljeno da je nestala. Planirali su joj prerezati vrat i pustiti je da iskrvari, ali su se ipak odlučili upucati je u glavu, piše u optužnici.  Petersona su živcirale Desaerine poruke koje mu je slala na Snapchatu te je on povukao okidač. Obojici će se suditi kao odraslima, nakon što je sutkinja Angela Fonnesbeck zaključila kako su planirali i proveli zločin. Djevojčica je nakon napada ostala paralizirana i djelomično slijepa te se ne sjeća napada.  Rekla je samo kako je sretna da je živa te kako je jača od metka, dok je njezina majka dodala kako su za ljeto imali velike planove, ali kako im je sada jedini cilj da Deserae opet pomakne prste. Tinejdžerima prijeti 15 godina zatvora.     