Foto: Instagram, Zara, Today VISOKE proljetne temperature već su nas natjerale da počnemo razmišljati o suknjicama i golim nogama, a prije nego pohitate u shopping, bacite oko na ovaj odličan stilski trik. Ako ste već pretraživale trendove po Instagramu ili pregledavale ponudu u trgovinama, vjerojatno ste uočile da su ove sezone popularne suknje koje podsjećaju na košulje.  A midi modeli koji izgledaju kao da su napravljeni od najobičnije muške košulje, to zaista u mnogo slučajeva i jesu, jer za napraviti takav komad nije vam potrebno nikakvo posebno krojačko znanje ni iskustvo.   Sve što vam treba je jedna košulja iz tatinog, bratovog ili dečkovog ormara ili predimenzionirani ženski model, a u kratkom videu ispod pogledajte kako u samo par minuta od nje napraviti hit suknju. Kragnu prislonite uz najuži dio struka i zakopčajte košulju na prvom najvišem dugmetu na kojem uspijete te nastavite prema dolje, sve do kraja. Svežite rukave oko struka u čvor ili oblikujte mašnu, kao kad vežete cipele i voilà - imate svoju originalnu proljetnu hit suknju, potpuno besplatno!   A ako ste, ipak, prelijene i za ovo, onda možete otići u Zaru, po već "gotove" košulja-suknje: Zara, 229,90 kn Zara, 229,90 kn Zara, 229,90 kn