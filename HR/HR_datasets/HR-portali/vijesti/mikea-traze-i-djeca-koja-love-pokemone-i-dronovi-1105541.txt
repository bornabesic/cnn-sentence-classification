Prošlo je već 20 dana otkad je američki staford Mike nestao iz dvorišta kuće u zaprešićkom naselju Šibice. Svih tih dana nitko ga nije vidio, no njegovi vlasnici Mauricija i Danijel od potrage ne odustaju. - Mike je bio na čuvanju kod prijatelja koji i sam ima staforda. Obojica su bili u dvorištu, a oko 23 sata, kad se prijatelj vratio kući, Mikea nije bilo. Vjerujemo da je izišao iz dvorišta, netko ga je vidio na cesti i uzeo - kaže nam Mauricija M. Da je bilo gdje odlutao, do sada bi ga sigurno našli. Obišli su cijelo područje, pokucali na brojna vrata, obavijestili sve veterinarske stanice, čistače ulica, lovce, čak i one koji imaju informacije o borbama pasa. Tražili su ga dronovima, njegovu sliku imaju i djeca koja love Pokemone. I kao da je u zemlju propao. - Obljepili smom plakatima cijelo područje, sve do Podsuseda. Živimo u Gajnicama, kažu nam da je kod nekoga sigurno bi se vratio kući. Ali on nije taj tip psa. Imamo još dva staforda i Mike se razlikuje od njih. Kad smo se šetali, on je stalno bio uz nas. Voli djecu, druge pse, mačke, potpuno je miran i nimalo opasan - opisuje Mauricija izgubljenog ljubimca. Tražit će ga i dalje, bili su čak i kod vidovnjaka, sve će napraviti, samo da se Mike vrati kući. - Jako nam je teško, pas je zapravo Danijelov i on je očajan. Mike je dio naše obitelji i jako nam nedostaje - ističe Mauricija. Ne mogu vjerovati da je pas samo tako nestao, kao što ne mogu vjerovati ni da netko može uzeti psa koji nije njegov i ne potražiti vlasnika. Mole sve koji imaju informaciju, ili ga negdje ugledaju, da im jave. Mike se odaziva na svoje ime, a možete ga zvati i Debeli jer ga tako njegovi ljudi od milja zovu. Nemojte ga se bojati, vrlo je nježan i pristojan. Kad je nestao oko vrata je imao sivu ogrlicu pritiv buha i crnu platnenu ogrlicu na kojoj žutim slovima piše njegovo ime - Mike. Mauricija i Danijel nalazniku nude i novčanu nagradu, a informacije im možete javiti na 091/78-22-534 ili 091/29-90-411. <<lorda-nema-vec-tri-mjeseca-njegovi-ljudi-nalazniku-nude-i-novcanu-nagradu