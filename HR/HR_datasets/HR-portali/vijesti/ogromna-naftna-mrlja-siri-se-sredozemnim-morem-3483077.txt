Na sjevero-zapadnoj obali Italije proglašeno je stanje uzbune nakon što su se stotine tona razlivene sirove nafte stigle do obala Sredozemnog mora, piše Independent. Strahuje se da bi nafta, koja se izlila još prošli tjedan, mogla onečistiti plaže talijanske ili francuske rivijeru i to baš pred početak turističke sezone. 'Situacija je vrlo složena. Ne znamo koliko je točno nafte završilo u moru', kaže voditelj lokalne civilne zaštite, Gianni Crivello. Gradonačelnik Genove kaže kako je izlivena nafta pod nadzorom, a s njime se slaže i talijanski ministar transporta, Graziano Delrio: 'Doista, situacija jest ozbiljna, ali je držimo pod kontrolom.' Zbog nezgode u rafinerije u blizini Genove prošle nedjelje, ogromna količina nafte iscurila je u rijeku Polcevera. Odmah su podignute barijere koje su trebale zaustaviti daljnje širenje naftne mrlje, no jaka kiša pogoršala je cijelu situaciju, tako da su nove barijere podignute u nedjelju. Talijanske vlasti kažu kako pažljivo motre napredovanje mrlje dugačke 2 kilometra i široke 500 metara koja se kreće prema obali Francuske. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!