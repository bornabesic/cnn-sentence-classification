Na „Dan mladosti“, 25. svibnja 2017. godine, će se razgaliti mnoga jugoslavenska srca u srcu Hrvatske, i s nostalgijom se prisjetiti tih divnih dana, u divnoj Jugoslaviji, dana njihove mladosti. Na čelu kolone štafetonosaca bit će isti protagonisti i "trčat će" za druga Tita, premda su neki već jednom nogom u grobu. Na žalost, imaju jak pionirski jugoslavenski pomladak I ove godine štafetu mladosti trčat će Mesići, Radmani, Pusići i Pusićke, Pupovci, Beljaci i svi oni koji na pitanje Tito ili Tuđman spremno odgovaraju Tito. Dakako, ima ih i na „našoj“ desnoj strani političkog spektra, te je zbog toga i moguće preslagivanje Plenkovićeve vlade uz pomoć titoističkih protagonista, preslagivanje kao probni balon za veliku koaliciju iliti „Vladu nacionalnog jedinstva“. Tko je uopće bio drug Tito, osim što je bio mega zločinac 20. stoljeća? Iz izvora CIA-e nakon pomnih istraživanja nedvosmisleno je utvrđeno da Josip Broz Tito kakvog mi poznajemo ima lažni identitet. Nije namjera ove kolumne iznositi daljnje dokaze o lažnom mitomanskom identitetu mega zločinca, no postavlja se pitanje njegovog vjenčanja s Jovankom. Naime, Tito i Jovanka stvarno su se vjenčali, originalno potpisali vjenčani list, ali taj vjenčani list nije nikada službeno uveden u knjigu vjenčanih. Jovanka je iz nekih razloga bila izmanipulirana, a njen izgon iz javnog života poslije Titove smrti dovoljno govori sam za sebe. Treba konačno donijeti “Lex Tito” – zakon o lustraciji 25. svibnja 2016., u velikoj dvorani Mimare, Hrvatsko nacionalno etičko sudište (HNES), pod predsjedanjem prof. emeritusa Zvonimira Šeparovića još je jednom, poslije one veličanstvene sjednice u velikoj dvorani Lisinski, simbolično, na Titov rođendan, donijelo etičku osudu velezločincu, za sva stradanja hrvatskog naroda od 1945. do 1990. godine. Na istoj sjednici osuđeni su i zločini počinjeni u logoru Jasenovac od 1945. do 1950. godine, kada su masovno pogubljeni hrvatski mučenici s križnih puteva. Etičko sudbeno vijeće donijelo je zaključak o potrebi donošenja zakona „Lex Tito“ ili zakona o lustraciji. Sjednicu vijeća HNES formalno je podržao Tomislav Karamarko u skladu sa svojim proklamiranim politikama o potrebi lustracije u hrvatskom društvu. Etička osuda HNES-a utemeljena je na rezolucijama Vijeća parlamentarne skupštine Europe br. 1096 i 1048 koje govore o nužnosti osude svih totalitarnih komunističkih režima. Presuda Titu temelji se i na našoj saborskoj deklaraciji koja je donesena jednoglasno i govori da se „komunistički režim treba osuditi bez ikakvog ostatka“. Potpuno je razvidno kako je sve ostalo na deklarativnoj razini, jer bez jasnog zakona „Lex Tito“ sve rezolucije i deklaracije su mrtvo slovo na papiru. Temeljci za donošenje zakona su čvrsti, nedvosmisleni, poduprti brojnim dokazima o masovnom pogubljenju hrvatskog naroda u poraću, dokazima o političkim kazamatima, montiranim sudskim procesima, političkim progonima i ubojstvima. Kako ne bih zamarao čitateljstvo s već poznatim činjenicama ekskluzivno donosim tekst nacrta spomenutog zakona „Lex Tito“, a cijenjeni komentatori se mogu uključiti u javnu raspravu, (vidi tekst u okviru). Srušiti mit – da ne ponavljamo gradivo Taj Nacrt zakona je krunski dokaz da su pojedinci, grupe i grupacije kompetentnih hrvatskih intelektualaca ozbiljno radile na ključnom problemu Hrvatske pod zajedničkim nazivnikom, „Bez lustracije nema Kroacije“! Ovo je dokaz da smo bili potpomognuti od „omraženog“ Tomislava Karamarka, ovo je dokaz zbog čega je Karamarko dekapitiran. Rušenjem mita o Titu automatski će biti srušen i mit o „zločincu“ blaženom Alojziju Stepincu, istinom o Titu doznat ćemo i istinu o Jasenovcu, osobito onom poratnom i jedino ta istina može osloboditi Hrvatsku svih mitomanskih jugo-komunističkih laži kojima nas još uvijek drže okovanima. U protivnom, ponovo će se dogoditi narod, ponovo će se dogoditi Hrvatsko proljeće iz 1971. godine, ponovo će se dogoditi slavna 1991. godina kada je hrvatski narod bio „Za dom spreman“, umrijeti za istinu, umrijeti za Domovinu, umrijeti za demokraciju i parlamentarizam koji je danas pretvoren u torbarski „kokošinjac“ neojugoslavena i boljševika! Ako Viktor Orban može zakonom zabraniti crvenu zvijezdu na pivskoj boci, zašto Andrej Plenković ne može barem skinuti zločinca Tita s najljepšeg zagrebačkog trga?! Nacrt Zakona o zabrani manifestacija i obilježja jugokomunističkog režima Donosimo, bez izmjena i dopuna, Nacrt zakona za izradbu zakona o zabrani manifestacija, udruga, oznaka i obilježja jugoslavenskoga totalitarnog komunističkog režima koji je – na inicijativu autora članka Kazimira Mikašeka Kaze – 28. veljače 2016. godine izradila skupina hrvatskih pravnih stručnjaka “Postojeća imena ulica, trgova, obala, ustanova, plovila i sl. na području Republike Hrvatske, koji na bilo koji način nose ime Josipa Broza Tita, mjerodavne državne službe dužne su ukloniti u roku od 15 dana” Hrvatski sabor, na sjednici održanoj 30. lipnja 2006. donio je Deklaraciju o osudi zločina počinjenih tijekom totalitarnog komunističkog poretka u Hrvatskoj od 1945. do 1990. godine. Ova Deklaracija izglasana je konsenzusom i izražena neupitnim činjenice da je: Komunistički režim bivše Jugoslavije i bivše SR Hrvatske bio je nedemokratski i totalitaran. U diktatorskom, totalitarnom, zločinačkom, jugoslavenskom režimu Josipa Broza Tita učinjeni su brojni pojedinačni i masovni zločini protiv čovjeka, naroda i čovječnosti, kršena su ljudska prava, a osobito su bile ugrožene temeljne slobode čovjeka i građanina, inače zajamčena i najvišim aktima te totalitarne države. Temeljem navedenog, čl. 12. Deklaracije Hrvatskoga sabora ustvrđeno je sljedeće: „Hrvatski sabor se pridružuje pozivu koji je Parlamentarna skupština Vijeća Europe uputila svim komunističkim ili postkomunističkim strankama da u svojim zemljama, ako to dosad nisu učinile, ponovo procijene povijest komunizma i svoju vlastitu prošlost, jasno se distanciraju od zločina počinjenih od strane totalitarnih komunističkih režima i da ih osude bez ikakvih nejasnoća.” Sukladno navedenom utvrđenju, počinjene zločine totalitarnih komunističkih režima, u koji se nedvosmisleno ubraja i totalitarni režim Josipa Broza Tita, može se osuditi “bez ikakvih nejasnoća” jedino donošenjem zakonodavnog okvira, i potrebnih podzakonskih akata, o osudi totalitarnoga i zločinačkoga jugoslavenskoga režima, a takav obvezujući zakonodavni akt još nije predložen u zakonodavni postupak u Republici Hrvatskoj. Naime, sama deklarativna osuda nema nikakvu društvenu vjerodostojnost, niti ima ikakve pravne učinke. Deklaracija Hrvatskoga sabora ustvrđuje: „Podsjećajući hrvatsku javnost – s osjećajem iskrenoga žaljenja, pijeteta i sućuti prema svakoj i svim nevinim i nemoćnim žrtvama jugoslavenskoga i hrvatskoga komunizma – na brojne zločine koji su u ime komunizma, klasne borbe i diktature proletarijata, počinjeni nad građanima današnje Republike Hrvatske i Hrvatima izvan Hrvatske Temeljna utvrđenja Zabrinuti zbog činjenice što se u hrvatskoj javnoj upravi, kao i u nevladinim udrugama, nalaze pojedinci koji su izravno sudjelovali u ugrožavanju ljudskih prava tijekom vladavine totalitarnog komunizma u Hrvatskoj; Odlučni u nakani da učinimo sve kako se tragična prošlost zločina i teške povrede ljudskih prava u vrijeme totalitarnih poredaka ne bi nikad više ponovile; Jedinstveni u osudi svakog pojedinačnog i svih zločina koji su se doista dogodili u vrijeme totalitarnog komunističkoga jugoslavenskoga režima u današnjoj Republici Hrvatskoj i bivšoj Jugoslaviji; Svenacionalna inicijativa domoljubnih i braniteljskih udruga pokreće inicijativu za donošenje Zakona o zabrani manifestacija, udruga i javne uporabe znakovlja i obilježja jugoslavenskoga totalitarnog komunističkog režima Predlaže Hrvatskom saboru donošenje navedenog zakona. TEMELJCI ZA DONOŠENJE ZAKONA 1. Rezolucija 1096 o uklanjanju naslijeđa bivših komunističkih totalitarnih sustava, koju je Parlamentarna skupština Vijeća Europe prihvatila 27. lipnja 1996. 2. Rezolucija 1481 o međunarodnoj osudi zločina totalitarnih komunističkih poredaka (režima) koju je Parlamentarna skupština Vijeća Europe prihvatila 25. siječnja 2006. godine; 3. Deklaracija o osudi zločina počinjenih tijekom totalitarnog komunističkog poretka u Jugoslaviji i Hrvatskoj 1945. – 1990. godine, koju je donio Hrvatski sabor, na sjednici održanoj 30. lipnja 2006. god. 4. Također se ističe da je izrađen Nacrt zakona o osudi totalitarnog komunističkog režima u Europskom parlamentu koji je poznat Inicijativi, a sprema ga parlamentarna skupina u EU (prema Večernjem listu i portalu Kamenjar od 20.03 2016.) /Tekst u privitku ovog nacrta/; Ustavna osnova za donošenje predloženoga zakona je članak 87. st.3. u svezi sa stavkom 1. istoga članka Ustava Republike Hrvatske. RADNA VERZIJA TEKSTA ZA JAVNU RASPRAVU U HRVATSKOJ Članak 1 Ovim zakonom uređuje se: zabrana veličanja Josipa Broza Tita, učlanjivanje i djelovanje u udrugama bilo stranim/inozemnim (sa sjedištem izvan područja RH) s njegovim imenom ili ciljem i svrhom radi promicanja njegovoga imena, isticanje oznaka i obilježja jugoslavenskoga, totalitarnog komunističkog režima i bilo kakvog drugog djelovanja komunističkih, totalitarnih ustroja i udruga koje svoj ustroj i djelovanje temelje na nasljeđu jugoslavenskoga totalitarnog režima utjelovljenoga u osobi poznatoj kao Josip Broz Tito. Svako promicanje i širenje nasljeđa jugoslavenskoga komunističkoga totalitarnoga režima izrazito je protiv ustavno djelovanje i neposredna je ugroza samih temelja suvremene RH čime i ugroza i narušavanje ustavnih prava i demokratskih slobode građana i demokratskoga nasljeđa i poklada hrvatskoga društva obzirom da je svako promicanje i opravdavanje jugoslvenskoga komunističkog totalitarnoga režima u izravnoj suprotnosti opstanku suverene RH pozivom na članak 135. st.2. Ustava RH koji članak glasi: “Zabranjuje se pokretanje postupka udruživanja Republike Hrvatske u saveze s drugim državama koje bi udruživanje dovelo ili moglo dovesti do obnavljanja jugoslavenskoga državnog zajedništva, odnosno neke balkanske državne sveze u bilo kojem obliku.“ Članak 2 Zabranjuju se manifestacije, isticanje znakova, obilježja ili bilo koje drugo djelovanje pripadnika i pristalica jugoslavenskoga komunističkog totalitarnog režima, komunističkih organizacija i udruga. Ako mjerodavne državne institucije utvrde da registrirana udruga, politička stranka ili neki drugi oblik društvenoga ustroja postupa suprotno odredbi stavka 1 ovog članka, pokrenut će postupak za brisanje iz registra udruga ili će neposredno zabraniti rad takvih ustroja u skladu sa zakonom. Članak 3 Zabranjuje se proizvodnja, umnožavanje, skladištenje, predstavljanje materijala koji veličaju osobu poznatu kao Josip Broz Tito i njegov režim, ili širenje, na bilo koji drugi način promidžbenoga materijala, znakova i obilježja kojima se potiče ili šire nedemokratske ideje, nesnošljivost prema slobodnom, demokratskom izboru građana, nacionalna ili vjerska mržnja i netrpeljivost, promiču se ili opravdavaju komunističke totalitarne ideje i oblici društvenoga ustroja, ili se na drugi način ugrožava, promicanjem jugoslavenskoga komunističkog totalitarnog režima demokratski pravni poredak i ustroj Republike Hrvatske njena državna cjelovitost. Članak 4 Zabranjuje se proizvodnja, umnožavanje, skladištenje, predstavljane, širenje ili na bilo koji drugi način uporaba znakovlja jugoslavenskoga totalitarnog režima kojima se promiču ili opravdavaju ideje, radnje ili postupci osoba koje su osuđene ili osumnjičene za zločine jugoslavenskoga komunističkog totalitarnoga režima od 1945. do 1990. godine. Članak 5 Manifestacijom, isticanjem znakovlja, obilježja ili bilo kakvim drugim djelovanjem pripadnika ili sljedbenika bivšega jugoslavenskog komunističkog, totalitarnog režima, društvenih oblika ustroja i udruga, smatra se svaki organizirani ili spontani javni nastup na kojem se veliča ili potiče na veličanje Josipa Broza Tita i njegovoga totalitarnog režima i na njemu izgrađenoga političkog sustava u vremenu od 1945. do 1990. godine. Članak 6 Izazivanjem, poticanjem i širenjem totalitarizma ili netrpeljivosti u smislu člana 3. ovog zakona smatra se činjenje dostupnim javnosti znakovlja, obilježja, promidžbenoga materijala, povijesnih dokumenata, pravnih akata koji sadrže i veličaju komunistička, totalitarna obilježja i obilježja i znakove nedemokratskoga jugoslavenskog komunističkog političkog sustava. Promidžbenim materijalom, znakovljem i obilježjima iz stavka 1 ovog članka smatraju se osobito: zastave, značke, oznake, crteži, grafiti, znakovi, grbovi, fonografski zapisi, glazbena djela, fotografije, (slikopisi), parole, odore, ili dijelovi odora vojske i milicije i tajnih službi jugoslavenskog totalitarnog komunističkog sustava. Komunističkim totalitarnim društvenim ustrojima ili udrugama iz članka 2 ovog Zakona smatraju se oni društveni ustroji ili udruge koje u svojim statutarnim ili programskim dokumentima pozitivno govore ili šire komunističke totalitarne ideje i postupke bivšega jugoslavenskog totalitarnog političkog sustava. Članak 7 Postojeća imena ulica, trgova, obala, ustanova, plovila i sl. na području Republike Hrvatske, koji na bilo koji način nose ime Josipa Broza Tita, mjerodavne državne službe dužne su ukloniti u roku od 15 dana, računajući od dana stupanja na snagu ovog Zakona. Pod istim uvjetima mjerodavne državne službe dužne su ukloniti kipove, poprsja, spomen ploče i sl. koje predstavljaju Josipa Broza Tita i njegove suradnike s javnih površina, iz ureda državne uprave i lokalne samouprave i ustanova koje se pretežito financiraju javnim sredstvima bilo državnoga bilo proračuna lokalnih i županijskih tijela ili na drugi način koriste javna sredstva. Sve povijesne školske udžbenike, koje u sebi sadrže tekstove ili slike koje na bilo koji način slave i veličaju Josipa Broza Tita u roku od jedne godine, od dana stupanja na snagu ovoga Zakona, zamijenit će se novim udžbenicima koji će biti usklađeni s ovim Zakonom. U istom roku, utvrđenom u prethodnom stavku ovoga članka, uklonit će se svi muzejski sadržaji koji veličaju Josipa Broza Tita i njegov komunistički totalitarni režim. Članak 8 Zabranjuje se ulazak na područje Republike Hrvatske stranim državljanima koji na sebi nose znakovlje jugoslavenskoga komunističkog totalitarnog režima ili znakovlje i oznake toga režima kao i slike ili drugi materijal s likom Josipa Broza Tita u kojem se on veliča. Strani državljani koji postupe kao u stavku 1. ovoga članka u RH odgovarat će za prekršaj. Članak 9 Fizičke osobe, pravne osobe i drugi društveni ustroji imaju dužnost i obvezu pravosudnim tijelima Republike Hrvatske otkriti i svjedočiti o svim dokazima ili spoznajama o mogućem počinjenju zločina jugoslavenskoga komunističkog režima protiv osoba, skupina ili cijeloga hrvatskog i drugih naroda od 1945. do 1990. godine. Članak 10 Pravosudna tijela RH dužna su, sukladno pozitivnom kaznenom postupku, provesti odgovarajuće postupke protiv svih mogućih počinitelja, supočinitelja, nalogodavaca počinjenih zločina za trajanja jugoslavenskoga komunističkog totalitarnog režima. Pravosudna tijela dužna su sukladno odredbama ovog zakona utvrditi radi li kršenjem odredbi zakona se o organiziranom veleizdajničkom djelovanju, rušenju ustavno pravnog poretka RH ili planu stvaranja neke nove jugoslavenske ili druge tvorevine.