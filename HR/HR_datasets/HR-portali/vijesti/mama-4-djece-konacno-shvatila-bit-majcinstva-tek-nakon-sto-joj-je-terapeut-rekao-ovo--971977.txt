Foto: Facebook POZNATA "kraljica" među mamama, australska blogerica Constance Hall, majka četvero djece koja već dulje vrijeme zabavlja javnost svojim postovima i ovog je puta "razvalila". Samo što je ovaj put zabava izostala, a ostalo je nešto puno važnije - činjenica koja će vam se svidjeti jer će vas utješiti. Sve vas mame koje ponekad imate osjećaj da pucate po šavu.  S četvero djece ni Constance nije iznimka. Neprospavane noći, dnevni raspored gušći od guste magle, često neukrotiva djeca i naravno - kao nuspojava svega toga javlja se misao "ne znam za druge, ali ja se ne osjećam kao dobra mama".  Sve dok joj dječji terapeut nije uputio kompliment - "Mama, vaša su djeca tako dobra!" Tek se tada pogubila u osjećaju što je dobro, a što ne, pa se pred smirenim terapeutom stala opravdavati - "Dobra? Imam osjećaj da će me djeca stjerati u ludaru ponekad. Navečer kada legnem mrtva umorna nemam pojma što sutra slijedi i jedino mi je pitanje u glavi - gdje ću naći još malo strpljenja i energije za preživjeti sljedeći dan. Eto, toliko se "dobrom" osjećam".  Napisala je to u postu u kojem je, naravno, slijedio i taj čaroban odgovor koji je promijenio sve.  "Poslušajte me. Bebe plaču jer je to njihov način komunikacije. Malo veći klinci stalno vrište, a ovi koji se bliže tinejdžerskim godinama stalno pak gunđaju i prigovaraju. A mame - one gunđaju ispod glasa jer moraju nešto reći - i to je način na koji svatko od vas komunicira. A sad zamisli da je drugačije. Zamisli da svi vi - šutite. Zamisli tu situaciju, pa mi reci sama je li bolje imati kuću punu vrišteće, zdrave djece, djece koja prigovaraju i mama koje pucaju na razna pitanja i zahtjeve. Ili - imati kuću punu djece i tišinu - tihe bebe, sramežljive i bojažljive klince, tinejdžere koji svoje probleme rješavaju vani i nikada nisu kod kuće i s njima roditelje koji šute, zatvoreni jedni prema drugima, s problemima o kojima se ne priča. Razmisli o tome.  A to što misliš da ćeš zbog djece nekada prolupati - hajde razmisli i o tome. Nisi li možda i prije njih bila malo luckasta? Možda ih baš zbog toga imaš toliko?!" Dosta pitanja i pravi odgovori, zar ne?  Ne čudi stoga da je i Constance na kraju konstatirala - "i samo tako, odjednom, osjećala sam se kao jako dobar roditelj".  Zato duboko udahnite i samo nastavite s time što radite - dobri ste u tome, znajte!