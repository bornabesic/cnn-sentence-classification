Michel de Nostredame, poznatiji kao Nostradamus, predvidio je mnoge povijesne događaje, smatraju mnogi, pa se u njegova proročanstva ubrajaju i Hitler i Napoleon, ali i mnogi ratovi, prirodne katastrofe i kompjuterski virusi.  Nostradamus je vizije počeo dobivati u vrlo ranoj životnoj dobi, a "dobivao ih je" dok je gledao u zdjelu s vodom.  Ovaj francuski liječnik, rođen kao Židov, vjerojatno bi ostao potpuno nepoznat da mu od kuge nije preminula žena i dvoje djece. Nakon njihove smrti, spas i tračak nade za sebe potražio je izvan granica Francuske, lutao je Europom i počeo se baviti mešetarstvom, astrologijom i proroštvom. Godine 1555. objavio je svoju prvu knjigu "Proročanstva" koju je napisao u stihovima, a svaki katren predviđa neko događanje iz budućnosti. Neki smatraju da je prorekao i pobjedu Donalda Trumpa na američkim predsjedničkim izborima, a postoje i proročanstva i za 2017. u koju smo friško zakoračili.... Evo Nostradamusovih stihova koji bi se trebali odnositi na 2017. godinu.... Poplave i suša "40 godina duga neće biti viđena. 40 godina će biti viđena svaki dan. Suhe zemlje će  biti sve više, a i velikih poplava kad duga bude viđena" Grmljavina i konflikti "Velik čovjek će pasti u danu od snažnog udara groma. Zao čin proreknut je od nositelja peticije. Prema predviđanju, drugi će pasti u noćnim satima. Konflikti u Remusu u Francuskoj i Londonu, a kaos u Toskani" Bitka u suton "Ne tako dugo, prije nego što sunce zađe, bitka će započeti. Velika će nacija biti nesigurna. Savladani, morska luka neće dati odgovor, most i grob će biti u stranim zemljama" Mali odmor na Zemlji "Pošasti ugašene, svijet će postati manji, dugo će zemlje biti nastanjene u miru. Ljudi će sigurnije putovati kroz nebo (preko) zemlje i mora, ali onda će ratovi ponovno započeti" Kraljevski skandal "Pisma su pronađena u kraljevskoj škrinji bez potpisa i imena autora. Prevara će prikriti ponude tako da ne saznaju tko je ljubavnik" Neobična verzija životinjske farme "Lisica će biti izabrana, a da ne izgovori nijednu riječ, glumeći svetost u javnosti nakon čega će ni iz čega postati tiranin, stavljajući nogu na grlo najvećim ljudima" Oslabljeni zapad "Dva puta postavljen i dva puta oboren Istok će također oslabiti Zapad. Njegov protivnik, nakon nekoliko bitaka progonjen morem, past će u vrijeme prijeke potrebe"   Ruski profesor, matematičar Peter Turchin sa Sveučilišta Connecticut, matematičkim je metodama predvidio kraj civilizacije.  Kako piše Daily Mail, on tvrdi da matematika, koliko god to nekima zvučalo nestvarno, može itekako dobro objasniti ljudsko ponašanje, a on je to napravio koristeći se metodom tzv. kliodinamike. Turchin je proučavao prošlost, a prije tri godine svoja je saznanja upotrijebio za predviđanje budućnosti. Tvrdi kako je pred svijetom vrijeme velikih političkih komešanja.  – Društvena nestabilnost i političko nasilje eskalirat će u 2020-ima, a nedavno održani američki izbori dokazuju da u tim predviđanjima ima istine. Ovim metodama nemoguće je sa sigurnošću reći što će sve dogoditi, ali mogu se najaviti trendovi – objasnio je američki profesor ruskog porijekla. Jedan od faktora koji najviše zabrinjava, a već je prisutan u svijetu, jest dominacija elite. Turchin kaže kako je broj bogatih sve veći, što dodatno povećava jaz između slojeva u društvu, a kao posljedice toga navodi sve lošiji životni standard, nekvalitetnu zdravstvenu njegu i veće životne troškove. – Umjesto da to doživljavamo kao najavu za apokalipsu, ovu teoriju trebali bismo doživjeti kao upozorenje i napraviti sve što je u našoj moći da zaustavimo zlu kob koja nam prijeti, objasnio je profesor. >>Amerikance zabrinulo proročanstvo Babe Vange: Hoće li Trump postati predsjednik? 