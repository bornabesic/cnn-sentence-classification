U prometnoj nesreći koja se jučer, oko 19 sati, dogodila na državnoj cesti D2 jedna osoba je smrtno stradala na mjestu nesreće, a druga je radi težine zadobivenih ozljeda preminula u KBC Osijek. Kako navodi policija prometna nesreća se dogodila kod skretanja za Ovčaru kada je 48-godišnji državljanin Makedonije teretnim vozilom kojim je upravljao pretjecao osobno vozilo. U tom trenutku iz suprotnoga smjera nailazio je drugi osobni automobil koji je upravljala 58-godišnjakinja iz Tovarnika. - Kako bi izbjegla udar u teretno vozilo 58-godišnjakinja je vozilom prešla na lijevu stranu kolnika te je došlo do udara teretnog vozila u desnu bočnu stranu vozila koje je odbačeno na zelenu površinu. Na mjestu prometne nesreće 58-godišnjakinja je preminula, dok je putnica u vozilu, 53-godišnjakinja iz Sotina, preminula u KBC Osijek, navode iz PU vukovarsko-srijemske.    