Proteklih dana medije u Južnoj Africi zaokuplja nevjerojatan slučaj silovanja jednog mlađeg muškarca u režiji jedne ženske bande. Nesretni 23-godišnjak pronađen je kako polugol leži na jednoj livadi kraj glavnog grada Pretorije. Prije toga prošao je strašnu torturu organiziranu od strane tri djevojke. Pakao je trajao puna 72 sata. - Izgledao je iscrpljeno i traumatizirano - rekli su iz policije nakon čega su otkrili detalje ovog pomalo bizarnog slučaja. Sve je, kako prenosi britanski The Sun, počelo kada je muškarac odlučio podijeliti taksi s trima djevojkama. - Usred vožnje taksist je odlučio promijeniti rutu, a mladića je zamolio da sjedne na suvozačko mjesto. Nakon toga mu je jedna djevojka zabila injekciju s nepoznatom supstancom u leđa - priča glasnogovornica policije Colette Wellback. Mladića je supstanca uspavala, a probudio se u krevetu u nekoj nepoznatoj sobi. - Počele su se redati na njemu. Svaki put kad je završio s jednom tjerale su ga da pije energetska pića prije nego što je druga došla na red, otkrila je Wellback. Nesretnik se policiji potužio da mu nisu dale spavati i da su ga konstantno 'šopale' energetskim pićima. Puna tri dana! - Prestao sam brojati koliko puta su me silovale - jadao se mladić. Iz policije su napomenuli kako su predani slučaju i da pokušavaju otkriti je li bilo još žrtava ove ženske bande, za čijim članicama još tragaju.