Novim bombardiranjima u Alepu Rusija je jučer obilježila godinu dana vojne intervencije u Siriji. Rusija je odigrala značajnu ulogu na sirijskom bojnom polju. Netom prije ruskog uplitanja, činilo se da su snage sirijske vlade predvođene predsjednikom Basharom al-Asadom pred potpunim kolapsom.  ISIL je tada zauzeo 50 posto sirijskog teritorija, štoviše, prijetio je ulaskom u glavni grad Damask. Nakon potpore Rusa, stvari su se preokrenule. Sirijska vojska oslobodila je Palmiru, velika područja u provinciji Homs, istočnu Gutu, područja oko Latakije i sada je već nadomak uspostave potpune kontrole nad Alepom. Sirija je danas postala uporište utjecaja Moskve u regiji. U godinu dana ruske vojne intervencije u Siriji više od 9300 osoba, među kojima 3800 civila, ubijeno je u udarima ruskog zrakoplovstva. Među ostalim žrtvama je 2746 boraca Islamske države i 2814 pripadnika različitih pobunjeničkih i islamističkih skupina. >> Alep uspoređuju s Vukovarom: dvomilijunski grad je u ruševinama, a stanovnici su bez vode, struje i hrane 