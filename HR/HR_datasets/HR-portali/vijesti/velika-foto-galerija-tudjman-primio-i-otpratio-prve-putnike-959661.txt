«»Foto: Borna Filić/Pixsell JUTROS još prije pet sati prvi su putnici došli na novi terminal Zračne luke Franjo Tuđman. Bili su to oni koji su avionom Croatia Airlinesa u 5.50 sati putovali za Dubrovnik. Vrlo brzo nakon toga na Tuđmana je sletio i prvi avion. Bio je to let Qatar Airwaysa iz Dohe koji je u Zagreb sletio u 06.35 sati. > Otvoren Franjo Tuđman Croatia Airlines, koja ima i najveći udio u ukupnom prometu zagrebačke zračne luke, imala je i posljednji odlazni let sa starog terminala, i to let za Split u ponedjeljak, 27.03.u  22.10. sati. Nakon što je na postojeći terminal sletio i posljednji dolazni let, Czech Airlinesa iz Praga u 23.25, svo je poslovanje u jednoj noći sa starog na novi putnički terminal.