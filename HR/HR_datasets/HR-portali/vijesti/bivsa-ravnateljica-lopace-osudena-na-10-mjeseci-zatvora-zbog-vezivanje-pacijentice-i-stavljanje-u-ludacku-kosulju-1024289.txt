U razdoblju od 9. rujna 2005. do 13. svibnja 2008. godine pacijenticu Anu Dragičević s dijagnozom poremećaja u ponašanju bez suglasnosti i privole tada punoljetne djevojke, prisilno je hospitalizirala u navednoj ustanovi bez da je prethodno utvrdila postoje li razlozi za to. Bivša ravnateljica Psihijatrijske bolnice Lopača, specijalistica psihijatrije Mirjana Vulin (68), nepravomoćno je osuđena na deset mjeseci bezuvjetnog zatvora. »Kriva je jer je kao doktor medicine, iz nehaja, obavljajući zdravstvenu djelatnost primijenila očito nepodobno sredstvo i način liječenja i nije postupila po pravilima zdravstvene struke. Nesavjesno je postupala, zbog čega je postojeća bolest drugoj osobi znatno pogoršana. Stoga je počinila jedno produljeno kazneno djelo protiv zdravlja ljudi nesavjesnim liječenjem« – tim riječima sutkinja, u ovom procesu Damira Delost, obratila se okupljenima u sudnici, prenosi Novi list.  U razdoblju od 9. rujna 2005. do 13. svibnja 2008. godine pacijenticu Anu Dragičević s dijagnozom poremećaja u ponašanju bez suglasnosti i privole tada punoljetne djevojke, prisilno je hospitalizirala u navednoj ustanovi bez da je prethodno utvrdila postoje li razlozi za to. Protuzakonito je donijela odluku o njezinom zadržavanju, a o tome nije obavijestila niti nadležni Županijski sud. Trajanje hospitalizacije bilo je apsolutno nesrazmjerno medicinskim indikacijama zbog kojih je provođeno, a u tom vremenu je u okviru psihofarmakološkog tretmana ordinirala konzumaciju vrlo potentnih antipsihotika, a koji su indikacijsko područje isključivo »pravih« duševnih bolesti, a ne područje poremećaja ličnosti. Dr. Vulin je i protivno Zakonu o zaštiti osoba s duševnim smetnjama insuficijentno (nedostatno, op.a) vodila liječničku dokumentaciju o poduzetim mjerama terpijsko sigurnosnih intervencija, a nije o njihovoj primjeni obavještavala roditelje, niti vodila dokumentaciju o ordiniranju psihofarmakološke terapije U njezinu liječenju primjenjivala je sredstva fizičke sile vezivanjem i fiksiranjem, trbušnim pojasom, trakicama za ruke i noge te »luđačkom košuljom« što je kod pacijentice dovelo do razvoja bolesti i uspostave dijagnoze posttraumatskog stresnog poremećaja u vidu intenziviranja psihičkih smetnji i nestabilnosti koje su se manifestirale kroz simptome koji uključuju epizode ponovnog proživljavanja traume nametljivim sjećanjima, snovima, izbjegavanja situacija i aktivnosti koje podsjećaju na traumu Slučaj je dospio u javnost prije devet godina kad je djevojka ispričala kakve je grozote ondje proživjela. 