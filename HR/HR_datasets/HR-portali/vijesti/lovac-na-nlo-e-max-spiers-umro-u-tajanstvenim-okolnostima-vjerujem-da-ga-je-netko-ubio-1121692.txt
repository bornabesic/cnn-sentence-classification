Britanski lovac na NLO-e pronađen je mrtav u tajanstvenim okolnostima nedugo nakon intervjua u kojem je govorio o teorijama zavjere, a njegova majka sada tvrdi da je ubijen. Kako piše Mirror, Max Spiers pronađen je mrtav na sofi u Poljskoj samo nekoliko dana prije nego što je trebao održati predavanje o teorijama zavjere. Spiers je također samo nekoliko dana prije smrti svojoj majci Vanessi Bates poslao poruku: "Tvoj dečko je u nevolji. Ako mi se išta dogodi, istraži". Bilo je to u lipnju, a Bates sada tvrdi da je njezin sin otrovan. - Čini se da nije pretrpio neke očite fizičke ozljede, ali možda je polako otrovan, zbog čega su rezultati toksikoloških testova autopsije toliko važni - rekla je 63-godišnjakinja. - Vjerujem da ga je netko ubio - dodala je. Iako je proglašeno da je Spiers umro prirodnom smrću, Bates vjeruje kako su mu njegove istrage NLO-a i vladinih zataškavanja donijele neprijatelje koji htjeli da umre. - Max je bio u vrlo dobroj formi i bio je zdrav, a navodno je samo odjednom umro na sofi. Sve što imam je potvrda o smrti od poljskih vlasti da je bila riječ o prirodnoj smrti, ali nije provedena autopsija, pa kako onda to mogu reći? - pita se majka. >> Zaboravite na privatnost: Na ove načine vas promatraju, prate i špijuniraju