Kandidati za najvažnije državne funkcije u novoj američkoj administraciji su i članovi obitelji novog američkog predsjednika Donalda Trumpa. Trumpova supruga Melania i djeca iz prvog braka s Ivankom Trump bili su intenzivno uključeni i u kampanju. Trump ima veliku obitelj: petero djece iz tri braka, osmero unuka. Velika i raznorodna obitelj predsjednika konzervativne Amerike bitno je drugačija od obitelji Baracka i Michelle Obama, roditelja dviju kćeri koje su u vrijeme kad je Barack Obama osvojio prvi mandat 2008. imale 8 i 10 godina. Otac nas čitav život priprema za preuzimanje biznisa, izjavio je u ožujku Donald Jr. Sa 13 godina je zaradio svoj prvi novac: kad smo nešto htjeli, morali smo to zaraditi, ispričao je jednom novinarima. Donald Jr je oženjen s manekenkom Vanessom Kay Haydon, otac petoro djece. Svakog ponedjeljka u 7 ujutro Donald se nalazi sa sestrom Ivankom i bratom Ericom: doručkuju na 25 katu Trump Towera na Manhattanu i dogovaraju se o planovima za taj tjedan. Ivanka se bavi prije svega hotelima u vlasništvu Trump Organisationa, Eric je zadužen za golf resorte, a Donald mlađi za ostale poslove s nekretninama. Unutar Trump Organisationa posluje oko 500 firmi, među kojima su i neke sa sjedištem u Saudijskoj Arabiji ili Kini. Najmlađi potpredsjednik Trump Organisationa, zadužen za golf resorte. Njegova supruga Lara Yunaska je televizijska producentica, židovskog porijekla. Na njujorškom Georgetownu Eric je završio financije i management, pripremajući se za preuzimanje očevog poslovnog carstva. Strastveni je lovac, rado odlazi na safarije u Africi. Kćer rođena u drugom Trumpovom braku s američkom glumicom Marlom Maples tabloidi nazivaju Trumpovom zaboravljenom kćerkom, jer se najmanje od njegove djece pojavljuje s ocem u javnosti. I ona je poput starije sestre neko vrijeme radila kao model, a usput je diplomirala sociologiju. Pamti se da je imala kratki govor na konvenciji Republikanske stranke u Clevelandu. Melania Trump, supruga čovjeka koji je veći dio kampanje zasnivao na bijesu protiv imigranata, slovenska je manekenka. Melania već deset godina ima američko državljanstvo. Sin Barron (10) navodno jednako dobro govori slovenski i engleski, a često ga čuva baka. Melanijini roditelji bili su pored Donalda Trumpa u noći izborne pobjede. Melania je nekoliko puta javno ustala u obranu supruga kad bi mu ankete pokazale pad rejtinga zbog ženomrzačkih ispada. Mediji su je napali kad je na republikanskoj nacionalnoj konvenciji u srpnju držala govor, koji je dobrim dijelom prepisan iz govora koji je Michelle Obama 2012. godine držala na demokratskoj konvenciji. Za nju kažu da ima Trumpovu vještinu vođenja biznisa, ali ne i njegov bombastični temperament. I ona je radila kao model, ali je i diplomirala ekonomiju. Ima svoju modnu liniju, s kojom je zaradila 100 milijuna dolara. Kćer Ivanka najvjerojatnije će preuzeti upravljanje očevim poslovnim carstvom nakon što u siječnju Donald Trump položi prisegu i preuzme funkciju. Trumpova kćer iz braka s Ivankom Trump i dosad je bila u upravi Trump Organisationa, tvrtke koja upravlja kompanijama novoizabranog američkog predsjednika. Trump je nju i njena dva brata, Donalda Juniora (38) i Erica (32), postavio za izvršne predsjednike korporacije. Nije samo figurirala na toj poziciji, bila je uključena u nekoliko velikih poslovnih operacija u zadnje vrijeme. Zbog njene uloge u kampanji mnogi su je nazvali "istinskom prvom damom". S mužem Jaredom Kushnerom ima troje djece. Trumpov zet, Ivankin suprug, (nije na slici) vlasnik je konzervativnog časopisa New York Observer, također multimilijunaš. I on je imao važnu ulogu u Trumpovoj kampanji kao politički savjetnik. Smatra se da ima najveći utjecaj na Trumpa od svih članova obitelji. Kushner je ortodoksni Židov, a i Ivanka je prešla na židovstvo prije udaje 2009. Kreirao je digitalnu strategiju za Trumpovu kampanju, a smatra se da Trump svoju pobjedu velikim dijelom duguje baš umješnosti komuniciranja preko socijalnih mreža.