Vrdoljaka je, kaže, zvao, ali se nisu uspjeli naći Prvi čovjek SDP-a Davor Bernardić pojavio se u stožeru novog-starog gradonačelnika Rijeke, Vojka Obersnela te mu je osobno čestitao kao vjerojatnom pobjedniku, sudeći prema izlaznim anketama. Tijekom obraćanja javnosti poslao je oštre poruke HNS-u i Ivanu Vrdoljaku. “Zahvaljujem svim koja si nam dali povjerenje. Čestitam na pobjedi Vrkiću i Obersnelu, nadamo se pobjedi Mrak-Taritaš. Ali moram spomenuti da je Anka, nažalost, bila žrtva lutanja HNS-a između ljevice i desnice… Ta stranka ima jasno određenje lijevog liberalnog centra, oni su naši partneri i vjerujem da neće tako lako ući u ralje HDZ-a. To bi bio presedan nezabilježen u hrvatskoj političkoj povijesti, jedan sumanuti potez”, izjavio je Bernardić, dodajući da je SDP spreman za nove parlamentarne izbore. “Nadam se da će biti razumni i da će odbaciti špekulacije da će u koaliciju s Plenkovićem. Želim naglasiti da mi u SDP-u imamo najveći koalicijski potencijal, spremni smo izvući zemlju iz krize. Počelo je sve padati, gospodarske procjene nisu dobre, Vlada bez četiri ministra jednostavno ne funkcionira. Nema stabilne većine, ako je uopće ima, ali pričekajmo što će reći kolege iz HNS-a”, rekao je Bernardić koji je naglasio da je Vrdoljaka zvao, ali da se nisu uspjeli naći. Did you find apk for android? You can find new Free Android Games and apps.