Talijanski mafijaši zarađuju na trgovini drogom u Italiji toliko novca koliko Fiat zaradi od prodaje automobila, ali s tim da oni ne moraju plaćati visoke poreze, priopćio je danas ured tužitelja za borbu protiv mafije. Iznoseći procjene UN-ovog Ureda za drogu i zločin, tužitelji su izjavili da mafija, koja kontrolira trgovinu drogom u Italiji, godišnje zaradi više od 32 milijarde eura.  U godišnjem izvješću ureda tužitelja za borbu protiv mafije navodi se da je to "kao da glavni nacionalni proizvođač automobila zajedno sa svojim dobavljačima, pružateljima usluga i salonima isplati sve plaće i proizvede sve bez da to zavede u knjige i bez poštivanja propisa, a zatim sve proda i reinvestira bez plaćanja poreza". "Mala je razlika u tome da je margina profita za trgovce drogom barem 10 puta veća od one bilo kojeg industrijskog proizvođača!." >> Novčanice od 500 eura mogle bi se povući iz optjecaja zbog mafije 