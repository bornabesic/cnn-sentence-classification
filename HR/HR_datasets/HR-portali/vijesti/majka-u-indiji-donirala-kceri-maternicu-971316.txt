Screenshot: YouTube ŽENA u Indiji donirala je maternicu svojoj 21-godišnjoj kćeri u prvoj uspješnoj transplantaciji maternice u toj državi.  Nakon što je otkrila da je njena kći rođena bez maternice, 43-godišnja majka se odlučila podvrgnuti vrlo rijetkoj operaciji.  Do sada samo 5 uspješnih transplantacija u svijetu, odnosno Švedskoj  Transplantacija maternice do sada je uspješno obavljena samo pet puta, a sve ih je obavio isti medicinski tim iz Švedske.   Posljednju uspješnu transplantaciju obavio je doktor Shailesh Puntambekar u bolnici Galaxy Care u indijskom gradu Pune. Doktor je za CNN izjavio da je operacija trajala 9 sati te da su obje pacijentice u stabilnom stanju.  Jedna od svakih 5000 žena rađa se bez maternice  Otprilike jedna od svakih 5000 žena rađa se bez maternice. Ovo stanje naziva se Mayer-Rokitansky-Küster-Hauser sindrom.  Pet uspješno operiranih pacijentica rodilo je šest zdravih beba. SAD, Njemačka, Saudijska Arabija i Turska su među državama koje su pokušale obaviti transplantacije maternice, ali do Indije jedina je uspješna bila Švedska.