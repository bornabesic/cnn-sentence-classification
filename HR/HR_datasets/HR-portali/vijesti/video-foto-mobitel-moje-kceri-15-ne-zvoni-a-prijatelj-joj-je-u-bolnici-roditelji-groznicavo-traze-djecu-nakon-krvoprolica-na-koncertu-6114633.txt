MANCHESTER - Eksplozija je odjeknula samo nekoliko centimetara od mene dok smo odlazili s koncerta. Dijelovi ljudskog lica razletjeli su se posvuda, bili su u mojoj kosi, na mojoj torbi. U kosi još uvijek pronalazim djeliće tko zna čega. Nikad ne očekuješ da će ti se to dogoditi, ali ovo je dokaz da se može dogoditi svakome, potreseno je ispričala Abby Mullen novinarima Daily Maila nakon strahovite eksplozije koja je na koncertu američke pjevačice Ariane Grande u Manchester Areni ubila najmanje 22 osobe.   - Taj zvuk, krv, ljudi koji izbezumljeno trče okolo, a fale im dijelovi tijela i dijelovi kože, neće mi izlaziti iz glave još dugo vremena, niti bilo kome tko je bio tamo, rekla je. Zatvori Slika 1/26 Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, SWNS Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. TWITTER.COM/HANNAWWH/via Reuters TV / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS   Gary Walker iz Leedsa čekao je sa suprugom u predvorju da završi koncert na kojemu su bile njegove dvije kćeri.   - Čuli smo zadnju pjesmu, ljudi su počeli izlaziti i onda smo najednom vidjeli ogroman bljesak i onda eksploziju, dim. Zaboljelo me stopalo i noga, a moja je supruga rekla da mora leći. Zadobila je ranu u predjelu trbuha, a moguće je da je slomila nogu. Bio sam udaljen samo tri metra od eksplozije, čudo je da nisam gore prošao, rekao je Walker. Prema njegovim riječima, eksplodiralo je blizu vrata u predvorju, odmah do dućana, a staklo i metalni vijci završili su na podu.   - Metalni vijci mora da su bili u eksplozivnoj napravi, nisu mogli biti niotkud drugdje.   - Svi su počeli trčati, plakali su. Bilo je vrlo potresno.   Njegove kćeri Abigail i Sophie javile su mu se mobitelom, a trenutak kad je čuo svoje kćeri opisuje nevjerojatnim.   Preplašeni roditelji i drugi članovi obitelji panično su počeli tragati za svojim najmilijima nakon eksplozije u Manchester Areni. Prema nekim izvješćima, najmanje 50 djece, koja su bila na koncertu bez pratnje, smješteni su u obližnji hotel Holiday Inn.   Olivia Campbell (15) išla je na koncert s najboljim prijateljem Adamom Lawlerom, koji je zbog ozljeda smješten u bolnicu, no njezina majka Charlotte još uvijek ne zna što se s njom dogodilo. Njezin mobitel ne zvoni, a poziv svim bolnicama u okolici završio je neuspješno, nigdje nisu primili njezinu kćer.   - Policija mi je rekla da ju smatraju nestalom. Ona zna moj mobitel napamet tako da vjerujem da bi me nazvala da mi se javi, ako ga je izgubila. Nema nikakvih vijesti o njoj. Ne preostaje mi ništa drugo nego da čekam.   Prijatelj i članovi obitelji uključili su se u potragu za nestalom Olivijom, djevojkom duge smeđe kose i piercingom u nosu.   Uz pomoć hashtaga #MissinginManchester ili #ManchesterArena na društvenim mrežama objavljuju se fotografije ljudi uglavnom djece koja se smatraju nestalima nakon koncerta.   Policija u Manchesteru otvorila je telefonski broj 0161 856 9400 za sve koji traže informaciju o članu obitelji koji je bio na koncertu. Mnogi stanovnici Manchestera nude smještaj svima koje je zadesila velika tragedija, jer na koncert u Manchester stigli su i obožavatelji iz drugih dijelova Britanije, ali i Europe.   Kako je noć odmicala, mnogi su tinejdžeri već stupili u kontakt sa svojim roditeljima.