Miroslav Gronych, 37-godišnji pilot zrakoplovne kompanije Sunwing, uhićen je u subotu prije polijetanja u Kanadi jer su mu izmjerili tri puta više alkohola u krvi nego što je dozvoljeno, piše BBC.  Zaposlenici zrakoplovne kompanije su primijetili da se pilot ponaša čudno, a potom se i onesvijestio u kokpitu prije nego što je trebao poletjeti iz kanadskog Calgaryja za Meksiko.  Nakon što se onesvijestio u kokpitu, kabinsko osoblje je pozvalo policiju koja ga je odnijela iz zrakoplova. Sue Walker kazala je Calgary Sunu da su njezin sin Jared i njegova supruga Amanda bili u zrakoplovu te su im kazali da pilot ima gripu.  - Mislim da bi pilot trebao biti optužen za pokušaj ubojstva 105 ljudi koji su se nalazili u zrakoplov - kazala je Sue.  >>Rusija tuguje za žrtvama, a ministar otkrio razloge zrakoplovne tragedije. Objavljen i video s mjesta nesreće >>Završila je istraga, evo tko je odgovoran za nesreću u kojoj su poginuli igrači Chapecoensea 