Foto: Patrik Maček, Robert Anić/Pixsell  IAKO još uvijek nisu poznati svi detalji sastanka na temu sudbine Agrokora, koji se početkom ovog mjeseca održao u Vladi, nije teško zaključiti o čemu bi to Ivica Todorić mogao razgovarati s premijerom Plenkovićem i ministrima zaduženim za financije i gospodarstvo.  >> Tajni sastanak u Vladi: Todorić mora otići, a država neće spašavati Agrokor  >> Vlada se oglasila o tajnom sastanku s Todorićem  >> Banke će spasiti Agrokor, a za gazdom Todorićem pustiti vodu i spustiti dasku  Naime, prije nekoliko tjedana specijalizirani portal Debtwire, koji se bavi dugovima kompanija, objavio procjene neimenovanih Agrokorovih vjerovnika koje kažu da Todorićeva kompanija ima obveze prema državi za PDV u visini od oko 800 milijuna eura, dok je u izvješću za prva tri kvartala 2016., gotovina kojom kompanija raspolaže iznosila 300 milijuna eura.   Vjerovnici strahuju hoće li Agrokor, zbog te razlike, imati dovoljno novca za servisiranje svojih obveza.   Hoće li Marić otjerati Todorića u stečaj?  Kada se uz to uzmu u obzir i informacije o kašnjenju plaća u kompanijama iz sustava Agrokora, koje gotovo svakodnevno pristižu, jasno je da bi prvi vjerovnik koji bi mogao "sjesti" na Todorićeve bankovne račune upravo država, odnosno Ministarstvo financija, koje vodi Todorićev bivši zaposlenik  Zdravko Marić. Zabavna situacija, nema što.  Još prošlog tjedna poslali smo upit Agrokoru kako stoje s isplatom plaća i iznosom PDV-a koji trebaju platiti, no nismo dobili nikakav odgovor.  Ključna rejting agencija Standard& Poor's prije tjedan dana srezao je rejting Agrokora s B na B- s negativnim izgledima. Njih ne brinu tekuće obveze kompanije, već dugovi koji dolaze na naplatu 2018. godine. Prije toga mu je i rejting agencija Moody's snizila rejting iz sličnih razloga.  Država i da želi, ne može pomoći Agrokoru jer bi to bilo suprotno pravilima EU, a i zašto i bi?  Todorić je već više puta propustio priliku da se sam spasi - proda neku od kompanija ili, kao što se očekivalo, pokrene javnu ponudu dionica nakon preuzimanja Mercatora i dobije gotovinu.