Gospodo iz Mosta, vjerovala sam vam, više ne. Podržali ste ovaj Plenkovićev ili EU nezakon i biti ćete suodgovorni za njegove dalekosežne posljedice. Nikada nisam mislila da ću izgovoriti i napisati ovu rečenicu jer sam podržavala i dala svoj glas, na zadnjim i predzadnjim parlamentarnim izborima, upravo njima. Jučerašnja rasprava o donesenom zakonu kojim vlada želi zaštititi Ivicu Todorića, najvećeg hrvatskog lopova i kriminalca koji je doveo u pitanje budućnost cijele države, a tim i njenih građana otvorila mi je oči. Zastupnici Bunjac, Pernar, Vrdoljak, Bernardić, Maras, Lalovac…i drugi svjesni situacije, branili su interese hrvatskih građana za razliku od zastupnika Mosta čije izlaganje ‘poštenih zastupnika’ treba svesti na latinsku poslovicu ‘Acta est fabula’ (predstava je završena). Mostovi političari pokazali su i dokazali da su savršeni političari koji su u samo dvije vlade sukreirali najgore odluke po građane Hrvatske, a izbjegli svaku političku odgovornost. Tako barem misle, jer prepustiti Miru Bulju, kojemu nije jača strana redoslijed sintaktičkih kategorija u jednostavnoj ili složenoj rečenici, da (o)brani Plenkovićev ‘Lex Todorić’, čisto je podcjenjivanje zdrave pameti hrvatskih građana i potvrđuju izreku da je društvo uvijek u opasnosti kada oni koji ne vole slušati dobiju pravo odlučivati ili zapovijedati. Mostovci su nažalost dobru staru dalmatinsku izreku ‘magarac i čovik znaju više od čovika’ zamijenili onom drugom ‘magarac gladi magarca’. Jer kako shvatiti da su u samo dvije godine digli ruke za tri ključne vladine odluke koje se tiču svih građana Hrvatske: za Oreškovićev prijedlog rasprodaje strateških tvrtki, za porez na nekretnine i za ovaj Plenkovićev ‘Lex Todorić’. Kaznena prijava koju je podnio Petrov kao i blokada Agrokora od strane Orbica, u vlasništvu također privatizacijskog lopova Branka Orlića koji sponzorira Most, je najobičnija preduskrsna Soros prskalica. Pravičnost je osnova vladavine, a zakonitost temelj države, rekli su veliki ljudi. Gdje je tu pravednost kad ovaj Plenkovićev brzinski zakon, koji nam je zahvaljujući MOST-u još brže uvalio, štiti glavnog lopova odgovornog za velika sranja koja nas čekaju, a uništiti će sve dobavljače i OPG proizvođače. Što o tome misle i komentiraju građani može se iščitati iz komentara Željka Huljeva koji sve govori: Ludilo! Državu nam u kriznim situacijama vodi DJ…Još samo da se Sabor po ljeti preseli na Zrče. Einstein je rekao da se značajni problemi s kojim se suočavamo ne mogu riješiti na razini razmišljanja koje je probleme stvorilo. Život treba razumjeti unazad ali se mora živjeti samo unaprijed. Stalno vraćanje mnogih zastupnika u 90-e je razvodnjavanje životnih problema a jedini intelektualni alat s kojim raspolažu je čekić jer im očito svi problemi izgledaju kao čavli. Melius non incipient, quam desinunt – Bolje ne počinjati, nego stati na pola, latinska je izreka. Ova vlada će sigurno stati na pola puta svoga lexa i biti će zanimljivo vidjeti koliko će svoju „dance glazbu“ naplatiti stručnjak Antonio Alvarez III. Za one koji ne znaju, tvrtka njegovog oca ugasila je Lehman Brothers. Lehman Brothers se nije spasio, nego je ugašen, a za ‘restrukturiranje’ su naplatili 1,4 milijarde $ – novca poreznih obveznika. Taj je stečaj bio najskuplji u američkoj povijesti! Možda ovaj izglasani zakon (zapisali smo koji su ga ‘botovi’ izglasali) restrukturiranja, odnosno neminovnog stečaja Agrokora, bude još skuplji od stečaja Lehman Brothersa. Jer mi u svemu moramo biti prvi. Ako nakon ‘Lexa Agrokor’ država i hrvatski građani ipak prežive, vi Mostovci sigurno nećete jer hrvatski narod pamti. Gospodo iz Mosta, stvarno mi vas je dosta, vjerovala sam vam, više ne. Podržali ste ovaj Plenkovićev ili EU nezakon i biti ćete suodgovorni za njegove dalekosežne posljedice. I da zaključim citatom narodnog pjesnika i novinara Stipe Krce ‘ Naši političari su izuzetni glazbenici. Stalno sviraju o blagostanju i boljem sutra koristeći instrument koji najviše vole – instrument vladanja. Glazbena ljestvica im je potpuno nepoznata, no u tančine su upućeni u skalu za pljačku državne imovine. Toliko su zaneseni sranjem da nikada ništa ne povlače, ni odgovornost ni vodu’ i izjavom Mirele Holy kojima je počastila svoje bivše kolege, citiramo: Mediokriteti, klimavci, čovječuljci, političke gladuše, demoni, licemjerni politički lažljivci, spletkaroši, anakonde, aligatori i kajmani, pohlepne i okrutne zvijeri, omraženi i pokvareni, mrcine, monstrumi, toksične Aliene, poltroni, iscjetci….a žene su ženturače i ambiciozne političke kučke najodioznije…. Vrijeme će vrlo brzo pokazati tko je tko? Komentar izvorno objavljen na stranici Istinom protiv laži! 