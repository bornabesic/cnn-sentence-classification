Foto: Instagram ŽELITE podignuti kombinaciju u trenu?  Posegnite za jednim popularnim komadom nakita, a tu mislimo na naušnice. Imala probušene uši ili ne, modni stručnjaci ističu kako bi svaka žena u svojoj kutijici s nakitom trebala imati ova 3 modela naušnica. 1. Okrugle Tzv. hoop naušnice rasturale su modnu scenu 90-ih godina prošloga stoljeća, a ove su se godine vratile na velika vrata, posebnije nego ikad prije. Želite li ih posebno istaknuti, podignite kosu, a nositi ih možete u raznim dnevnim i noćnim varijantama.  2. Viseće Koju god boju ili stil izabrale, za ove je naušnice bitno da vise i da budu upečatljive. One će posebno podignuti večernju kombinaciju, no ove godine u modi doista nema pravila pa ih možete nositi i na doista razne dnevne kombinacije.  3. Biserne Biserne naušnice nekada su bile namijenjene za svečane prigode, no ponovno, pravila više nema pa se one mogu nositi i u raznim dnevnim varijantama, a posebno su dobar izbor za sve žene koje preferiraju jednostavnost, kako u privatnom, tako i u poslovnom životu.