Kad se Laura Perez iz američkog San Antonia prijavila u show "My 600-lb life" imala je 270 kilograma. Zbog ogromnog viška kilograma u potpunosti je ovisila o suprugu, od pomicanja u invalidskim kolicima do intimne higijene. Redovno je uz sebe imala bocu kisika kako bi mogla disati. Zato se i odlučila prijaviti u show. Dobila je želučanu premosnicu i bila na strogoj dijeti te je drastično je izgubila na kilaži. Danas je neprepoznatljiva, no promjena njenog izgleda nije se svidjela suprugu Joeyju koji je bio uz nju tijekom showa.  Kako je gubila kilograme njihov odnos postajao je sve gori. Iako je u emisiji govorio da mu smeta što sve mora raditi umjesto nje, kako je ona postajala mršavija i samostalnija, tako se on udaljavao od nje, jer se počeo osjećati kao višak. Nevjerojatna je činjenica da se njezin brak počeo raspadati nakon što je ona počela drastično gubiti kilograme. Laura je u prvoj fazi izgubila 136 kilograma, a na fotografijama koje sad objavljuje na Facebooku je neprepoznatljiva. Njezin suprug nije htio da se Laura zaposli i zarađuje, a gledatelji su tijekom showa primijetili da postaje sve nesigurniji. Iako nisu službeno potvrdili razvod, na njezinom Facebook stranici više nema zajedničkih fotografija, što se može shvatiti kao signal da su se razišli.  Laura danas radi, izgleda fenomenalno i, sudeći prema njezinim fotografijama, sretnija je nego ikad.