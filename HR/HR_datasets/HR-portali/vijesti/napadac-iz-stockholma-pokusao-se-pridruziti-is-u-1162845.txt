Uzbekistanac osumnjičen da se kamionom zabio u pješake u središtu Stockholma pokušao je 2015. otputovati u Siriju i pridružiti se džihadističkoj Islamskoj državi (IS), objavljeno je u srijedu iz uzbekistanskih izvora sigurnosti. Osumnjičeni Rakhmat Akilov je etnički Tadžik koji je tijekom boravka u Švedskoj pao pod utjecaj tadžičke ćelije IS-a, kazao je izvor koji je želio ostati neimenovan. Akilov je 2015. zadržan na tursko-sirijskoj granici i deportiran u Švedsku. Isti izvor navodi da su u veljači ove godine uzbekistanske vlasti stavile Akilova na listu ljudi za koje se vjeruje da su vjerski ekstremisti. Rahmat Akilov priznao je da je u petak za volanom ukradena kamiona udario u dvadesetak pješaka na najprometnijoj trgovačkoj ulici u Stockholmu pri čemu je usmrtio četiri, a ranio još petnaest osoba. >> Policija potvrdila da je Bartra teže ozlijeđen, završio je na operaciji! >> Istražitelji pronašli pismo, tko je preuzeo odgovornost za napad? Golman Borussije: 'Čuo se prasak. U šoku smo legli na pod' 