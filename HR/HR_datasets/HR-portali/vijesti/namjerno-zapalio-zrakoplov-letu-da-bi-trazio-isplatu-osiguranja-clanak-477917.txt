Dubrovačka policija osumnjičila je pilota Antuna Maškarića da je tijekom leta podmetnuo požar u zrakoplovu Cessna kojeg je potom uspio prizemljiti. Incident se dogodio 25. ožujka, a Dubrovniknet.hr danas izvještava kako je nakon provedenog kriminalističkog istraživanja policija zaključila da je 63-godišnji Maškarić požar podmetnuo da bi od jedne osiguravajuće kuće zahtijevao naknadu štete u pozamašnom novčanom iznosu. Naime, vještačenjem koje je na temelju naloga Državnog odvjetništva u Dubrovniku obavio Centar za forenzična ispitivanja, istraživanja i vještačenja "Ivan Vučetić" u Zagrebu utvrđeno je da je uzrok požara zapaljenje otvorenim plamenom u kabini zrakoplova. – To su sve podmetanja i laži. To me jutros zateklo. Smatram da je to medijski linč na mene. To je stvarno nevjerojatno, ali bit će tu još povuci-potegni – kazao je za Dubrovniknet.hr Ante Maškarić protiv kojeg slijedi izvješće nadležnom državnom odvjetništvu. >>Sportski avion pao u Konavosko polje, pilot preživio