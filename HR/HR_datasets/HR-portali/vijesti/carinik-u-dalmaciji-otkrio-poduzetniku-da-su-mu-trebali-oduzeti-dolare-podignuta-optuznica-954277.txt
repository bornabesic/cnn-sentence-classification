Foto: FaH  OPĆINSKO državno odvjetništvo u Splitu podiglo je optužnicu protiv višeg carinskog inspektora I. M. Terete ga za odavanje službene tajne. Osim njega, optužen je i zagrebački poduzetnik A. P., i to za kazneno djelo poticanja na odavanje službene tajne. Terete ga, naime, da je u ljeto 2015. godine u nepoznatom ugostiteljskom objektu na potezu između Omiša i Makarske od inspektora zatražio da mu otkrije detalje o operativnom postupanju prema njemu.  Veći iznos američkih dolara Carinik je optužen da je postupio protivno zakonskoj odredbi svjestan da takve informacije ne smije koristiti u neslužbene svrhe te je otkrio da je dva mjeseca ranije nakon zaprimljene prijave trebao prema njemu službeno postupati radi obavljanja kontrole i oduzimanja sredstava. Od akcije se odustalo jer je Carinska uprava naknadno zaprimila dojavu kako do spornog prijenosa sredstava neće doći, navodi Državno odvjetništvo. Kako doznajemo, zagrebački poduzetnik trebao je u zračnoj luci Pleso predati veći iznos američkih dolara radi plaćanja robe iz Kine. Cijela priča se otkrila jer su dvojica "upala" u tajne mjere nadzora.