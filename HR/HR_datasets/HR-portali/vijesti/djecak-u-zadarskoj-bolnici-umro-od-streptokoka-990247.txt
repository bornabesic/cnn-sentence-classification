Šestogodišnjak iz Zadra preminuo je jučer poslijepodne u zadarskoj Općoj bolnici uslijed komplikacije od streptokokne sepse. Potvrdio nam je to dr. Robert Karlo, zamjenik sanacijske upraviteljice zadarske Opće bolnice i rekao kako će nakon obdukcije biti utvrđen točan uzrok smrti. Otkazali mu vitalni organi Dijete je još prošli petak bilo kod svog liječnika, no nakon sumnje u gripu, a potom i antibiotske terapije nije mu se poboljšalo, pa je jučer ujutro dovedeno u zadarsku bolnicu u jako teškom stanju. Iako je prebačen hitno u Jedinicu intenzivnog liječenja, stanje se stalno pogoršavalo pa su mu otkazali vitalni organi. Dr. Robert Karlo je rekao kako ne može reći da je tragedija posljedica oboljenja od gripe, no potvrdio je da se uz streptokok dijete imalo i otkazivanje pluća. Sve će biti poznato nakon provedene obdukcije. >>Na operaciji mandula dječak se zarazio opasnim streptokokom