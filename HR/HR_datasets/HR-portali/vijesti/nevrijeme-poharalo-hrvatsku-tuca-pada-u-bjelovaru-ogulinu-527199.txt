Kako nam javljaju čitatelji 24sata snažno nevrijeme zahvatilo je dijelove Hrvatske. U Ogulinu i Bjelovaru pada tuča, a zbog kiše bjelovarske ulice pretvorile su se u potoke.  Kiša će nas pratiti i u subotu, a nedjelju se očekuje stabilnije vrijeme, ponegdje i jako vruće s temperaturama preko 30 Celzijevih stupnjeva. No,sljedeći tjedan opet promjenjivo vrijeme. Osim većih količina kiše očekuju se i do 10 Celzijevih stupnjeva manje dnevne temperature nego što su ovaj tjedan. Tako će sredinom sljedećeg tjedna najviša dnevna temperatura u Zagrebu biti 18 Celzijevih stupnjeva, kao i na istoku zemlje.