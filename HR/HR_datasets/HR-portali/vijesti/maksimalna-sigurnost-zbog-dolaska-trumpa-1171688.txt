Stupanj sigurnosti u Rimu podignut je na najvišu razinu zbog 24-satnog (izmeđi 23. i 24. svibnja) boravka amewričkog predsjednika Donalda Trumpa u Vijećnom gradu. U pratnji Trumpa su njegova supruga Melania, kćer Ivanka (koje imaju i drugačji program), te državni tajnik Rex Wayne Tillerson, osim dakako ostatka brojne delegacije i pripadnika sigurnosnih snaga. Trump, kao i svi američki predsjednici, tijekom boravka u Rimu boravi u rezidenciji američkog veleposlanika, u Vili Taverna. Dio ulica oko te rezidencije je zatvoreno. U srijedu ujutro u 8.30 sati Trump će stići u Vatikan na razgovor s papom Franjom, nakon čega će se sastati u Quirinalu s predsjednikom talijanske republike Sergiom Mattarellom, a onda i s premijerom Paolom Gentilonijem. Poslije razgovora u Rimu i VatikanuTrump putuje u Bruxelles, odakle će se vratiti u Italiju, na Siciliju gdje će u Taormini sudjelovati 26. i 27. svibnja na sastanku na vrhu sedam industrijski najrazvijenijih zemalja, G7.