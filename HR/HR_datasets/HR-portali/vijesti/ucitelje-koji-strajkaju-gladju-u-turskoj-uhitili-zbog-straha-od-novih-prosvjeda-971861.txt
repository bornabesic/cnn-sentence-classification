Screenshot You Tube  DVOJE turskih učitelja koji već 75 dana štrajkaju glađu danas je privela policija u Ankari.   Nuriye Gülmen i Semih Özakça oboje su izgubili posao nakon prošlogodišnjeg pokušaja puča protiv turskog predsjednika Erdogana.   Ovo dvoje turskih građana već više od 10 tjedana štrajkaju glađu i prema izjavama liječnika izgubili su znatan dio tjelesne težine. Zdravlje im je narušeno, a prema nekim informacijama mišići im atrofiraju. Strah od novih prosvjeda  Policija je zabrinuta da će se štrajk glađu uskoro pretvoriti u očekivanje smrti. Učitelji su pritvoreni jer se policija boji da bi njihov štrajk mogao biti uzrok novim prosvjedima poput onih 2013. u parku Gezi, kada su tisuće ljudi prosvjedovale protiv gradnje replika otomanskih zgrada u centru Istanbula.   Gülmen je kratko nakon zatvaranja, podijelila na Twitteru: "Neka dugo živi naš otpor! Želimo natrag svoje poslove! Nismo i nećemo se predati!". Turska vlada iznimno je netolerantna prema disidentima i uhitila je stotine ljudi zbog povezanosti s prošlogodišnjim pučem. Deseci tisuća ljudi u policiji, vojsci, obrazovanju, sudstvi i civilnim službama ostali su bez posla, mnogi i bez ikakvog dokaza povezanosti s pučistima.