Screenshot: YouTube INDONEZIJSKA policija uhitila je 141 muškarca zbog "zabave s gay seksom" u sauni u glavnom gradu Jakarti, piše BBC. Iz policije su izjavili da su prisutni muškarci platili po 14 dolara za ulaz na zabavu. U Indoneziji u posljednje vrijeme raste mržnja prema njezinoj malenoj LGBTQ zajednici. Homoseksualnost nije ilegalna, osim u konzervativnoj pokrajini Aceh. "Izvodili su striptiz i masturbirali" Policijski glasnogovornik izjavio je da bi nekima od uhićenih muškaraca mogli suditi prema strogom državnom zakonu protiv pornografije. "Na mjestu događaja pronašli smo gay osobe koje su izvodile striptiz i masturbirale", rekao je glasnogovornik policije u Jakarti. Prema zakonu, striptiz se može smatrati pornografijom. Osuđeni na javno bičevanje zbog gay seksa Prošli tjedan dvojica muškaraca u Acehu su osuđena na javno bičevanje zbog osude za gay seks.  Ranije ovog mjeseca policija je uhitila 14 muškaraca zbog navodnog održavanja gay zabave. I njima prijeti osuda prema zakonu protiv pornografije.