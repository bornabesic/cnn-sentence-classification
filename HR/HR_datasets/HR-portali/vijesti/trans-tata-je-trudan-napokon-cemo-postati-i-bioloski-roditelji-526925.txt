Trystan Reese i Biff Chaplow napokon očekuju svoje biološko dijete koje bi se trebalo roditi na ljeto. Njih dvojica već imaju dvoje djece koje su posvojili 2015., a sada će napokon biti i biološki roditelji. Trans-tata Trystan prvi je put zatrudnio prošle godine, no nakon samo šest tjedana imao je spontani pobačaj. Par je bio shrvan i htjeli su pričekati godinu dana prije nego pokušaju ponovno, no nisu mogli čekati i u roku od pola godine Trystan je opet bio trudan. Kad su se naručivali za pregled kod liječnika, kažu da su morali posebno naglasiti da dolazi trans-tata. - Osjećam kada me netko gleda u lice i traži ostatke ženstvenosti - kaže Reese, no ističe da do sad nije imao neugodnih iskustava, piše Daily Mail.  Djeliće svog privatnog života bračni partneri dijele i na Facebooku na stranici Biff and I.