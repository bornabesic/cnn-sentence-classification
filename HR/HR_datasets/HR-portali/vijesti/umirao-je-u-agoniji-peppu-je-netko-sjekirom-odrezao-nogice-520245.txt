Peppo je danima trpio strašnu bol. Pronašli su ga kako jedva diše. Netko mu je sjekirom odrezao dvije nogice. Oko njega se širio strašan smrad. Tko zna koliko je dugo tako čekao svoj kraj, kaže Irinea Habek.   - Onda su nekim čudom naišle volonterke i odvezle ga kod veterinara. On ih je samo šutke gledao i čekao što će dalje biti. Kao da je razumio svaku riječ. Nije niti jednom zarežao. Gledao ih je očima punim nade - kaže Irinea iz Zagreba. Ona je do sada udomila više pasa, a sada je odlučila pomoći udruzi "Spaske" u Kraljevu gdje je Peppo pronađen.  - Oni imaju preko 50 pasa na skrbi, a među njima je sada i Peppo. Većina tih pasa su ranjeni, invalidi. Udruga je u teškom financijskom stanju. Zato sam preuzela na sebe prikupljanje novca ovdje u Hrvatskoj. Transakcija za Srbiju je jako komplicirana i uzimaju veliki postotak. Također, da bi pas došao iz Srbije u Hrvatsku mora se raditi test koji je skup i dugo traje pa sam im odlučila na ovakav način pomoći - kaže Irinea i naglašava da će Peppa, ako skupi dovoljno novca, dovesti u Hrvatsku. Svi koji žele donirati novac za Peppa  mogu to učiniti na ovaj pay pal : animalrescuerskv@gmail.com Ili na ovaj račun s obaveznom naznakom "Za Peppa" ERSTE BANKA ZAGREB Vl. Računa - Irinea Habek IBAN HR8624020063205032419 SWIFT ESBCHR22   