Među njima je bila i Juanita Broaddrick iz Arkanzasa koja je iznijela najteže optužbe - da ju je Clinton silovao 1978. Broaddrick je kazala kako je možda "Trump rekao neke loše riječi, ali Bill Clinton me je silovao, a Hillary Clinton mi je prijetila. Mislim da se ne može raditi usporedba", kazala je Uz nju su još na na konferenciji bile i Kathy Shelton, Paula Jones i Kathleen Willey, javljaju američki mediji. Paula Jones je 50-godišnja bivša službenica koja je potvrdila je da ju je Clinton  seksualno uznemiravao 1991. godine, dok je bio guverner. Ona je podnijela tužbu za seksualno uznemiravanje 1994. godine, tražeći odštetu. Nakon odbacivanja tužbe i ponovne žalbe Jones je dobila 800.000 dolara u nagodbi. Kathleen Willey je pak bila suradnica u Bijeloj kući 1993. godine, a tužila ga je također za seksualno zlostavljanje. Tvrdila je da ju je Clinton pokušao ljubiti i milovati u uredu. Poslije su optužbe odabačene. Hillary mi je uništila život Kathy Shelton je ispričala da kada je imala 12 da ju je silovao 41-godišnji Thomas Alfred Taylor, a da ga je Hillary Clinton branila na sudu. Clinton je uspjela dobiti nagodbu zaTaylora. Bio je optužen za "nezakonito milovanje djeteta mlađeg od 14 godina" i osuđen na godinu dana zatvora i četiri godine uvjetno. "Uništila mi je život, branila jer silovatelja. S 12 godina sam prošla pakao kakav dijete definitivno ne bi smjelo proći", rekla je Shelton. Republikanski kandidat Donald Trump izazvao je  veliki potres svojim vulgarnim izjavama o ženama rekao je u drugoj predsjedničkoj debati u nedjelju da se radilo samo o "muškim pričama iz svlačionice". U video-snimci NBC-a od prije 11 godina, Trump se hvali načinom na koji osvaja žene koje ga privlače, tehnikama bliskim seksualnom zlostavljanju. "Kad si zvijezda, puste te da radiš što hoćeš. Možeš učiniti sve", tvrdi on koristeći vrlo prostačku riječ za ženski spol. Nekoliko uglednih republikanaca nakon toga je povuklo svoju potporu Trumpu.