Iran će dobiti strože američke sankcije zbog lansiranja balističkih projektila i drugih ne-nuklearnih aktivnosti, po prijedlogu zakona koji su u četvrtak predstavili demokratski i republikanski senatori, uključujući visoke članove senatskog Odbora za vanjsku politiku. Prijedlog zakona, koji zagovara 14 senatora, predviđa obvezne sankcije za sve osobe i tvrtke povezane s iranskim balističkim programom i onima koji s njime trguju. Sankcije bi uveo i Revolucionarnoj gardi te ozakonio sankcije pojedincima nametnute predsjedničkom izvršnom uredbom zbog podržavanja terorizma. Po zakonu, predsjednik bi morao blokirati imovinu svake osobe ili tvrtke koja krši UN-ov embargo na prodaju oružja Iranu. Demokratski senator Robert Menendez, suautor mjere, rekao je da novi zakon nije u suprotnosti s međunarodnim sporazumom o iranskom nuklearnom programu, sklopljenim za vrijeme Baracka Obame. >> Netanyahu pozvao 'odgovorne zemlje' da uvedu sankcije Iranu: 'Žele uništiti Izrael, otvoreno to govore' >> Iranski veleposlanik u Hrvatskoj: Trump se ponaša kao ISIL