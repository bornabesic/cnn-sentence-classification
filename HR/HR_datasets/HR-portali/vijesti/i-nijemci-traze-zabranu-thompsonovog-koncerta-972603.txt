Foto: Index NEKOLIKO organizacija u Njemačkoj uputilo je otvoreno pismo povodom najavljenog koncerta Marka Perkovića Thompsona koji bi se trebao održati 4. lipnja u "Apollo 21" u Wuppertal-Elberfeldu.  Kako navode u otvorenom pismu, za koncert su doznali preko jednog lokalnog novinara i sada od vlasnika kluba u kojem bi Thompson trebao nastupati traže da otkaže koncert. Također od lokalnih vlasti traže da "učine sve što je u njihovoj moći da zabrane održavanje koncerta".  Nadalje navode kako je Thompson "poznat diljem Europe po pjesmama koje veličaju fašizam i vojne akcije hrvatske vojske tijekom rata koji se dogodio između 1991. i 1995. godine". Napominju i kako je dosad već otkazano nekoliko njegovih koncerata u više europskih zemalja, poput onog u Berlinu 2014. godine.  "Thompsonovi koncerti privlače stotine, ako ne i tisuće hrvatskih nacionalista i fašista koji sa sobom nose ustaške simbole ili simbole Crne legije", napominju organizacije.  "Planirani Thompsonov koncert ne smije se održati", apeliraju na kraju.  Pismo potpisuju:  o_ko_wpt – soli-komitee wuppertal Wuppertaler Initiative für Demokratie und Toleranz e.V. Kreisverband Die LINKE Wuppertal Tacheles e.V. Erwerbslosen- und Sozialhilfeverein Linkes Forum (LF) in Wuppertal welcome2wuppertal (w2wtal) Regionalbüro Arbeit und Leben DGB/VHS Berg-Mark Jochen Vogler (VVN BdA) Sonja Kies Ludger Pilgram