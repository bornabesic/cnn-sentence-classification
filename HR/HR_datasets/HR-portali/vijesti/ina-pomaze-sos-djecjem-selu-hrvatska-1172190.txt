INA je danas udruzi SOS Dječje selo Hrvatska uručila donaciju u iznosu od 150 tisuća kuna. Povodom 20. rođendana SOS Dječjeg sela Ladimirevci, predstavljena je i humanitarna akcija koja će trajati od 5. lipnja do 25. kolovoza, a uključuje donaciju od 20 lipa SOS Dječjem selu Ladimirevci za svaku prodanu litru INA Ultra Glass Cleanera. Djecu je koncertom razveselio jedan od najpoznatijih hrvatskih rock bandova Opća Opasnost. U opuštenoj atmosferi štićenici SOS Dječjeg sela Ladimirevci su za okupljene pripremili prigodan program, koji je završio koncertom jednog od najdugovječnijih hrvatskih rock grupa Opće Opasnosti. Zahvaljujući Ininoj donaciji u iznosu od 150.000 kn, mališani iz SOS Dječjeg sela Hrvatska će tijekom ove školske godine biti osigurana pomoć psihologa. Psiholozi pružaju podršku na način da pomažu djeci izgraditi odnos sa biološkom obitelji, uklopiti se u novu SOS obitelj, ali i širu zajednicu. Uz donaciju, predstavljena je i humanitarna akcija doniranja SOS Dječjeg Sela Hrvatska. Od svake prodane litre INA Ultra Glass Cleanera, INA MAZIVA će donirati 20 lipa SOS Dječjem Selu Ladimirevci. Akcija će trajati na svim Ininim benzinskim postajama od 5. lipnja do 25. kolovoza. U ime Ine, nacionalnoj direktorici SOS Dječjeg sela Hrvatska Višnji Tuškan, donaciju je uručila direktorica Proizvodne regije istočna Hrvatska Željana Kljaić, istaknuvši kako vjeruje da će Inini kupci prepoznati humanitarni karakter ove akcije: „INA od 2009. godine kontinuirano pomaže SOS Dječjem selu Hrvatska. Prikupljena sredstva pomoći će da se djeci koja odrastaju bez odgovarajuće roditeljske skrbi osigura što bezbrižnije odrastanje, a ujedno nam je cilj i podići razinu svijesti o problemu nezbrinute djece te potaknuti i naše vjerne potrošače da kupnjom INA Ultra Glass Cleanera pomognu onima kojima je pomoć najpotrebnija – našim najmlađima.“ Zahvalivši na velikodušnoj potpori nacionalna direktorica SOS Dječjeg sela Hrvatska Višnja Tuškan rekla je: „Udruga SOS Dječje selo Hrvatska ponosna je na dugoročnu i uspješnu suradnju s tvrtkom INA koja dugi niz godina podupire rad, misiju i viziju naše Udruge. Uz njihovu svesrdnu pomoć život naše djece je lagodniji, a djetinjstvo bezbrižno. I ovoga puta, pored hvalevrijedne donacije, uoči proslave 20. rođendana SOS Dječjeg sela Ladimirevci, INA je pokazala veliko srce te razveselila naše mališane prigodnim koncertom grupe 'Opća opasnost'. Hvala im od srca.“