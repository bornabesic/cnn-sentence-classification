Ilustracija: Google maps, Index  ZAGREBAČKA je policija jutros izvijestila o dva smrtna slučaja. Jučer oko 15.30 u Samoboru  pronađeno je tijelo zasad nepoznatog muškarca. Na tijelu nisu uočeni tragovi koji bi ukazivali na smrt kao posljedicu kaznenog djela, a tijelo je prevezeno u Zavod za sudsku medicinu i kriminalistiku.  Nešto kasnije, oko 17.35 sati, u Maksimir, u Štamparovoj ulici, pronađeno je tijelo 66-godišnjaka. Na tijelu također nisu uočeni tragovi nasilne smrti, a tijelo je prevezeno u Zavod za sudsku medicinu i kriminalistiku.