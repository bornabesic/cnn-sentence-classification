Foto: Getty NE MOŽE proći nijedan dan a da se američki predsjednik Donald Trump ne osramoti. Naime, Trump je, iz razloga poznatih samo njemu, uz nacionalnu himnu lagano zaplesao i pjevušio na groblju.   Trump je, naime, sudjelovao na ceremoniji postavljanja vijenaca na grobu Neznanog junaka na nacionalnom vojnom groblju Arlington, gdje se pokapaju poginuli i umrli američki vojnici. Ceremonija je održana jučer, na Dan sjećanja u Arlingtonu u Virginiji. Groblje je nastalo daleke 1864. godine i jedno je od 142 nacionalna groblja te vrste u SAD-u. Na prostoru od 2,53 četvorna kilometra pokopano je više od 300 tisuća vojnika, od Američkog građanskog rata sve do današnjih dana. Zanjihao se u ritmu i zapjevušio Kada je zasvirala himna, Trump se lagano zanjihao u ritmu nota i zapjevušio riječi himne što je snimljeno i odmah podijeljeno na društvenim mrežama. Korisnici Twittera komentirali su njegovu reakciju na zvukove himne: "Kao da ne svira nacionalna himna, Trump kao da čuje zvuke 'sretan rođendan tebi'", "Govorim to stalno - ako je i dementan, uvijek bi moralo ostati dovoljno lucidnosti za dozu odgovornosti", "Ponaša se poput malenog djeteta", "Rođeni bogati sociopat", "Nasmijali ste me, gledajući njega podsjetila sam se pjevanja nacionalne himne u dječjem vrtiću"...