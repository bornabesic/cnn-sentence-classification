Europske sigurnosne službe u punoj su pripravnosti sada kada muslimani ulaze u mjesec Ramazana koji počinje sutra. Slijedom nedavnog terorističkog napada u Velikoj Britaniji, Islamska je država pozvala sve muslimane na sveopći rat protiv nevjernika na Zapadu. U prošlim je godinama, piše Telegraph, upravo u 30-dnevnom razdoblju Ramazana počinjen veći broj zločina Islamske države, pogotovo nad iračkim trupama u Siriji.  - Muslimanska braćo u Europi koja ne može doći do teritorija Islamske države, napadnite nevjernike u njihovim domovima, njihovim tržnicama, na njihovim cestama i okupljalištima - glasi zabrinjavajuća poruka džihadista na YouTubeu. Napad u Manchesteru, u kojem su stradali nevini, džihadisti su okarakterizirali kao korak ka cilju, jer su takve žrtve najučinkovitije u njihovom svetom ratu.