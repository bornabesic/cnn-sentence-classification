Hrvatski novinari i publicisti (HniP) neprimjernim su u utorak ocijenili neformalne, ali medijski vrlo eksponirane Twitter komentare nekih veleposlanika u Hrvatskoj zbog navodnog ugrožavanja medijskih sloboda, držeći da se radi o miješanju u untarnje poslove suverene države. "Hrvatska je demokratska država i članica EU te ima sva prava koja proizlaze iz toga statusa. Stoga se ovakvi istupi ne mogu protumačiti drukčije nego kao miješanje u unutarnje poslove jedne suverene države. Neformalni pritisak na vlast Štoviše, s obzirom na međunarodni utjecaj država čiji su veleposlanici neprimjereno istupali, ova Twitter "diplomacija" može se protumačiti i kao oblik neformalnog političkog pritiska izvana na hrvatsku zakonodavnu i izvršnu vlast, poručuju iz HniP-a. Drže da takve procjene ne treba uzimati ozbiljno, da su one posljedica "neistinitih informacija o hrvatskom društvu koje u inozemstvu vrlo uspješno širi dio hrvatske javnosti". HniP tvrdi da u tom zlonamjernom tumačenju hrvatske zbilje, prednjači politički i ideološki pristrani dio nevladinih organizacija koje već tri mjeseca provode intenzivnu međunarodnu kampanju sramoćenja ministra kulture, Vlade i same Republike Hrvatske, a zbog tobožnjeg "fašizma". Motivaciju za takav angažman, HniP pripisuje "pokušaju održavanja visokih materijalnih privilegija i općenitog društvenog utjecaja koje uživa upravo taj dio nevladinih udruga koji denuncira državu u inozemstvu". Hrvatska nije "fašistička zemlja" HniP naglašava da Hrvatska nije, niti će ikada biti "fašistička zemlja", da u parlamentranom političkom životu ne postoji niti jedna neofašistička ili neonacistička stranka. HniP drži da se u Hrvatskoj ne samo formalno, nego i praktično čuva ustavom zajamčena sloboda govora, da su time i hrvatski mediji slobodni, te usklađeni s europskom pravnom stečevinom i standardima slobode govora. "U tom smislu, ako u Hrvatskoj netko i trpi od neslobode medija ili njihove pristranosti, tada su to svakako desni i konzervativni dijelovi društva, a ne lijevi i liberalni koji se neprestano stavljaju u poziciju žrtve, iako ni po čemu to nisu", poručuju iz HniP-a. >> Siniša Kovačić najavio razdvajanje radija i televizije 