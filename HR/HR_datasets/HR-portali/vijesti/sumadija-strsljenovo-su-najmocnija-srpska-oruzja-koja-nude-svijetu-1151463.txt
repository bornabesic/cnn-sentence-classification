Na najvećem svjetskom sajmu vojne i obrambene industrije i tehnologije IDEX 2017., u Abu Dhabiju Srbija će prikazati najnovije proizvode svoje obrambene industrije, piše Blic.  Raketom "Šumadija" Srbija će se svrstati među 10 zemalja svijeta koje proizvode taktičke balističke rakete do 300 kilometara. Blic piše da "Šumadija" može parirati kineskoj raketi WS-2 ili najmoćnijoj izvedbi američkog sustava M270. Domet je te rakete 300 kilometara, teška je oko 1500 kilograma, pri čemu je 900 kilograma težine goriva, dok je bojna glava teška 200 kilograma.  Uz "Šumadiju", Srbija će prikazati i bespilotni helikopter za izviđanje i borbene akcije "Stršljen". To je ultralaki helikopter težine 750 kilograma, koji ima mogućnost nositi borbeni teret i gorivo do 350 kilograma. Može letjeti na visini od 4000 metara, a brzina mu je 180 kilometara na sat. Radi na električni motor zbog čega je nečujan.  Srbi će predstaviti i oklopna vozila "Miloš" i "Lazar 3" te raketu "Grad". >>Hrvatski patrolni brod i jurilica M-46 traže kupce >>Blic: Zašto se Srbija naoružava kao da sutra počinje rat? 