"Cjelovita kurikularna reforma više ne postoji, " poručio je Boris Jokić, donedavni prvi čovjek cjelovite kurikularne reforme, gostujući u emisiji Točki na tjedan na N1i odgovarao na pitanja Nataše Božić. Cjelovita kurikularna reforma više ne postoji, ustvrdio je Jokić komentirajući činjenicu da su za njegove nasljednike imenovani Dijana Vican i Matko Glunčić.  - Ja ni o kome ne govorim loše, kao ni itko od ljudi koji su radili na reformi, bez obzira na uvrede. Ne znam mogu li nastaviti, ali reforma na kakvoj smo radili više ne postoji. Cjelovita kurikularna reforma kakva je bila sigurno više ne postoji. Vrlo sam jasno rekao koji su uvjeti za povratak. To su odgovori na pitanja: ide li se u reformu, kada, ima li Hrvatska novac i zakonski okvir za reformu. To je jedino što smo i do sada ispitivali. Gledajte, i ja sam otac, dijete mi ide u školu i zanima me hoće li se ići u eksperimentalnu provedbu ili ne.  Na pitanje voditeljice Nataše Božić kako  to da izlazak 50 tisuća ljudi na ulici u prosvjedu kojim su iskazali da podržavaju kurikularnu reformu, nema nikakav značaj, Jokić je istaknuo da je to znak neodgovornosti političara.  - Kako jedan nastavnik može tražiti odgovornost od učenika ili poslodavac od radnika, ako političar na ovaj način pokazuje neodgovornost, čan ni ne dolazi u Sabor. Što oni misle?  Na pitanje  je li spreman na povratak u slučaju promjene političkih okolnosti, budući da predsjednik SDP-a Zoran Milanović kaže da ga želuiu natrag, Jokić je odgovorio kako ne želi da ga imenuje politika.  - Ja to ne mogu odbiti sa sigurnošću, ali neću da me imenuje politika. Vratit ću se jedino javnim pozivom, na koji ću se prijaviti, na kojem će se reći što se od kandidata traži. Milanović je u pravu kad kaže da su osigurali okvir, ali obrazovanje im nije bio prioritet, kao ni jednoj vladi u zadnjih 25 godina. Zemlja koja štiti svaki kamen, vodu, a o ljudima ne brine, takvo društvo nema šanse. Možda će doći promjene, ali bez iskorištavanja ljudskih potencijala i obrazovanja nema razvoja. Jučer je o reformi govorio i Jokićev nasljednik Matko Glunčić. On je,pak , istaknuo da proces kurikularne reforme mora ići dalje.  "Reforma je zaustavljena ostavkom Borisa Jokića i njegove ekipe. Sada ide javna rasprava o reformi i netko to sve mora vodi. S obzirom da se radi o nacionalnim ciljevima, interesima naše djece, nema vremena za odgodu i zaustavljanje. Proces mora ići dalje. Ne znamo što će biti u devetom mjesecu, hoće li se Vlada oformiti. Moramo nastaviti s radom", poručio je Glunčić.  >>Matko Glunčić o Kurikularnoj reformi: Nema vremena za odgodu i zaustavljanje. Proces mora ići dalje!