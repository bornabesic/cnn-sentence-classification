Veleposlanstvo SAD u Belgiji odlučilo potrošiti 200.000 dolara kako bi 'reduciralo terorizam promovirajuću pozitivno prokazivanje imigranata u Europi'. To je otprilike kao da se odlučite boriti protiv spolnih bolesti promovirajući grupni seks, ili da pokušate umanjiti smrtnost od raka pluća prikazujući cigarete kao apsolutno sigurne. Ili, ako hoćete, umanjiti opasnost od ujeda morskih pasa šireći pozitivnu sliku o njima kao bezopasnima i savjetujući ljude da više plivaju s njima. Naravno, kad bi duhanska industrija širila sliku o cigaretama kao bezopasnima, našla bi se na sudu – zapravo, već jest – i platila milijarde dolara odštete onima koji su umrli od raka. Kad bi vam netko savjetovao da se ne morate bojati morskih pasa, a onda vas oni pojedu, obitelj bi mogla tužiti onog tko vam je to savjetovao. Kad bi auto industrija prodavala opasne po život automobile i reklamirala ih kao apsolutno sigurne pri bilo kojoj brzini, suočila bi se s odštetama: još davnih sedamdesetih, Ford je osuđen platiti preko sto milijuna tadašnjih dolara žrtvi nesreće, jer je otkriveno da su znali da njihov Pinto može eksplodirati i pri blagom udarcu odostraga, ali su izračunali da će ih odštete koštati manje nego premještaj spremnika za gorivo ispred stražnje osovine, što bi koštalo 11 dolara po automobilu. Kad biste prodavali proizvod za kojeg znate da je u jednom od tisuću slučajeva opasan po život, smrtonosan, i reklamirali ga kao siguran za potrošače, vjerojatno biste se našli u zatvoru na dulji rok. No političare i vlade zapadnih zemalja, niti NGO-e koji Sorosevim novcem dovlače milijune imigranata iz islamskog svijeta, ne možete tužiti sudu i tražiti odštetu ako vam dijete pogine u terorističkom napadu. Iako je jasno da su morali znati da je brojnost islamske zajedice u Europi motor terorizma, na što su upozoravali i islamolozi poput Basama Tibija, pa i muslimani koji već dugo žive u Europi i ne žele biti gledani kroz prizmu potencijalnih terorista, poput novinara Raheema Kassama, glavnog urednika britanskog izdanja konzervativnog, alt-right i izrazito antiimigrantskog Breitbarta. I da će svaki uspješan teroristički čin, a to je svaki u kom pogine velik broj “križara”, kako oni zovu bijele ljude, što uključuje i curice na koncertu Ariane Grande, povući desetke i stotine novih terorista koji žele biti slavljeni kao šehidi i zaraditi 72 djevice od Alaha. Isto tako, jasno je da su političari morali znati da među pridošlicama ima terorista, i to ne malo, ali su ih svejedno dovlačili, i dovlače ih i dalje, u Europu, lažući građanima o stvarnim razmjerima opasnosti, od kojih je terorizam tek vrh ledene sante. U Britaniji već postoje cijeli gradovi iz kojih su bijelci doslovce istjerani, a uveden je šerijat. O raspadu socijalnog sustava, i tome da starosjedioci Europe više ne mogu računati na socijalna prava, mirovine, ili na “državu blagostanja” jer sav novac odlazi na stambeno i svako drugo zbrinjavanje pridošlica, ne treba niti govoriti. Razumno bi bilo upozoriti građane na opasnost koju predstavljaju islamisti, dobro sakriveni u brojnoj arapskoj populaciji, koji se unutar nje kreću neprimjetno i uz punu podršku sunarodnjaka. No veleposlanostvo SAD je, kao i političari zapada općenito (osim mrskog Orbana i Trumpa) odlučilo ići drugim, “humanim” i “razumnim” putem. Koji će rezultariti humanim terorističkim činovima u kojima će humano ginuti djeca. Dakle, NGO-i i neprofitne organizacije mogu se do 29. ovog mjeseca prijaviti za dio tog novca, a za to moraju idućih godinu dana “širiti pozitivnu sliku u vezi izbjeglica i imigrantske populacije” i “poništiti sliku koju o njima stvaraju ekstremističke grupe koje potiču nasilje i daju drukčiju sliku o njima”. Kako su ekstremističke grupe koje potiču nasilje i stvaraju negativnu sliku o imigrantima (poput divljaka s gornjeg videa) uglavnom razne islamističke terorističke organizacije i bande Arapa koje se bave nasiljem i silovanjima po zapadnoeuropskim gradovima, ispada da bi zapravo NGO-i trebali poništiti sliku o imigrantima koju stvaraju sami ti imigranti, te teroristi. Jer, slika stvorena u javnosti o imigrantima kao o teroristima i divljacima uglavnom nije plod nikakve ekstremističke propagande, već ekstemističkog ponašanja njih samih. No vjerojatno se nije mislilo na to: u vizuri političke korektnosti, ekstremisti nisu oni koji se raznose bombama, nego oni koji upozoravaju na to da su isključivo muslimani ti koji se raznose bombama i koji se organiziraju u terorističke ćelije, ne budisti, ne katolici, i ne ateisti. Što je vrlo rasistički i ekstremistički. Općenito, činjenice su vrlo rasističke, pa ih treba prikriti ili širiti narativ koji je suprotan onom što možemo vidjeti svojim očima. Upozorenje veleposlanstva kako “nasilne ekstremističke grupe koriste prednosti suvremene tehnologije… kako bi širile svoju propagandu i privukle nove sljedbenike i nadahnule pojedince više nego ikad prije” bi se također po logici stvari trebalo odnositi na terorističke ćelije, ali oni pod tim zapravo misle na one koji šeraju slike pepe žapca na internetu, ili pjesmu “Shadiley”, oficijelnu himnu virtualnog kekistana. Jer, to je pravi neprijatelj i protiv njega se treba boriti, ti ljudi su nasilni! Uglavnom, veleposlanstvo kaže da bi dobitnik tog natječaja trebao biti “kreativan” i širiti “suprotnu poruku” o masovnoj imigraciji “u cyber prostoru gejmera, blogera, i digitalih aktivista jer je to područje na kom se stvarno vodi ideološki rat”: naravno, jer jedino u anonimnosti interneta ljudi danas smiju reći ono što u slobodnom svijetu slobodnog tiska inače ne smiju, ako ne žele završiti pred inkvizicijom političke korektnosti, optuženi za rasizam i ine hereze, te zločin misli i zločin savjesti. No taj prostor, kaže veleposlanstvo, treba okupirati: nećete vi misliti što mislite i govoriti što govorite, nego ćete misliti ono što vam mi kažemo da trebate misliti! Po sistemu, “dragi vjeruješ li meni ili svojim očima”. Grupa koja kandidira za taj novac, kažu, mora promovirati “pozitivnu, tolerantnu poruku” o migrantima i ljudima stranog porijekla, preko “TV, radija, interneta, i kampanja na društvenim mrežama”. Tako bar piše u dokumentu veleposlanstva koji daje pregled projekta. Zadatak je težak, jer treba poslati poruku o imigrantima suprotnu od one koju oni sami šalju o sebi. Nešto kao da ste za rata morali predstaviti četnike u Bosni i Hrvatskoj kao miroljubive imigrante koji rade to što rade jer su deprivilegirani i frustrirani odnosom starosjedilaca prema sebi, pa ako bi mi bili bolji prema njima, možda bi oni bili bolji prema nama. No što se kampanje na internetu tiče, možda bi se Vučićeva stranka mogla prijaviti, oni imaju iskustva s plaćenim internet – botovima koji cijeli dan tipkaju pozitivne poruke o njemu za sendvič i sky colu. Drugi ciljevi naznačeni u dokumentu uključuju “jačanje uloge žena u gradnji sigurnosti, tolerantnih obitelji i zajednica” i “rad izravno sa školama… u cilju uključivanja mladih ljudi u aktivnosti koje osiguravaju izloženost umjerenim gledištima i eliminiraju pristranost”. Ako vas to podsjeća na Hitler jugend, Titove omladince, ili Komsomol, ili možda na Ingsoc ili Orwela, u pravu ste, radi se o istim metodama kolektivizacije i nametanja grupnog mišljenja, odnosno uništenja individualnog razmišljanja: ako imate mišljenje drukčije od grupe, vi ste “ekstremist” i narodni neprijatelj. Rasist, nacist, i tako dalje. U stvari, radi se o guranju kolektivne glave u kolektivnu guzicu, prokušanoj metodi svih socijalizama, od onog s prefiksom “nacional” do onog “realnog”. Pranju mozga djeci najvulgarnijim metodama. A što se uloge žena tiče, to će kod imigranata ići malo teže, jer je tamo uloga žene uglavnom da nosi burku, šuti, i rađa djecu. Veleposlanstvo međutim želi da program zaživi i da ostane “održiv i nakon prestanka financiranja”. Prema veleposlanstvu u Belgiji, inače jednom od onih u kojima Donald J. Trump tek mora imenovati novog veleposlanika, jer tamo i dalje sjedi kadar imenovan od bivše ministrice vanjskih poslova Hillary Clinton i bivšeg predsjednika Obame, farbanje masovne imigracije ružičastom bojom će “smanjiti nasilni ekstremizam i terorizma promovirajući sveobuhvatni pristup problemu nasilnih ekstremističkih izazova u Europi”. Drugim riječima, radi se o perpetuiranju propagandnih metoda totalitarnih režima: nije bitno postoji li stvaran problem, bitno je kako ćemo ga ljudima prikazati. Bitno je, kao u socijalizmu, ružne stvari nazivati lijepim imenima i prikazivati u lijepom svjetlu, pa će one stvarno postati lijepe. Neuspjeh prikazati kao uspjeh, bijedu kao bogatstvo, teror kao slobodu. Bitno je dovoljno dugo ignorirati stvarnost, i ona će otići sama od sebe. To nije upalilo u socijalizmu, pa neće ni sad. ISIL za sad još nije dao svoje mišljenje o ovom. Trenutno su zabavljeni slavljenjem velike pobjede hrabrih šehida ISIL-a u kojoj su ubili 23, kako ih zovu, križara. Radi se o djevojčicama ubijenim u terorističkom napadu u Manchesteru, naravno. Ali, u veleposlanstvu smatraju da će, ako pokažemo više ljubavi i razumijevanja za njih, oni prestati s tom praksom.