Foto: REX I NE, ne mislimo u lošem smislu. I dok mi nestrpljivo iščekujemo drugu sezonu hit serije "Velike male laži", u kojoj jednu od glavnih uloga ima i fantastična Nicole Kidman, glumica radi na drugim projektima, koje promovira po svijetu.  A posljednje, Nicole je bila u Cannesu na 70. filmskom festivalu, koji je okupio brojnu holivudsku elitu, a tamo je ponovno očarala elegantnim modnim izborima.   No, osim toga, pokazala je i koliko je zaljubljena u svog supruga, country pjevača Keitha Urbana, s kojim je u braku od 2006. godine, i u kojem je pronašla utjehu nakon bolnog razvoda od glumca Toma Cruisea, s kojim je bila u braku od 1990. do 2001. godine.  Zanimljivo, prije nego su se vjenčali, Nicole i pjevač bili su skupa nešto više od godinu dana, a Nicole je sama priznala u jednom intervjuu kako se tada nisu baš dobro poznavali, već su se upoznali tijekom braka. Danas duo ima dvoje biološke djece, dok glumica ima i dvoje posvojene djece iz prvog braka.   No, unatoč činjenici da su zajedno više od desetljeća, par na svakom crvenom tepihu izmjenjuje nježnosti, kao da su na prvom spoju, a tome u prilog idu brojne slike, koje ih prikazuju u gotovo identičnim romantičnim pozama, samo na različitim eventima.  Mi smo na jednom mjestu sakupile najbolje od najboljih te moramo priznati kako duo vraća vjeru u ljubav.