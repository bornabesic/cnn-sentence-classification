Dvojica migranata smještenih u hotelu 'Porin' na novozagrebačkoj Sarajevskoj cesti noćas su se posvađala i potukla, a zbog čega su promptno intervenirali djelatnici Hitne pomoći i policije. Kako doznajemo sukob je izbio između 36-godišnjeg Sirijca i 18-godišnjeg Marokanca koji su se pod nerazjašnjenim okolnostima oko jedan sat nakon ponoći 'uhvatili' u koštac. Prema izvješću PU zagrebačke, Sirijac je udario netom punoljetnog državljana Maroka u glavu te mu nanio teške tjelesne ozljede. Marokanac je kolima Hitne pomoći prevezen u KB Dubrava gdje je hospitaliziran, a Sirijac je uhićen te odveden u službene policijske prostorije na kriminalističko istraživanje. Odgovarat će za nanošenje teških ozljeda, a je li obračunu ujedno 'kumovao' i alkohol nije poznato.