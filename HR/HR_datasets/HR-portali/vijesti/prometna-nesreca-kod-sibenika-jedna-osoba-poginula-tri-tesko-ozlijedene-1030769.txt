Cesta je puna krhotina i dijelova vozila, a na mjesto događaja upućeni su vatrogasci i ekipe hitne pomoći Jedna je osoba je poginula na mjestu, a tri su ozlijeđene u prometnoj nesreći koja se dogodila oko 15,30 sati na autocesti A1 kod čvora Pirovac, doznaje se u šibenskoj policiji. Ozlijeđeni su prebačeni u šibensku Opću bolnicu. U prometnoj nesreći sudjelovalo je samo jedno vozilo – Toyota zadarskih registarskih oznaka, a okolnosti nesreće utvrdit će se očevidom koji provodi županijski državni odvjetnik. Iz Hrvatskog autokluba (HAK) izvijestili su da se zbog prometne nesreće, na autocesti A1 na čvoru Pirovac (300. km) u smjeru Splita, vozi jednim trakom uz ograničenje brzine 40 km/h. Kako doznaje ŠibenikIN, cesta je puna krhotina i dijelova vozila, a na mjesto događaja upućeni su vatrogasci i ekipe hitne pomoći.