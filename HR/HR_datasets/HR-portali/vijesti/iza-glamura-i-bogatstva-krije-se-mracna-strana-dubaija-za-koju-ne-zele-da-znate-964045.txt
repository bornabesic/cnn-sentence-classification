Foto: 123rf/ Instagram/ Youtube DUBAI slovi kao jedan od najglamuroznijih i najbogatijih gradova na svijetu. Pun ekstravagantnih građevina, skupih automobila, ludog noćnog života i luksuznih jahti, ovaj biser bliskog istoka prava je turistička meka. No, za razliku od slike ovog rajskog blještavila koje se servira turistima, postoji i ona druga strana Dubaija koja je daleko od glamurozne, prenosi The Richest. Radnici provode 14 sati dnevno na vrelih 40 stupnjeva Celzijusa Dubai je grad koji se razvija brzinom svjetlosti, a da bi sve te predivne zgrade mogle krasiti horizont, potrebni su i ljudi koji će ih izgraditi. Oni rade u najgorim mogućim uvjetima, normalno im je raditi po 14 sati dnevno na temperaturi od preko 40 stupnjeva Celzijusa. Nesreće i zdravstveni problemi su svakodnevna pojava, a česti su i smrtni slučajevi, no to se uspješno zataškava. Možete završiti u zatvoru zbog ljubljenja u javnosti Iako je Dubai predstavljen kao moderan i liberalan grad, većina stanovništva je muslimanske vjeroispovijesti što znači da se jako drži do čednosti. Ljubljenje na javnim mjestima je strogo zabranjeno pod prijetnjom zatvora, a čak i držanje za ruke na ulici može vam donijeti veliku novčanu kaznu. Turisti nisu izuzeti od ovih pravila, a vanbračni seksualni odnosi su u Ujedinjenim Arapskim Emiratima ilegalni, pa je to i za posjetitelje veliki rizik. Trgovina ljudima Iako se strogo nadgleda i tako nevina stvar poput ljubljenja, noću se situacija znatno mijenja. U Dubaiju postoji preko 30 000 prostitutki, a prosječna im je cijena 500 dolara na sat. S obzirom na to da arapski moćnici odlično zarađuju na prostituciji, prikriveno se potiče, a bijelo roblje je nerijetka pojava na koje policija ne obraća pozornost. Rasizam Iako živimo u 21. stoljeću i rasizam je nešto što je u većem dijelu svijeta zakonski regulirano, u Dubaiju stvari ne stoje baš u skladu s tim. Tamo vrijedite točno onoliko koliko vrijedi vaša putovnica. Europljani i Amerikanci, na primjer, zarađuju gotovo dvostruko od ljudi iz zemalja Trećeg svijeta radeći isti posao za istu kompaniju. Jednakost je tamo pojam koji ne postoji u stvarnosti. Ropski rad U Dubaiju je ropstvo još uvijek prisutno. Naravno, ne radi se o otvorenom robovlasništvu, već se često prividno legalno, izrabljuje radnike iz zemalja poput Indije, Pakistana ili Kine. Oni rade mnoge prekovremene sate za jako malu plaću, a nemaju se nikakvo pravo pobuniti jer im nerijetko kompanije za koje rade po ulasku u zemlju oduzimaju putovnice. Smještaj i uvjeti ukojima rade su blago rečeno užasni, a plaća im je oko sto dolara na mjesec. Sloboda govora ne postoji Uvjeti nisu strogi samo za državljane, već i za useljenike kojih je u Dubaiju oko 80 posto. Ako u javnosti iznesete mišljenje koje se ne slaže s politikom čelnika, kontaktirat će vas njihova tajna policija koja će vam ponuditi dvije opcije: da zašutite ili da vam sve što imate bude oduzeto. Za useljenike je situacija još gora uzevši u obzir komplicirane procedure stjecanja državljanstva, pa postoji opasnost da vas deportiraju iz države bez obzira koliko dugo živite tamo. Uništavanje okoliša Dubai se ubrzano razvija i novi kompleksi zgrada niču gotovo preko noći. Svako to gradilište proizvodi tone smeća, kanalizacijskog i kemijskog otpada. Sustavi za zbrinjavanje otpada ne mogu pratiti ubrzani tempo proizvodnje, a sve to smeće se najčešće baca u more. Rasipanje pitke vode S obzirom na to da se nalazi u pustinju, Dubai svu pitku vodu mora uvoziti. Budući da su prilično bogata zemlja, to ne smatraju toliko velikim problemom, ali trošenje vode je upravo suludo. Primjerice, veliki broj golf terena potrebuje 15 milijuna litara vode na dan samo kako bi im travnjaci ostali zeleni. Dok u ostatku svijeta vlada velika nestašica pitke vode i neki ljudi doslovno umiru od žeđi, arogancija Dubaija se vidi upravo u tom rasipničkom stavu prema vodi. Kad se iscrpi sva nafta slijedi im propast Najrazvijenija grana gospodarstva svih zemalja Srednjeg Istoka upravo je bušenje nafte. Prognoze stručnjaka tvrde da će nafte ponestati u sljedećih dvadesetak godina, a tada će cijena biti tolika da će se čovječanstvo vjerojatno preusmjeriti na druge izvore energije. Moguće da će Dubai nakon toga zbog velikih troškova i rasipnog načina života biti otjeran u siromaštvo. Zarobljavanje divljih životinja Skupocjeni auti i raskošne vile najbogatijim građanima Dubaija više nisu dovoljne. Najnoviji trendovi u pokazivanju bogatstva su nabaviti neku egzotičnu divlju životinju i držati je kao kućnog ljubimca. Obično se radi o divljim mačkama, tigrovima, panterama ili lavovima, a njihovi vlasnici plaćaju trenere i dresere koji bi ih pripitomili. Prometne nesreće Ako promislite, logično je da toliki skupi i brzi auti na jednom mjestu ne mogu biti dobra ideja. Uvriježeno je mišljenje da je Dubai najgori grad na svijetu što se tiče prometa.  Lako je zaboraviti na prometna ograničenja ako imate Lamborghini vrijedan pola milijuna dolara, a prometne nesreće su jedan od najčešćih uzroka smrti u Dubaiju.