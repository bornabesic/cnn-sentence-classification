Foto: FAH/Getty Images DAN NAKON najvećih neprijavljenih prosvjeda u Rusiji u posljednjih 6 godina, slavni šahist, autor i oporbeni aktivist, koji ima i hrvatsko državljanstvo, Gari Kasparov, poslao je nadahnutu poruku na svojoj Facebook stranici. >> Najveći antikorupcijski prosvjed u Rusiji u zadnjih 6 godina, EU traži puštanje privedenih Izgleda da je brojnost prosvjednika i geografska raširenost prosvjeda (održani su u stotinjak ruskih gradova) iznenadila i same organizatore, koji su je pozdravili kao znak rastućeg nezadovoljstva sustavom koji je stvorio i kontrolira dugogodišnji predsjednik Vladimir Putin.  Oporbeni lider i antikorupcijski zviždač Aleksej Navalni uhićen je, zajedno s izvanrednim brojem prosvjednika - njih više od 1000, prema tvrdnjama organizatora. Navalni je ekspresno osuđen na 15 dana zatvora. Još uvijek je upitno hoće li se Navalni moći kandidirati za predsjedničke izbore 2018. i tako pomrsiti Putinove planove za ostanak na vlasti, budući da je osuđen pod optužnicom za prevaru. Navalni tvrdi da je suđenje bilo politički motivirano.   Prosvjednici nisu revolucionari ni ideolozi A evo što je Kasparov, koji se nalazi u egzilu u Americi, napisao u objavi koja je od jučer prikupila više od tri tisuće lajkova: "Ponosana sam na Alekseja Navalnija i sve hrabre Ruse koji su se okupili diljem zemlje danas. Godine koje završavaju na 17 mogu biti nevolja u Rusiji, care Putine! Prosječna dob prosvjednika bila je vrlo mlada, to su ljudi koji ne znaju za nijednog drugog lidera osim Putina. Oni nisu revolucionari ni ideolozi. Većina prosvjednika jednostavno želi živjeti normalnim životom u normalnoj zemlji. To je jedna stvar koju imaju zajedničku s onim kako smo se mi osjećali u Sovjetskom Savezu prije nego se raspao 1991. Željeli smo biti u mogućnosti živjeti i studirati i raditi i putovati bez straha, bez politike.  Danas u Rusiji, kao što je bio slučaj i u SSSR-u, sve je politika jer sva moć teče iz Putinove diktature, svaki aspekt biznisa, svaki element života. Ljudi zamjeraju da im se govori kako je to sve što jest, da su sretni što nemaju ništa osim putinizma cijeli svoj život. Zamjeraju što vide kako Putin i njegova banda postaju najbogatiji ljudi na planetu dok se Rusija raspada, što troše novce na vanjske avanture i internu represiju. Rusija ne želi revoluciju, želimo normalu. Korupcija jest sustav u Rusiji, a Putin je država  Prosvjedi diljem Rusije bili su navodno protiv korupcije, ali nemojte se zavaravati - bili su protiv Putina. Korupcija *jest* sustav u Rusiji danas, a Putin je država. A opet je tragično i ironično da neki od današnjih prosvjednika odbili okriviti Putina da ih se upita lice u lice, unatoč njegovih 17 godina vlasti. Propaganda 24 sata dnevno, 7 dana tjedno je moćna i strah je moćan. Ali istina je u Putinovim postupcima, u njegovom vlastitom strahu. Tisuće specijalnih policajaca i vojnih vozila na ulicama na svaki znak prosvjeda, velikog ili malog.  Rusi su kritični o svemu u Rusiji - gospodarstvu, korupciji, stranim ratovima. Ali i dalje je teško kriviti jednog čovjeka koji ima potpunu kontrolu. Kult ličnosti, rezultat 17 godina represije, propagande i eliminacije svih suparnika i kritičara, nazvan je "popularnošću" od strane diktatora i njihovih ulizica. Nema popularnosti u diktaturi. Nema legitimiteta jer nema izbora.  Sjetite se ovoga kad čujete o Putinovoj snazi ili popularnosti Čak i najjača diktatura krhka je kada ovisi o jednom čovjeku. Nikada ne znate kada će doći do točke prelamanja iz straha do bijesa zbog zamjeranja, siromaštva i represije. Podrška iz inozemstva, čak i moralna podrška, bitna je. Ljudi žele znati da stvari mogu biti bolje i da Zapad nije neprijatelj kao što Putin tvrdi. Tisuće ljudi skandirale su "ne ratu" u St. Petersburgu, "Putin lopov" u Moskvi, "okončajte korupciju" u 100 gradova širom zemlje. Bez obzira što su skandirali, sve je to ista poruka: Slobodna Rusija. Normalna Rusija. Rusija bez Putina. Molim vas, sjetite se ovoga idući put kad čujete zapadnog političara kako govori o Putinovoj snazi ili popularnosti, ili kad posjećuju Moskvu kako bi se rukovali s njime i tražili njegov novac."