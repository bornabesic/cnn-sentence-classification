Presuda protiv bivšeg vođe bosanskih Srba Radovana Karadžića, kojeg je Haški sud osudio na 40 godina zatvora, pokazuje da je pravda spora, ali dostižna, izjavio je hrvatski ministar pravosuđa Ante Šprlje.  -Pravda možda jest spora, ali je dostižna. Zločinačka politika koja se odvijala početkom 90-tih pomalo dobiva svoje sudske epiloge. Za Karadžića je to na neki način doživotna presuda, međutim moramo istaknuti da su neke presude bile i strožije za osobe koje su bile nešto niže pozicionirane u sustavu tadašnje vojske RS-  rekao je Šprlje, zamoljen da komentira presudu. Ministar Šprlje u četvrtak je u Bruxellesu sudjelovao na izvanrednom sastanku ministara zemalja članica zaduženih za pravosuđe i sigurnost, koji je sazvan nakon terorističkih napada u Bruxellesu. >>Dodik kaže da presuda Karadžiću pridonosi podjelama, a Vučić da ne utječe na očuvanje RS-a >>Karadžić će trunuti u zatvoru, ali njegova tvorevina će nastaviti živjeti 