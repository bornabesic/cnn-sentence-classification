U velikom razgovoru za Slobodnu Dalmaciju mostovac Ivan Kovačić progovorio je najotvorenije dosad o odnosima unutar vladajuće koalicije. - Ako HDZ i SDP odbiju nagrađivati male priljepke nezasluženim mjestima u Saboru i na izbore iziđu samostalno, pokazat će se koje su druge opcije sposobne ući u Sabor. Bit će najviše pet stranaka koje će imati svoj klub zastupnika, pa će na desetke trgovačkih strančica zasluženo i zauvijek nestati sa scene. Eto, da ne ispadne da će Most do zadnjeg dana podržavati Vladu samo da ostane u foteljama, neka HDZ i SDP presijeku kad god hoće. - Na jednom od sastanaka Mosta bilo je postavljeno pitanje bismo li podržali izlazak iz Vlade i nove izbore, i to uz ovakav oslabljeni rejting, ako bi Vlada krenula opasnim krivim putem. Znate kakav je bio rezultat glasovanja? Jednoglasno - za nove izbore, makar nestalo Mosta. Zato sam ja potpuno miran u ovom svom potezu, tvrdi Kovačić. Jedno od pitanja je bilo je li se ovih dana čuo ili barem vidio s HDZ-ovcem Škaričićem, čiji je izbor izazvao lavinu: - S njim se mogu čuti i vidjeti samo preko državnog odvjetnika Cvitana, no nije nas Cvitan još zvao na kavu da razbistrimo neke stavke. A i ne znam kako ću ga vidjeti kad mi ne živimo u istom gradu. Ja sam, naime, u Omišu, a on u Podstrani. Možda je i tamo predsjednik ogranka HDZ-a, a ovdje je samo na posudbi. Na pitanje ima li više smisla suradnja Mosta i HDZ-a, odgovorio je: - Ako netko kaže da ne želi izvršavati sadržaje iz sporazuma, a za to nema uvjerljive argumente, onda nema nikakvog manevarskog prostora za ostanak u Vladi. Dosadašnju komunikaciju HDZ-a i Mosta ocijenio je površnom i neiskrenom: - Taktika ti ćeš meni spinat, a ja tebi prodat foru je loša. Mostova je odgovornost u tome što nismo postavili rok za imenovanja ministra, zamjenika i pomoćnika. Ali, ima tu nešto zanimljivo. Most se optužuje da koči HDZ-ove kandidate, a do danas nije popunjeno više od 20 pomoćnika s njihove strane. I to zato jer nisu predložili nikoga. Namjerno! - kaže Kovačić. - A naivna javnost vjeruje da Most nešto koči. Lijevi i desni zajedno medijski puštaju spinove da je za sve kriv Most, a zapravo su udruženim pothvatom razvalili državu kao prostitutku, na redaljku, tvrdi Kovačić, koji u razgovoru za Slobodnu Dalmaciju kaže da bi i on kao birač Mosta bio nezadovoljan...   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!