Predsjednica Republike Kolinda Grabar-Kitarović tijekom drugog dana sudjelovanja na konferenciji o sigurnosti GLOBSEC 2017 u Bratislavi zauzela se za nastavak euroatlantske integracije i jače uključivanje SAD-a.  Dodala je i da balkanska migrantska ruta treba trajno ostati zatvorena, javlja HRT.  "Ukoliko će određene zemlje primati određene brojeve migranata ili azilanata, oni mogu izravno i puno jeftinije, bez podržavanja trgovine ljudima, doći do tih država. Dakle, potencijalni novi val migracija sigurno bi destabilizirao jugoistok Europe. Međutim, tu su isto tako i raznorazni utjecaji koji ispunjavaju vakuum koji je nastao zbog - neću reći prestanka, ali svakako zastoja u procesu euroatlantskih integracija", izjavila je predsjednica Kolinda Grabar-Kitarović.