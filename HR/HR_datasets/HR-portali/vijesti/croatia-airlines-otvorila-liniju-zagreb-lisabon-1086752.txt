Croatia Airlines jučer je započela s letovima na redovnoj liniji Zagreb – Lisabon. Nacionalna aviokompanija time je prvi put u svojoj povijesti uključila u svoju mrežu letova portugalski glavni grad. U ljetnom redu letenja CA će Zagreb i Lisabon povezivati tri puta tjedno. Predsjednik uprave CA Krešimir Kučko kazao je da s obzirom na veliki interes putnika, u kompaniji razmišljaju da liniju za Lisabon održe i zimi. S četiri nove ovoljetne linije – Prag, Milano, Sankt Peterburg i Lisabon – u CA planiraju rast broja putnika u 2016. za 6,5 %, čime bi prvi put premašili brojku od dva milijuna putnika u jednoj godini. >> Croatia Airlines uvodi letove za Lisabon, Prag, Milano i Sankt Peterburg >> Treću godinu zaredom Croatia Airlines posluje s dobiti 