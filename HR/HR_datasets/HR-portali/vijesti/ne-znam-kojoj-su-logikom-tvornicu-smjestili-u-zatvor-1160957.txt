Ministar državne imovine Goran Marić u utorak je posjetio Požegu, gdje je na sastanku sa županom Alojzom Tomaševićem pokušao pronaći rješenje odgovarajuće rješenje za devastirano odmaralište Zvečevo, koje Požežani žele staviti u funkciju i otvoriti nova radna mjesta. Obišli su i "Orljavu", tvrtku za koju smatraju da treba drukčiji model, prostor i pristup za razvoj i gospodarsku aktivnost. - Na Zvečevu je vidljivo da je agresor ostavio krvav trag, no i nemar u ovih 21 godinu pridonio je stanju u kojem se objekt danas nalazi. Pronaći ćemo model kako Zvečevo ponovno dovesti u funkciju, neću dopustiti da opet prođu godine do toga - rekao je ministar Marić. Za "Orljavu" je rekao kako nije lako ispraviti nečiju nelogičnu i davno donesenu odluku da se tvornica napravi u zatvorskom krugu. Istaknuo je kako budućnost "Orljave" nije u zatvoru te kako će se morati pronaći model kako je izmjestiti odatle. - Ovom kraju treba vratiti život, Slavonija treba hraniti Hrvatsku. Vlada će sa svojim mjerama i konkretnim radnjama donijeti revitalizaciju ovog kraja, ali očekujemo i inicijativu župana, gradonačelnika i načelnika – rekao je Marić. >> Orljava se seli iz zatvora da bi se lakše i prije mogla prodati