Socijademokratska partija Hrvatske (SDP) najoštrije će se boriti protiv zločina iz mržnje i porasta mržnje prema najosjetljivijim društvenim skupinama, rekao je u nedjelju član SDP-ova predsjedništva Bojan Glavaševića i poručio LGBT osobama u Hrvatskoj da nisu same. Glavašević je u središtu SDP-a održao konferenciju za novinare u povodu napada na okupljene na LGBT partyju u klubu na zagrebačkome Trnju u koji je, za sada nepoznati počinitelj, ubacio suzavac, a u pokušaju izlaska iz kluba lakše su ozlijeđene dvije osobe. Napad se dogodio u nedjelju u ranim jutarnjim satima. Hitna policijska istraga i sankcioniranje počinitelja, osobito ako je zločin iz mržnje "SDP najoštrije osuđuje ovaj napad na klub u kojemu je bila većina osoba pripadnika LGBT populacije, ali ključni napad je na mladost, veselje i užitak života", izjavio je Glavašević i istaknuo kako SDP traži da policija najhitnije istraži taj napad, sankcionira počinitelja, osobito ako istraga pokaže da je riječ o zločinu iz mržnje. >> Ozlijeđeni posjetitelj kluba Super Super: 'Nastao je pravi stampedo dok smo bježali van' Glavašević je izjavio kako SDP želi svim LGBT osobama u Hrvatskoj poručiti da nisu same i najoštrije će se boriti protiv zločina iz mržnje i porasta mrženje prema najosjetljivijim društvenim skupinama u hrvatskome društvu. Jedno od novinarskih pitanja Glavaševiću bilo je povezuje li spomenuti napad s izjavom generala Željka Glasnovića sa subotnjega skupa potpore uvođenju vojnoga roka koji je one, koji se protive uvođenju vojnog roka, nazavo 'biološkim izrodima, petom kolonom i trojanskim konjima'. Glavašević je, uz napomenu da ne treba prejudicirati izjavu i rezultate policijske istrage, odgovorio kako smatra da "savršeno legitimno možemo postaviti pitanje, s više od opravdane sumnje, je li slučajnost da manje od 24 sata nakon beretki s oznakama SS-a i izjave generala Glasnovića u kojoj on zapravo optužuje i govori o 'estrogenu u vodi', a njegove su izjave bile prepune mizoginije i mrženje, da se dogodio ovakav napad". Dodao je kako SDP smatra da to nije slučajno i da kod generala Glasnovića "postoji kontinuitet poziva na mržnju što također možemo najoštije osuditi, a takve su izjave, ne samo kolege Glasnovića, nego i svih koji u tome sudjeluju, dio problema". Plenković treba nedvosmisleno pokazati "gdje mu je srce" Glavašević je pak premijeru Andreju Plenkoviću poručio kako se "politička snaga ne pokazuje retoričkim bravurama i šetanjem po Sabornici nego u nedvosmislenoj, snažnoj zaštiti onih kojima je zaštita potrebna". Premijeru je Glavašević postavio i pitanje "želi li graditi Hrvatsku u kojoj su beretke s oznakama SS-a, homofobija, mizoginija i rasizam prihvatljivi, a napadi na mlade LGBT osobe normalni i prolaze nekažnjeno, ili želi Hrvatsku europskih vrijednosti". Novinare je zanimalo i smatra li Glavašević da postoji "izvjesna korelacija između napada i činjenice da Minisitarstvo kulture ove godine neće financirati gay pride". S tim u vezi, Glavašević je rekao kako SDP već neko vrijeme upozorava vladajuće na porast mržnje u hrvatskome društvu, osobito porast zločina iz mržnje protiv LGBT osoba. Dodao je kako to nije "konstrukcija SDP-a, već o tome svjedoči izvješće OESS-a za prošlu godinu u kojemu je apostrofirano nasilje protiv LGBT osoba". Glavašević je podsjetio kako je u jednom od svojih zastupničkih pitanja u Hrvatskome saboru upućenih ministrici kulture o tome i govorio, te da mu je u tome trenutku premijer Plenković "kimao glavom i na neverbalan način potvrđivao da se slaže s tezama koje je SDP iznosio - da treba graditi Hrvatsku europskih vrijednosti i boriti se protiv zločina iz mržnje". Ali, ustvrdio je Glavašević, "ne vidimo kod premijera i Vlade rezultate toga slaganja, a premijer mora nedvosmisleno pokazati 'gdje mu je srce, s koje strane kuca njegovo srce', hoće li Hrvatsku u kojoj se svi mogu osjećati sigurno neovisno o svojim životnim odabirima - bilo političkim ili nekim drugima, a mora biti i zaštitnik onih kojima je zaštita potrebna, ali mi to ne vidimo", zaključio je Glavašević. Na novinarsko pitanje o stranačkome kolegi Tomislavu Sauchi, Glavašević je rekao kako je SDP u priopćenju komentirao taj aktualni slučaj i da osobno nema što dodati. >> 'Napad na LGBTQ večer je posljedica zatvaranja očiju pred politikom koju provodi najekstremnija struja' >> Zagreb Pride: Pozivamo premijera da rezolutno osudi čin nasilja protiv ljudskih prava LGBTIQ osoba