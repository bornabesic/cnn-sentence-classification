7. srpnja 2005. izvedena su četiri koordinirana samoubilačka napada u londonskoj podzemnoj željeznici i autobusu u kojima je ubijeno 56 osoba, među njima četvorica bombaša samoubojica, a 700 osoba je bilo ranjeno. Skupina pozvezana s Al-Kaidom preuzela je odgovornost za napade. Petnaest dana poslije, četiri neuspjela napada po sličnoj matrici bila su izvedena koordinirano i gotovo istovremeno na tri linije londonskog metroa i u jednom autobusu. Bombe kuće izrade nisu eksplodirale zahvaljujući propustu proizvođača eksploziva. Pravosuđe vjeruje u povezanost ta dva niza atentata. 30. lipnja 2007. automobil pun plinskih boca udario je u glavni terminal zračne luke Glasgowa, pun počektom školskih praznika, ali nije eksplodirao. Indijac koji je vozio auto je teško opečen i umro je mjesec dana poslije. Irački liječnik koji je bio u automobilu uhićen je i 2008. osuđen na doživotni zatvor. Dan ranije su dva vozila marke Mercedes  puna spremnika benzina, plinskih boca i čavli pronađena parkirana blizu Piccadilly Circusa, u središtu Londona. Problem veze detonatora je onemogućio eksplozije tih vozila, zaključili su istražitelji. 22. svibnja 2013. dvojica Londončana nigerijskog podrijetla autom su udarili vojnika Lee Rigbyja (25) na jugoistoku Londona i zatim ga napali noževima pokušavajući ga dekapitirati.  U video snimci nastaloj nakon napada jedan od napadača je izjavio da je želio osvetiti "muslimane koje su ubili britanski vojnici. 5. prosinca 2015., Muhaydin Mire (30), rođen u Somaliji, nožem je ranio dvije osobe, od kojih jednu teško na ulazu u postaju podzemne željeznice Leytonstone, u istočnom dijelu Londona, dva dana nakon prvih britanskih zračnih napada na organizaciju Islamska država u Siriji. Vlasti su napad nazvale terorističkim, a počinitelj je osuđen na doživotni zatvor. 22. ožujka 2017. muškarac se autom zaletio na westminsterski most i zatim ubio policajca ispred parlamenta. U napadu je poginulo pet osoba. Počinitelja, Kalida Masuda, britanskog državljanina preobraćenog na islam ubila je policija. Odgovornost za atentat je preuzela skupina Islamska država. Scotland Yard je objavio da nije našao dokaze Masudove povezanosti s Islamskom državom ili al-Kaidom. 22. svibnja 2017., mladi Britanac libijskog podrijetla izveo je samoubilački napad na izlasku s koncerta američke pjevačice Ariane Grande u manchesterskoj Areni, na sjeverozapadu Engleske. Ubijene su 22 osobe i 116 je ranjeno, među kojima brojna djeca i mladi. Odgovornost za napad je preuzela organizacija Islamska država. Scotland Yard je objavio u ožujku da su britanske službe sigurnosti "spriječile 13 pokušaja terorističkih atentata od lipnja 2013".