Foto: Getty POZNATA kanadska pjevačica priznala je da se teško rastaje od stvari. Mnoge žene slabe su na cipele, no nitko kao ova pjevačica. Celine Dion sada je morala iznajmiti skladište kako bi imala gdje spremiti svojih 10.000 parova, kako piše Footwear News. Poznata Kanađanka priznala je i kako se jako teško rastaje od stvari, pa je i to jedan od razloga zašto je nakupovala ovoliko obuće.  "Teško mi je bilo što pokloniti ili baciti jer sve te stvari podsjećaju me na put koji sam prošla kako bi došla do ovoga gdje sam sad i jako sam vezana uz njih," priznala je pjevačica. Zanimljivo je i da je njena kolekcija cipela naglo porasla u posljednje četiri godine, jer je Celine u jednom intervjuu 2013. otkrila kako ima 3000 pari cipela, što je trostruko manje nego danas.