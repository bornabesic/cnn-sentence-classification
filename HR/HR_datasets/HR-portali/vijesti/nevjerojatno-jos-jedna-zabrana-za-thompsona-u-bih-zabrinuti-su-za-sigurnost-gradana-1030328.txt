“Svjedoci smo da se ovakvi koncerti u okruženju otkazuju te izražavamo ozbiljnu zabrinutost za sigurnost građana i posjetitelja koncerta”, stoji u priopćenju načelnika koji traži zabranu Marko Perković Thompson čini se neće smjeti nastupiti niti u Novom Travniku u BiH gdje je njegov nastup najavljen za 29. lipnja. Načelnik te općine Refik Lendo u pisanoj izjavi dostavljenoj u petak lokalnim medijima potvrdio je kako se protivi održavanju Thompsonova koncerta te kako je od policije već pisanim putem zatražio njegovu zabranu. Kaže kako je na zabranu pozvao sukladno Zakonu o prekršajima protiv javnog reda i mira. Kaže načelnik da ih nitko o nastupu nije tražio suglasnost. Lendo je poručio organizatorima kako će snositi zakonom propisanu odgovornost bude li koncert održan i ukoliko zbog toga dođe do destabiliziranja sigurnosnog stanja u Novom Travniku. “Svjedoci smo da se ovakvi koncerti u okruženju otkazuju te izražavamo ozbiljnu zabrinutost za sigurnost građana i posjetitelja koncerta”, stoji u priopćenju. Novi Travnik općina je s oko 23 tisuće stanovnika od kojih je, prema popisu iz 2013. godine 12 tisuća Bošnjaka a Hrvata je 11 tisuća.