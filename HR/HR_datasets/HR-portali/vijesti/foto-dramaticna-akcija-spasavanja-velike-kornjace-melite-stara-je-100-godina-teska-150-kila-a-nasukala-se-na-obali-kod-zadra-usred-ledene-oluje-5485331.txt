Glavatu želvu, pravoga diva među jadranskim morskim kornjačana, izbacila je orkanska bura na obalu između Karina i Pridrage, gdje ju je jutros oko deset sati ugledao mještanin Pridrage Ivica Čulina, piše Slobodna Dalmacija.  Iako nasukana, „grdosija“ je bila živa i zdrava, iako je ubrzo veterinar Marino Mirčeta utvrdio da je stara namjanje stotinu godina!   - More često izbaci ovakve morske kornjače i osobno ih zbrinjavam, one su ugrožena vrsta, ali nikada u životu nisam vidio tako veliku glavatu želvu. Mi naprosto nismo imali posudu u koju bismo je stavili, niti sam je mogao odvesti u veterinarsku ambulantu jer ne bi prošla kroz vrata. Osmorica ljudi bila su potrebna da je nekako dignemo i dovezli smo je kod mene doma, u moje dvorište – ispričao nam je veterinar Mirčeta, kazavši da želva, srećom, nije bila ozlijeđena. Zatvori Slika 1/13 Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA Objavljeno: 09.01.2017. Luka Gerlanc / HANZA MEDIA - Moj je posao bio da je medicinski zbrinem do dolaska stručnjaka iz Pule, koji je će je transportirati u tamošnji Centar za ugrožene životinjske vrste. Pronašao sam na njoj neke ozljede, ugrizne rane na oklopu, ali one su stare sigurno desetak godina. Životinju je samo trebalo utopliti, ozljeda na njoj nije bilo unatoč kalvariji koju je prošla. Utopljavanje i zagrijavanje morem, to je ono što je trebalo učiniti. Malo smo je pokrili i dekama – objasnio je veterinar Marino Mirčeta. Ni stručnjaci koji su iz Pule došli u Zadar po glavatu želvu nemaju tako veliku posudu, ali imaju kombi vozilo u kojem je cijeli zadnji dio vodonepropusan, kao vrsta bazena. U njoj će ogromna glavata želva, kojoj je veterinar Mirčeta nadjenuo ime Melita, biti otpremljena na sigurno, u ruke stručnjaka i u dovoljno velik prostor za svoju impozantnu veličinu, ali i za komoditet potreban u njezinim godinama. Melita, naime, ima više od 100 godina, teška je između 100 i 150 kilograma, a duga je 135 centimetara.