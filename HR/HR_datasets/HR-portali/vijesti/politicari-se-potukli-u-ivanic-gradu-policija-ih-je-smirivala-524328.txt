U petak oko 20 sati policija u Ivanić-Gradu dobila je prijavu za narušavanje javnog reda i mira, ali nisu htjeli objaviti podatke o sudionicima. Doznajemo da su se fizički sukobili predsjednik gradske organizacije HSS-a Ivanić-Grad Stjepan Klak (54), i Marko Klak (26), član nezavisne liste Željka Posilovića. Dijele prezime, ali nisu u rodu. - Ma to nije bila nikakva tučnjava, malo sam ga potegnuo za uho jer mi je napao obitelj i rekao da su mi djeca neodgojena - kazao je Stjepan Klak. Smatra da je incident politički motiviran te da ga napadaju jer ne želi u koaliciju s HDZ-om. Iako je mlađi Klak zatražio liječničku pomoć, stariji tvrdi kako ga sigurno nije ozlijedio. Iz policije će poslati optužni prijedlog protiv starijeg sudionika.      