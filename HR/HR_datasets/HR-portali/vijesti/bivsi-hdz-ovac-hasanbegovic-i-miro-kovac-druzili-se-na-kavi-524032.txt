Međunarodni tajnik HDZ-a Miro Kovač i sada već bivši HDZ-ovac Zlatko Hasanbegović danas su zajedno pili kavu u centru Zagreba.  - S bivšim stranačkim kolegom Zlatkom Hasanbegovićem sam se slučajno sreo i popio kavu. Deplasirano je 'običnoj' kavi pridavati bilo kakve političke konotacije. Kava među kolegama zastupnicima uvijek je bilo je i uvijek će ih biti. Svatko bira svoj politički put, moj je bio i uvijek će ostati uz HDZ. U ovom trenutku je primarni interes HDZ-a osigurati stabilnost Vlade i pretvaranje Hrvatske u prosperitetnu i naprednu zemlju - rekao je Kovač.  Ugodna kava međunarodnog tajnika @HDZ001 Mire Kovača i Hasanbegovića u centru Zagreba.... pic.twitter.com/f7Jqx4IXON Naime, Kovač je oduvijek vrijedio kao desna struja u HDZ-u. Prvi je i na Predsjedništvu tražio raspravu o premijerovim potezima smjene ministara bez znanja vrha HDZ-a. Također, tjednik Express, koji je u petak na kioscima, donosi informaciju da Hasanbegović i Esih računaju upravo na Miru Kovača kao svog spavača u HDZ-u s kojim bi mogli preuzeti stranku u slučaju uspjeha na lokalnim i izborima.  