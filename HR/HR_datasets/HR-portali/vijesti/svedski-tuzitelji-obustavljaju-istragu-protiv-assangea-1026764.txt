Britanska policija objavila je da će uhititi Assangea ako napusti veleposlanstvo. Švedsko tužiteljstvo obustavlja kazneno gonjenje za silovanje protiv utemeljitelja WikiLeaksa Juliana Assangea, zaključivši sudsku sagu koja je trajala od 2010., no Britanija je odmah nakon toga objavila kako će ga uhititi ako napusti ekvadorsko veleposlanstvo u Londonu u kojemu boravi pet godina. Britanska policija objavila je da će uhititi Assangea ako napusti veleposlanstvo. Sud u Westminsteru izdao je nalog za uhićenje Juliana Assangea nakon što se nije predao na zahtjev suda 29. lipnja 2012., navodi se u priopćenju policije. Žena koja je optužila Assangea za silovanje nazvala je odluku švedskog tužiteljstva da odbaci optužbe protiv njega “skandalom” “To je skandal – da osumnjičeni silovatelj može pobjećipravdi i time izbjegne suđenje. Moja klijentica je u šoku i nijedna odluka neće promijeniti njeno mišljenje da ju je Assange silovao”, rekao je njezin odvjetnik Elizabeth Fritz. Assangeov odvjetnik Juan Branco izjavio je da će tražiti od francuskog predsjednika Emmanuela Macrona da intervenira u korist osnivača WikiLeaksa. “Potrebna nam je politička intervencija kako bi smo okončali ovu situaciju. On je jedini politički zatvorenik u zapadnoj Europi”, rekao je advokat agenciji AP. “Sada kada se situacija promijenila i kada su švedske vlasti ukinule istragu protiv njega, gospodin Assange ostaje tražen za manje teške prekršaje“, navela je policija. Assange strahuje da bi ga švedske vlasti mogle izručiti Amerikancima, gdje bi se mogao naći na sudu zbog objavljivanja povjerljivih dokumenata WikiLeaksu.