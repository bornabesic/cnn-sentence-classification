Informacija da je direktor HEP toplinarstva Ivica Martinek tražio od člana komisije za zapošljavanje Marija Marjanovića da namjesti posao nećaku predsjednika Uprave Perice Jukića razljutila je ministra državne imovine Gorana Marića.   - Ukoliko se te informacije pokažu točnima, bit će to evidentno najgori slučaj postupanja i prakse u jednom trgovačkom društvu i jednom od najbitnijih gospodarskih sustava u Hrvatskoj. Ljudi koji na takav način razumijevaju svoje uloge pokazuju da nisu dorasli za povjerene dužnosti, a ovaj slučaj pokazuje i više od toga, rekao nam je Marić. Hoće li ova afera dovesti do smjena u HEP-u, Marić nije želio otkriti.  >> Direktor HEP-a Ivica Martinek podnio ostavku zbog optužbi za namještanje posla >> Cvitan: USKOK od jutros istražuje priču o zapošljavanjima u HEP-u 