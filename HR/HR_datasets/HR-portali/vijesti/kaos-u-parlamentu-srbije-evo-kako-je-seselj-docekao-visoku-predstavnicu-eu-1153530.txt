Visoka predstavnica Europske unije za vanjsku politiku i sigurnost te potpredsjednica Europske komisije Federica Mogherini stigla je na Skupštinu Srbije gdje govori na posebnoj sjednici, no zastupnici Srpske radikalne stranke nisu je dočekali s oduševljenjem. Dočekali su je zvižducima uzvikujući: "Srbija, Rusija, ne treba nam Unija!" Na Skupštini je i Vojislav Šešelj koji predvodi zastupnike svoje stranke, piše Blic. Mogherini govori na posebnoj sjednici, na kojoj je i premijer Srbije Aleksandar Vučić te ministri iz njegove Vlade. Govor je počela na srpskom jeziku, a Šešeljevi zastupnici uzvikuju cijelo vrijeme dok ona govori. – Nećemo neprijatelja srpskog naroda! – uzvikivao je Šešelj. Šešelj je još prije početka Skupštine najavio kako neće dopustiti Mogherini da održi govor i da će demonstracijama protiv nje započeti svoju predsjedničku kampanju.  >> Šešelj otkrio tko bi mu bio najteži protukandidat na izborima: 'Za njega imam aseve iz rukava' 