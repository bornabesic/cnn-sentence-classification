Foto: NCL VELIKI kruzeri sinonim su luksuza, a ponudom sadržaja mogu stati uz bok većim turističkim odredištima. Najnoviji iz ponude norveške prijevozne tvrtke ima čak i trkaću stazi na palubi.  Ime mu je Norwegian Joy i najnoviji je pripadnik flote Norwegian Cruise Linea. Ogroman brod nudi obilje ekskluzivnih sadržaja, a najveća atrakcija je trkaća staza na dvije razine, a nosi potpis Ferrarija. Na atraktivnoj stazi može učestvovati do 10 vozača, koji se utrkuju u električnim go-kart bolidima. Svi učesnici mogu svoju ljubav prema Ferrariju upražnjavati i u obližnjoj trgovini satova koja nudi potpunu selekciju Scuderia Ferrari ručnih satova.     Norwegian Joy je 326 metara dug putnički brod kapaciteta 3.850 putnika, a na prvu plovidbu između Šangaja i Tianjina kreće potkraj lipnja. Brod je izgrađen u njemačkom brodogradilištu Meyer Werft u Papenburgu, a radi se o četvrtom najvećem u svijetu.