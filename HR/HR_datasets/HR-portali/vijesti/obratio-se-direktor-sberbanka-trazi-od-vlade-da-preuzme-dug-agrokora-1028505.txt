Iz Sberbanka su ranije poručili da su spremni otići i na sud ako bude potrebno, a kako bi vratili više od milijardu eura koje su dali kao kredit Agrokoru Izvršni direktor ruske banke Sberbank German Gref rekao je kako suradnja s hrvatskom Vladom oko Agrokora nije bila jednostavna i kako se nikada ranije nisu susreli sa sličnom situacijom, piše N1. German Gref izjavio je u Moskvi kako Sberbank, glavni kreditor Agrokora, nije spreman pregovarati o novim financiranjima Agrokora dok god se ne postigne dogovor s hrvatskom Vladom, prenosi Reuters. Rekao je također kako se Sberbank nikada ranije nije susreo sa situacijom u kojem se vlada neke zemlje na taj način upliće u poslove neke tvrtke. “Ne biste trebali donositi zakon koji lišava kreditore njihova prava nakon svršenog čina”, kazao je Gref. “Ako je hrvatska vlada preuzela odgovornost za vođenje tvrtke, onda bi također trebala preuzeti odgovornost za dugove”, rekao je Gef. Gref je najavio i kako će predstavnici Sberbanke sljedeći tjedan razgovarati s Vladom RH. Kao odgovor na pitanje o mogućem pravnom postupku protiv hrvatske Vlade, Gref je rekao: “Ne bi mi se svidjela takva istraga. Gospodine, spasi nas od takve stvari”. Dodao je i kako su danas razgovarali s glavnim vjerovnicima te da su oni zbunjeni. Iz Sberbanka su ranije poručili da su spremni otići i na sud ako bude potrebno, a kako bi vratili više od milijardu eura koje su dali kao kredit Agrokoru, piše N1.