Predsjednica Kolinda Grabar-Kitarović proteklog tjedna na NATO summitu u Bruxellesu susrela se s mnogim svjetskim liderima, a s nekima je imala priliku razgovarati i na marginama važnog skupa. Tako je sama priznala da je Donalda Trumpa i Emmanuela Macrona pozvala u Hrvatsku. Na svečanoj večeri Grabar-Kitarović je imala čast sjediti kraj nove političke svjetske zvijezde Justina Trudeau. Naime, stolci na večeri bili su poredani abecednim redom, tako da je predsjednica bila 'spojena' s kanadskim premijerom. Sudeći po fotografijama iz Bruxellesa čini se da su Grabar-Kitarović i Trudeau dobro 'kliknuli' pa su nakon večere sa smiješkom na licima spremno svima pozirali.