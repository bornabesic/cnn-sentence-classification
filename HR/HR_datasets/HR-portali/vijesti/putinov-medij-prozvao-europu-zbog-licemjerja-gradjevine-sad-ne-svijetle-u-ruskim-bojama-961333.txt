Foto: Hina "JEDANAEST mrtvih i 51 ozlijeđeni u bombaškom napadu u vlaku u Sankt Peterburgu, ali nećete vidjeti izraze solidarnosti u europskim gradovima koje se mogu vidjeti kad druge nacije pate zbog sličnih napada", počinje članak na portalu Russia Today, mediju bliskom Putinu, u kojem se europske zemlje proziva zbog licemjerja.   Da Eiffelov toranj ili druge svjetske građevine ne svijetle u bojama Rusije, primijetili su brojni tviteraši. Brojni europski vođe, a među njima i premijer Plenković, izrazili su sućut. No, zgrade ne svijetle. Nijedna građevina diljem Europe nije zasvijetlila u ruskim bojama, primjećuje RT.   Navode i primjer Brandenburških vrata pokazala je solidarnost pri napadima u Parizu, Bruxellesu, Londonu, Orlandu, Istanbulu, Nici i Jeruzalemu. No, kako navodi Berliner Zeitung, izvori iz Berlina kažu da čuvena vrata neće svijetliti u ruskim bojama jer St. Peterburg nije grad partner Berlina.   Jedan od rijetkih izuzetaka je Izrael. Vijećnica u Tel Avivu zasvijetlila je u bojama ruske zastave.