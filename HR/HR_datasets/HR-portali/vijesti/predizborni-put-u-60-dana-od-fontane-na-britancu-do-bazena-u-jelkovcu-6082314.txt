Milan Bandić posve je uvjeren u jedno. Novi mandat osvojit će zato što se u kampanji ne služi obećanjima, nego velikim infrastrukturnim projektima na kojima su radovi “već počeli, počet će za koji dan ili su svi papiri spremni za realizaciju”. Srđan Vrančić / CROPIX Novi Jelkovec - 100 miljuna kuna   Njegovi protukandidati kažu kako to nije ni čudno jer neke od projekata koji su se sada počeli realizirati gradonačelnik Bandić obećava dugi niz godina. Savski most - 1,5 milijuna kuna   U kampanju lokalnih izbora, koji se održavaju za četiri dana, Bandić je ušao kao i prije svakih izbora - otvorenjem radova i svečanim otvorenjem završenih projekata. Radnička cesta - 40 miljuna kuna   Radovi na projektu Žičara Sljeme počeli su prije dva mjeseca, a cijela investicija teška je 142 milijuna kuna. Otvorio je radove na trećoj fazi projekta Radničke ceste. Ta etapa stoji 40 milijuna kuna, a četvrta će stajati 137 milijuna kuna. Damjan Tadić / CROPIX Britanski trg - 3 milijuna kuna   Tramvajska pruga do nove zračne luke stajat će 150 milijuna kuna, a projekt je predstavljen prošli vikend. Novi rotor stajat će 200 milijuna kuna, kako je nedavno objavljeno na službenoj stranici grada. Radi se o ukupno 669 milijuna kuna. Kranjčevićeva - 16,5 milijuna kuna   Tu je i projekt obnove fasada, na koji bi se tijekom sljedećih šest godina trebalo izdvojiti između 2 i 3 milijarde kuna. Prvi radovi na uređenju pročelja trebali bi početi u rujnu. Ronald Goršić / CROPIX Tehnološki park- 15 milijuna kuna   Naravno, tijekom posljednja dva mjeseca gradonačelnik je djeci u vrtićima nudio papuče, prvašićima tenisice, njima i ostalim osnovnoškolcima odjeću, a srednjoškolcima tiskanje majica za Norijadu. Oko 20 milijuna kuna bilo je predviđeno za te investicije. Najavljeni projekti za koje još nisu počeli radovi:      - Nova tramvajska pruga od Kvaternikova trga do Zračne luke “Franjo Tuđman” - Obnova zapuštene Sveučilišne bolnice u Blatu - Podzemna garaža kod HNK, ispod Arheološkog muzeja i igrališta u Klaićevoj - Kongresni centar - Projekt denivelacije remetinečkog rotora - Uređenje pet gradskih tržnica - Jarunski most - Uređenje parka na Trgu dr. Franje Tuđmana