Dubravko Jagić, predsjednik Sindikata policije, danas je u Dnevniku HTV-a podržao policajca koji je Osijeku srušio na tlo i vezao lisicama ženu koja je prešla cestu na crveno svjetlo pa odbila dati na uvid osobnu iskaznicu. – Ljudi moraju znati da demokracija i anarhija nisu isto. Svi moraju poštivati zakon – rekao je Jagić. Dodao je da se vidjelo da je gospođa nekoliko puta prekršila više zakona. – Radi se jednostavno o tome da je gospođa prekršila zakon. Zakon se mora poštivati i nitko se ne mora bojati prekoračenja ovlasti policijskih službenika ako poštuje zakon – rekao je Jagić. Naglasio je i da je žena upozorena da se događaj snima te da ne mora za to dati pristanak. Na pitanje je li je policajac baš morao baciti na tlo odgovorio je da će to ustanoviti Ured za unutarnju kontrolu. – Pa vidjeli ste iz ponašanja gospođe da nije baš sve u redu – rekao je Jagić, na što je voditeljica upozorila da ne koristi takve zaključke i da se HRT ograđuje od te njegove izjave O događaju u Osijeku na svom Facebook profilu oglasio se i ministar unutarnjih poslova Ranko Ostojić. Ministar je kritizirao postupak policajca navodeći da je upotrebljena loša policijska taktika. - Policajke i policajci ...ovo nam ne treba... Lošim potezom sruši se puno dobro napravljenog... I nije da tražim od vas da se "ne držite zakona koji pijani plota", ali koliko je zakonito i može bit pravdano... Loša je policijska taktika ... Ne radite to...ne možeš staricu rješavati kao da je opasan nasilnik - poručio je Ostojić. >> Objavili snimku privođenja: Prešla cestu 'na crveno' pa je policajac srušio na pod i vezao!