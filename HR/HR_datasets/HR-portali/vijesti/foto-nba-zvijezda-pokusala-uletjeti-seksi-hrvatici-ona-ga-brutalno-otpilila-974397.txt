Foto: Instagram NBA zvijezda Kristaps Porzingis na teži je način naučio da ne može imati sve što poželi. Naime, košarkašu New York Knicksa za oko je zapela zgodna Hrvatica Ines Nikić i nije mogao odoljeti, a da joj ne pokuša uletjeti. Napravio je to na ne baš originalan način, stavljajući u komentar ispod njezine fotke na Instagramu emoji sa srcima u očima. Da stvar bude još gora, jedan je dečko komentirao da je ona tek '99. godište, na što je on napisao: "Sranje, moja greška", sa smajlićem koji plače od smijeha. Atraktivna Hrvatica odlučila je odgovoriti na njegovo nabacivanje i to je napravila na najbrutalniji način ikad. Ines je objavila fotku na kojoj se ljubi sa svojim dečkom uz poruku: "Kristaps Porzingis, tko? Spavaš li mirno, Kristaps?" Njegov pokušaj uletavanja i njezin brutalan odgovor dobio je takav odjek da su o njemu pisali i svjetski mediji, uključujući i Sports Illustrated koji se prisjetio kako se Porzingis na Instagramu isto tako u veljači upucavao i manekenki Abigail Ratchford koja je pak pala pod njegov šarm stavljajući u komentar emoji puse. Za Ines jedan emoji sa srcima u očima očito nije bio dovoljan da padne na njegov šarm.