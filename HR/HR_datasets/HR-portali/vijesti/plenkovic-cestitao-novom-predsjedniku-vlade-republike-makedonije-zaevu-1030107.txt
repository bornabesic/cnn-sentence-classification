Predsjednik Vlade Republike Hrvatske Andrej Plenković uputio je čestitku novom predsjedniku Vlade Republike Makedonije Zoranu Zaevu, u kojoj stoji: ”Poštovani gospodine predsjedniče Vlade, želim Vam u svoje osobno ime kao i u ime Vlade Republike Hrvatske čestitati povodom izbora na mjesto predsjednika Vlade Republike Makedonije. Odnosi između naših dviju država obilježeni su tradicionalnim prijateljstvom i dobrom suradnjom u mnogim područjima. Posljednji primjer koji tome svjedoči je intenzivna suradnja tijekom migracijske krize na istočnoj mediteranskoj ruti. Hrvatska snažno podržava euroatlantske ambicije Makedonije, te smo u tom smislu spremni pružiti svu pomoć u provođenju reformi, jačanju stabilnosti institucija i nastavku procesa integracija. Primite, gospodine predsjedniče Vlade, izraze mog osobitog poštovanja.”