Pilot Antun Maškarić (63) uspio je preživjeti pad svog sportskog zrakoplova u Konavosko polje, prenosi portal Dubrovniknet.hr. Cessna-172 u vlasništvu tvrtke AER Marina kod bivše se farme krava srušila u nedjelju oko 19.20 sati nakon što se u kabini dogodio požar. U avionu se nalazio samo pilot koji je uspio iskočiti te je prevezen u Opću bolnicu Dubrovnik. U ponedjeljak ujutro pilot Maškarić vratio se na mjesto nesreće.