Vođa srpskih radikala, četnički vojvoda i donedavni haaški optuženik Vojislav Šešelj, nakon što je danas objavio da je dobio diplomatsku putovnicu te da će putovati u Zagreb, gostujući u emisiji RTL Direkt rekao je da će u Hrvatsku doći "kroz desetak dana".  - Obići ću Zagreb gdje ću održati konferenciju za novinare. Susrest ću se s istaknutim političarima koji će htjeti sa mnom se susresti. Vjerojatno ću se naći i sa svojim haškim supatnicima, primjerice, s generalom Mladenom Markačem - kazao je Šešelj koji je i na srpskoj političkoj sceni poznat po svojim provokacijama pa se ne može isključiti da je i ova njegova akcija "putovanje u Zagreb" samo jedna od njih. Kazao je da će tema konferencije za medije u Zagrebu biti naprti odnosi službenog Zagreba i Beograda i da svoj posjet nije najavio Vladi Srbije. Za tehničkog premijera Tihomira Oreškovića, koji je danas kazao da će Šešelja Hrvatska uhititi ako prijeđe granicu, vođa radikala je kazao da "već odavno bivši" te da "njegove riječi nemaju nikakvu težinu".  - Znam da je određeni državni organ donio odluku da mi se zabrani ulazak u Hrvatsku 20 godina. Ali, to se odnosi samo na običnog građanina, a ne na nosioca diplomatske putovnice. Jer da Hrvatska sad nešto pokuša protiv nosioca srpske diplomatske putovnice, to bi odmah iniciralo progon hrvatskog veleposlanika iz Beograda. Tako vam je to u diplomaciji - rekao je Šešelj.  Najavljuje da će podnijeti službeni zahtjev za susretom sa hrvatskom predsjednicom Kolindom Grabar Kitarović. - Jedva čekam da dođem u centar Zagreba, da sjednem u Gradsku kavanu, da obiđem knjižare u gradu, uvijek sam tamo volio kupovati knjige - kazao je na kraju ratni zločinac Vojislav Šešelj.  >>Šešelj pozvao Srbe u SAD-u da glasuju za Trumpa a Bidena nazvao 'zločincem' >>Šok iz haaške sudnice: Vojislav Šešelj oslobođen po svim točkama optužnice! 