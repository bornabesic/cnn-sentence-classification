Foto: Hina STRANKA francuskog predsjednika Emmanuela Macrona, osnovana  2016., osvaja apsolutnu većinu na parlamentarnim izborima idućeg mjeseca, pokazuju ankete objavljene danas.  Stranka "Republika u pokretu" (REM) osvaja 29 posto glasova u prvom krugu izbora za Nacionalnu skupštinu 11. lipnja, prema anketi agencija OpinionWay/ORPI.  Slijede konzervativni Republikanci (desni centar) s 20 posto i krajnje desna Nacionalna fronta s 18 posto glasova birača.  Stranka krajnje ljevice Nepokorena Francuska osvaja 13, a socijalisti devet posto, pokazala je anketa za list Les Echos i radio Classique.  Pretočeno u mandate, Macronova stranka dobiva od 335 do 355 mandata od ukupno 535 mjesta u donjem domu parlamenta.  Prema anketi iz svibnja, Macronova stranka dobivala je između 280 i 300 mandata.