Screenshot: Youtube JAKE je pas čija je sudbina pomagati potrebitima. Njegova je vlasnica trebala pomoć, potporu i promjenu, a on je trebao obitelj. Njih su dvoje odličan par i ovaj video to savršeno prikazuje. Terapijski psi pružaju pomoć stjecanjem određenih vještina. Oni svojim prisustvom, njuhom, sluhom, raznim aktivnostima i svakodnevnim djelovanjem olakšavaju svakodnevne izazove svojih vlasnika te im uveliko olakšavaju život. Psi asistenti pomažu ljudima koji su nepokretni, u invalidskim kolicima, paralizirani te umjesto njih upale ili ugase svjetlo, donesu neku stvar, otvore ili zatvore vrata. U svijetu je sve češća i popularnija obuka terapijski pasa, a oni mogu biti psi asistenti (kao što je pas u videu), psi vodiči, psi za medicinsku detekciju te terapijski psi čije prisustvo pozitivno utječe na raspoloženje, zdravlje, osnovne životne funkcije. Ovi posljednji namijenjeni su grupama djece te ljudi koji su smješteni po raznim ustanovama jer unose vedrinu u svakodnevicu ljudi kojima je život ograničen. Karakter terapijski pasa vrlo je značajan i ne može svaki pas postati terapijski pas. Važno je da nisu prezaštitnički nastrojeni jer bi u opasnim situacijama mogli ugroziti život svojih vlasnika, bitnije je da su druželjubivi te da radije biraju ljude nego pse. Ovaj dirljivi video prikazuje jedan dan u životu terapijskog psa.