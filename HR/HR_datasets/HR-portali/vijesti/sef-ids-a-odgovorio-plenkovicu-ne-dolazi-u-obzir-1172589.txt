Šef IDS-a Boris Miletić poručio je Andreju Plenkoviću da jasno kaže da nema većinu te da se ide na izbore te tako prokomentirao izjavu premijera za Večernji list gdje je u ekskluzivnom intervjuu kazao kako je 'otvoren za suradnju koja je u hrvatskom interesu'. - Jasno mi je da je IDS svima poželjan partner zbog naše snage. Ali nama HDZ nije opcija pa ću ponoviti ono što sam nebrojeno puta do sada rekao - koalicija s desnim strankama NE DOLAZI U OBZIR! - poručio je Miletić i dodao da ne pregovaraju i da neće biti dio HDZ-ove većine. - Ako premijer Plenković nema većinu - neka to jasno kaže pa idemo na izbore! - napisao je Miletić.