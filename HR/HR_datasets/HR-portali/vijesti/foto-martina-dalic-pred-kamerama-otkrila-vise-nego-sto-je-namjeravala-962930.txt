Screenshot: Nova TV HDZ-ova ministrica gospodarstva i potpredsjednica Vlade Martina Dalić danas je u neformalnom razgovoru s potpredsjednikom Hrvatske gospodarske komore Josipom Zaherom, ne primjećujući da ih snimaju kamere, rekla više nego što je namjeravala. Kamera Nove TV zabilježila je kratak i neformalan razgovor Dalić i Zahera.  Zaher, koji je inače jedan od bivših direktora Ivice Todorića, upitao je Dalić "je li sve riješeno". "Sad se uzdamo u svetog Antu"  "Je, mo'š si misliti. Sad se uzdamo u svetog Antu", odgovorila mu je ministrica Dalić kroz smijeh. Izgledno je kako je pritom mislila na novog Vladinog povjerenika za Agrokor, Antu Ramljaka.  Podsjetimo, Ante Ramljak se danas popodne obratio javnosti, kratko nakon što je agencija Moody's ponovno snizila kreditni rejting Agrokora za jedan stupanj - s Caa1 na Caa2.