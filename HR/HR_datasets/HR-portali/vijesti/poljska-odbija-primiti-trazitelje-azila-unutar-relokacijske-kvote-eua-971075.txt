Foto: Hina POLJSKA odbija popustiti pritisku iz EU-a i odbija primiti tražitelje azila unutar relokacijskog plana. Iako im iz EU-a prijete sankcijama, Poljaci ne posustaju.   Plan je dogovoren još 2015. godine, a prema njemu Europska komisija traži od država članica da svaka primi određenu kvotu od sveukupno 160,000 tražitelja azila koji su u kampovima u Italiji i Grčkoj. Većina njih je pobjegla iz konfliktnih zona Afrike i bliskog Istoka. Poljaci i Mađari odbijaju primiti migrante  Poljska i Mađarska su dvije zemlje EU koje su odbile primiti migrante, a kao opravdanje za to navode zabrinutost zbog napada militanata ISIL-a u nekoliko zemalja EU-a.   "Stav Poljske je jasan i konzistentan - protivimo se relokaciji", izjavio je ministar pravosuđa Mariusz Blaszczyk na konferenciji za medije u Bruxellesu, piše Reuters.   Tvrdi i kako ovaj sustav relokacije samo šteti migrantima te kako ohrabruje valove migranata iz Afrike i Azije na dolazak u Europu, čime se povećavaju mogućnosti za krijumčare ljudima.   Iz Europske komisije su najavili kako će sljedećeg mjeseca odlučiti o pravnim posljedicama postupanja Poljske i Mađarske.