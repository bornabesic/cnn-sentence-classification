Policijski službenici su danas u poslijepodnevnim satima pronašli i uhitili Danijela Brnosa za kojeg se sumnja da 7. svibnja 2017. oko 14 sati ispred hotela u Vrsaru pucao u 19-godišnju djevojku i 23-godišnjeg mladića, priopćila je policija. Osumnjičeni je uhićen u Vodnjanu nakon čega je doveden u prostorije PU istarske gdje je u tijeku kriminalističko istraživanje. Brnos je osumnjičenik za pokušaj ubojstva bivše djevojke Martine Terlević i njenog kolege s posla Roberta Cuccurina, na koje je zapucao u nedjelju pred hotelom Pineta u Vrsaru. Za Brnosom je tjeralica bila raspisana još sredinom travnja, kada ga je Terlević prvi puta prijavila da joj je prijetio da će joj nauditi. 