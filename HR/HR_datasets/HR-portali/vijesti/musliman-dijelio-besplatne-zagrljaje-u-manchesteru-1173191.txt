Na neobičan potez odlučio se Baktash Noori, videobloger iz Manchestera nakon terorističkog napada na koncertu Ariane Grande u kojem su poginule 22 osobe. – Ja sam Musliman i vjerujem vam. Vjerujete li vi mene dovoljno da me zagrlite? – natpis je koji stoji kraj njega dok on s povezom na očima raširenih ruku stoji u mančesterskoj ulici Market i tako pokušava pokazati kako nisu svi ljudi njegove vjeroispovijesti potencijalni teroristi. On je svoje 'besplatne zagljaje' snimio te objavio video. – Prvih 30 sekundi bio sam nervozan, no čim sam dobio prvi zagrljaj s lijepim komentarom, osjećao sam se puno bolje. Svaki zagrljaj i komentari koje sam dobio bili su predivni i nije bilo teško osjetiti preko nečijeg zagrljaja koliko nam je to zapravo poboljšalo dan. Nisam očekivao da će me toliko ljudi zagrliti i da ću dobiti takve pozitivne komentare, no to je bila najbolja stvar koju sam učinio – rekao je Baktash Noori.