Tek što je izabran, novi predsjednik Južne Koreje Moon Jae-in već je ostvario svoje obećanje da će "uzdrmati stvari", ali ne onako kako je očekivao. Internet u gotovo cijelom svijetu bruji o Choi Youngu Jaeu, njegovom zgodnom tjelohranitelju.  Ovaj 36-godišnjak, zadužen za sigurnost predsjednika, glavna je zvijezda na društvenim mrežama, a objave s njegovim fotografijama skupljaju na desetke tisuća "lajkova". O popularnosti govore i komentari, a ovo su neki od njih: - Moje tijelo treba vodstvo. - Budem li se ja natjecala za predsjednicu, hoće li i mene on čuvati? - Tko će biti njegova heroina? Mediji u Južnoj Koreji počeli su se šaliti s najnovijim ludilom pa su tako zaključili da će ljudi, kad im se oči umore od gledanja predsjednika, jednostavno skrenuti pogled na Choija, prenosi Independent.  No, hladan tuš obožavateljicama stigao je iz Ureda predsjednika: - Nažalost, morat ćemo vas razočarat. Choi je oženjen i otac je dviju kćeri.  