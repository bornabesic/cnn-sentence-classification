Netom nakon što se u Rusiji u metrou u gradu St. Petersburg dogodio teroristički napad ruski i sirijski bombarderi krenuli su u odmazdu i neprekidno bombardiraju položaje ISIL-a i ostalih džihadista oko Damaska. Bombarderi u niskom letu nadlijeću glavni sirijski grad i gađaju položaje terorista u istočnoj Guti, Jobaru i Kabunu. Detonacije u samom centru Damaska, gdje se nalazimo, toliko su jake da se trese cijeli grad. Kao i u okolici Damaska, ruski i sirijski bombarderi ne miruju niti na području Homsa i Hame. Inače život u Damasku vratio se u potpunu normalu. Ulice su pune ljudi. Kafići i restorani rade do kasno u noći. Svi su uvjereni kako je kraj rata blizu te će moći nastaviti gdje su stali prije šest godina. >> St. Peterburg: Desetak ljudi poginulo u eksploziji, više ozlijeđenih. Putin: Nije isključeno da se radi o terorizmu