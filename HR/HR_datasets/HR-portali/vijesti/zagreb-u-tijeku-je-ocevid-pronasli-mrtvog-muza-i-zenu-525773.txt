Mrtva tijela supružnika pronađena su u srijedu oko 7 sati u Nuštarskoj ulici u zagrebačkoj Dubravi, izvijestila je kratko Policijska uprava zagrebačka. Očevid je, navodi policija, u tijeku i sve se okolnosti utvrđuju. Neslužbeno se doznaje kako je riječ o supružnicima,  61 godišnjoj ženi i 70 godišnjem muškarcu, a sumnja se na ubojstvo i samoubojstvo. Pronađeni su u obiteljskoj kući u Nuštarskoj ulici i, kako se neslužbeno doznaje, pronašao ih je član obitelji. - Jučer sam ga sreo. Teško je govorio i nisam ga baš dobro razumio. Poznajem ih dugi niz godina. Inače su dobra obitelj - rekao je susjed. Prema neslužbenim informacijama preminuli muškarac je bio zaštitar u mirovini.