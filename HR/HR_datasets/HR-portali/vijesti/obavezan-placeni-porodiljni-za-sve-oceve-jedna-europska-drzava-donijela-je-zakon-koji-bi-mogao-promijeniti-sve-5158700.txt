MADRID - Plaćeni rodiljni dopust za očeve u Španjolskoj bit će produžen na 16 tjedana, i time izjednačen s plaćenim dopustom za majke. Očevi su do sada imali pravo na 13 slobodnih dana, a majka je mogla na oca prebaciti do 10 tjedana porodiljnog, što je koristilo manje od 2 posto očeva. Rodiljni dopust po novom zakonu više neće biti moguće prebacivati s roditelja na roditelja. Zakon je podržala većina od 173 zastupnika u španjolskom parlamentu, a samo dvoje je bilo protiv. Španjolski je parlament pristao na ideju jednakog rodiljnog dopusta za očeve i majke još 2009. godine, no niti jedna vlada ga od tada nije uvela, pozivajući se na financijsku krizu. No, Španjolska ima vrlo nizak natalitet pa se procjenjuje kako ni cijena dvostrukog porodiljnog neće biti previsoka.