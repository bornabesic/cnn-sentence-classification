Premijer Andrej Plenković danas je na izvanrednoj press konferenciji kazao kako postoje novi dokazi o nepravilnoj isplati dnevnica u mandatu Zorana Milanovića, ali i kasnije. Premijer Plenković izjavio je kako postoji još niz drugih slučajeva nepravilnosti i nezakonitosti glede putnih naloga izdanih u Vladi u prošlom vremenu, zbog čega je od glavnog državnog odvjetnika Dinka Cvitana i zatražio da preuzme taj slučaj. Nove detalje oko 'afere dnevnice' komentirali su i bivši visoki dužnosnici iz proteklih sastava vlade. U razgovoru za N1 bivši prvi potpredsjednik Vlade, Tomislav Karamarko, kaže da o svemu ovome ne zna ništa. Bivši premijer Zoran Milanović pak poručuje kako zasad nema nista novo za reći jer nema dovoljno informacija, dok od ljudi bliskih Tomislavu Sauchi N1 doznaje da je zadovoljan jer to dokazuje da je govorio istinu.