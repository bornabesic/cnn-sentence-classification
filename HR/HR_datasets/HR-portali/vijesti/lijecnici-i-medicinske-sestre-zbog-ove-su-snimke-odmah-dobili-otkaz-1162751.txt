Snimka liječnika i medicinskih sestara koji plešu u operacijskoj sali dok im pacijent gol leži na stolu obišla je svijet, a medicinsko je osoblje zbog svog ponašanja otpušteno iz bolnice. Video je nastao u kolumbijskoj klinici Santa Cruz de Bocagrande, a snimio ga je jedan od liječnika. Na snimci se čuje glazba i smijeh, a sestre plešu oko pacijenta kojeg se treba operirati. Iz Klinike je potvrđeno kako je otpušteno petero liječnika i medicinskih sestara jer su prekršili protokole bolnice. – Poštovanje prema pacijentima je najvažnija stvar u našoj klinici i jako nam je žao zbog neprikladnog ponašanja u operacijskoj sali onih koji kao profesionalci rade u zdravstvenom sustavu – priopćili su iz Klinike te se ispričali za ponašanje svoga, sada već bivšeg, osoblja.  >> Kada se rodila ova beba, liječnici su ostali potpuno šokirani >> Imao je 180 kilograma i izgledao ovako, a sada svojom pojavom sve obara s nogu 