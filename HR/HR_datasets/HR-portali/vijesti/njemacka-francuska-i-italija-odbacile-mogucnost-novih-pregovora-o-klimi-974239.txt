Foto:Hina NJEMAČKA, Francuska i Italija objavile su zajedničku izjavu u kojoj odbacuju zahtjev predsjednika SAD-a Donalda Trumpa da se o Pariškom sporazumu o klimi ponovno pregovara.  "Pariški sporazum ostaje temelj suradnje među našim državama za učinkovito i pravovremeno sprječavanje klimatskih promjena i provedbu ciljeva Agende 2030 za održivi razvoj", poručile su tri zemlje u izjavi.  "Smatramo zamah nastao u prosincu 2015. u Parizu nepovratnim i čvrsto vjerujemo da se ne može ponovno pregovarati o Pariškom sporazumu", kažu te tri zemlje. Bez novih pregovora  Njemačka, Francuska i Italija su rekle da su uvjerene  da primjena Pariškog sporazuma nudi znatne gospodarske mogućnosti za rast u njihovim zemljama i u globalnim razmjerima.  Talijanski premijer Paolo Gentiloni, njemačka kancelarka Angela Merkel i francuski predsjednik Emmanuel Macron u izjavi su ponovili da su njihove zemlje predane provedbi dogovora i pozvali su sve partnere da ubrzaju svoja djelovanja u borbi protiv klimatskih promjena. Odbacile mogućnost novih pregovora o klimi