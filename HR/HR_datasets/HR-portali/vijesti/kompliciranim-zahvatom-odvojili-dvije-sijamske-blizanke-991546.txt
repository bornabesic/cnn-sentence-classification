Sijamske blizanke Knatalye i Adeline Mat odvojene su kompliciranim i riskantnim zahvatom u dječjoj bolnici u Houstonu u Teksasu, javlja Yahoo News. Knatalye i Adeline spojene su bile 10 mjeseci. U teksaškoj dječjoj bolnici u kojoj je izveden zahvat kazali su da dosad nisu izveli ovako kompliciranu operaciju odvajanja. Operacija je, kako javlja Reuters, trajala 26 sati. No, roditelji dviju djevojčica nisu imali drugi izbor nego podvrgnuti ih zahvatu.  – Želim im dati šansu za normalan život koliko god je to moguće. Zašto im ne dati tu šansu – rekla je majka djevojčica Elysse Mata. >> Tim od 30 medicinara uspješno razdvojio sijamske blizanke