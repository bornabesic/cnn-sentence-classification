Ivan Vilibor Sinčić iz Živog zida ponovio je za HRT da nije napuštao sabornicu jer je nakon glasovanja bio prijavljen za raspravu. Iako su neki HDZ-ovci njega optužili da je on onaj 76. zastupnik koji se malo palio, malo gasio, Sinčić tvrdi da nije taj.  – Ako je vladajuća većina htjela provoditi glasovanje, trebala je dovesti svoje ljude. Ja nisam njihova većina, niti ću biti. Vladajuća većina treba se zapitati ima li većinu i je li to uopće većina. Ako nije, idemo na nove izbore – kazao je Sinčić i dodao: – U ovoj situaciji pate građani. Vidi se da Vlada ne funkcionira, ne isplaćuju se stipendije i zaustavljene su mnoge druge stvari.  Sinčić tvrdi kako su novi izbori izgledniji od preslagivanja. – Živi zid neće sudjelovati u preslagivanju, već ćemo raditi u skladu s programom. A Most se mora primiti posla. Nakon mogućih izbora koalicija s Mostom neće se dogoditi jer se pokazalo da su kontaminirani i da drže ljestve i vreću HDZ-u. Petrov je još uoči izbora jasno dao do znanja da ne želi našu koaliciju, zavlačio nas je kao što je to radio i s HDZ-om i SDP-om nakon izbora – zaključio je Sinčić. >>Šuker ljutit zbog izostanka kvoruma, Jandroković i Mlakar podnijeli ostavke >>Opet nisu imali kvorum! Đakić: Nekoliko je zastupnika bolesno ili su na putu 