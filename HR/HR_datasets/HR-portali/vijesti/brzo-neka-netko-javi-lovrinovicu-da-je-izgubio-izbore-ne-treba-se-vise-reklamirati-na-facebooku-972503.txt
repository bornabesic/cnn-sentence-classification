Screenshot: Facebook IVAN Lovrinović nije se baš proslavio u izborima za gradonačelnika Zagreba. Kandidat Živog zida skupio je 6595 glasova, točno dva posto, a to mu je bilo dovoljno tek za predzadnje mjesto. Iza njega je ostao samo Mostov Marko Sladoljev koji je skupio 6214 glasova.   No, Lovrinović se još uvijek reklamira na Facebooku, a korisnicima dolazi sponzorirana objava za stranicu njegove stranke Promijenimo Hrvatsku. Na slici je Lovrinovićeva slika kraj koje velikim slovima piše "Gradonačelnik".   Ili je zastupniku i ekonomistu slučajno ostala upaljena kampanja ili je Lovrinović počeo kampanju za izbore za četiri godine. Jedino je sigurno da tako brzo on neće biti gradonačelnik.