Radimir Čačić novi je župan Varaždinske županije sudeći prema privremenim rezultatima drugog kruga lokalnih izbora. Čačić je osvojio 62,46 psoto glasova, a Predrag Štromar 31,61 posto.  Predrag Štromar (HNS), koji je nakon prvog kruga imao znatnu prednost, priznao je poraz i čestitao Čačiću na pobjedi. - Nadam se da će nastaviti s projektima koje smo započeli i pripremili - rekao je Štromar. Čačić je u izjavi za Hinu rekao da su rezultati ankete govorili o njegovoj pobjedi iako je bilo nekih nepredvidivih faktora. "Ništa nije neočekivano. Naše ankete bile su potpuno jasne i za prvi i drugi krug koje su govorile 55:45. To je bilo teško stići iako je bilo jako puno faktora koje ne možete predvidjeti, a to je realna činjenica da HDZ nije imao svojeg kandidata, a SDP je svojega izgubio. Čačić je zahvalio svim građanima koji su izašli na izbore, a posebno onima koji su glasali za njega. Dodao je da očekuje suradnju svih u županiji. "Očekujem apsolutno suradnju svih na projektima koji ovog trenutka čekaju da se pokrenu. Predugo smo stajali. Očekujemo maksimalnu suradnju i s Vladom. Očekujem da se Varaždinska županija vrati na poziciju lidera Hrvatske, rekao je Čačić.  Najavio je da će prvo pogledati kakva je stvarna situacija s projektima, a nakon toga kreću dogovori o suradnji.  Poziv je uputio svima i HNS-u. S Ivanom Čehokom, novim varaždinskom gradonačelnikom, suradnja nije upitna rekao je Čačić i ocijenio da se u Varaždinu najviše napravilo kada je on  bio župan  (2005.-2008.), a Čehok gradonačelnik. Dodadašnji župan Štromar  je čestitao Čačiću riječima da, iako je izlaznost bila vrlo mala, on je dobio više glasova i bit će novi župan. "Zahvaljujem svima koji su glasali za mene i moj program, a onima koji nisu, koji su za gospodina Čačića,  nadam se da će imati sreću i da će Čačić nastaviti sa svim projektima koje smo počeli i pripremili", zaključio je Štromar. Inače, Čačićevi reformisti u Županijskoj skupštini imaju sedam mandata. Najviše ima koalicija HNS-SDP-HSU-HSS-Hrvatski laburisti-  19. HDZ ima 13 mandata, a Živi zid dva. Sve o lokalnim izborima čitajte OVDJE.