Zbog pokušaja ubojstva partnera s kojim je godinu dana nevjenčano živjela u njegovoj obiteljskoj kući na dubrovačkom gradskom predjelu Babin kuk, Vijeće Županijskog suda u Dubrovniku je nezaposlenu konobaricu Jasminku Mijoč Laus (34) proglasilo krivom i nepravomoćnom presudom osudilo na dvije godine i šest mjeseci zatvora, piše Slobodna Dalmacija. Određena joj je i sigurnosna mjera obvezatnog psihijatrijskog liječenja, a zbog iznimno teške financijske situacije oslobođena je nemalih troškova kaznenog postupka. Iako je kazna manja od pet godina, sud joj je zbog svega produljio istražni zatvor u kojem može ostati srpnja 2018. ili pravomoćnosti presude.Dokaznim je postupkom utvrđeno da je Jasminka 6. siječnja ove godine kuhinjskim nožem oštrice od 24 cm pokušala rezanjem vratne žile ubiti izvanbračnog partnera, nezaposlenog pitura Nikšu Marušića (42). Srećom, samo ga je teško ozlijedila i nanijela po život opasnu reznu ranu vrata.Okrivljena se izjasnila kako nije kriva jer ga nije htjela ubiti nego samo zastrašiti.- Bila sam zatočena u toj kući, žrtva koju je psihički i batinama zlostavljao. Iživljavao se zbog opsesivne ljubomore, prijetio da više nikad neću vidjeti djecu (16 i 7 godina) koja su kod udomitelja u Splitu i Mokošici, sve to zbog alkohola te speeda i kokaina. Morala sam s njim i na posao. Čudo ga niste vještačili. Uzimao mi je socijalnu pomoć i novce koje je majka slala s Korčule. Drugi sin i nevjesta nisu mogli spavati od mog noćnog zapomaganja. Htjela sam ga prestrašiti, ali me čuo, odgurnuo nogama i hrvali smo se. Razdvojli su nas njegova majka i susjed Pero Šutao - rekla je okrivljena.- Priznajem, volio sam je. Bila je lijena i loših higijenskih navika, glasno je hrkala, ali nitko nije savršen. Srećom, probudila me škripa vrata i izbjegao sam nož. Već se ponašala kao da je netko ušao u nju a liječila se i na Psihijatriji.Forenzični psihijatar dr. Jadranka Beus je ustvrdila da je u krvi i urinu nađen anksiolitik diazepam.- Okrivljena je sklona druge kriviti za životne neuspjehe. Afekt je bio kratak, ali intenzivan. U njoj se miješaju ljutnja, besmpomoćnost, jad i srdžba i to je može potaknuti na novo kazneno djelo te je liječenje obavezno - kazala je dr. Beus, a prenosi Slobodna Dalmacija. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!