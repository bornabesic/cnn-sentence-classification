Zagrebački gradonačelnik Milan Bandić je u četvrtak u Kozari putevima, gdje je nekad tekla kanalizacija popularno zvana Drek River, (što je Bandić već odavno riješio), najavio svoje nove projekte. [EKSKLUZIVNO] Intervju s gradonačelnikom Bandićem: Ja sam kao Brad Pitt samo nisam na bijelom! Voditelj: Boris Rašeta   - Vratili smo ljudima dostojanstvo, ravnopravni su građani sa svom komunalnom strukturom. Danas je ovo moderno naselje, uvedena je voda, struja, plin. Djeca se ovdje posljednjih deset godina druškaju kao i djeca u drugim dijelovima grada, komentirao je samo jedan od svojih projekata i najavio nove, koje planira ispuniti tijekom sljedećeg mandata. - Ja za razliku od drugih ne trčim za mandatima, imam 5 mandata, nikad nitko u povijesti neće osvojiti toliko mandata. Ja idem po gradu popraviti s građanima, upeglati ono što ne valja. Ja živim svoj grad. Tri projekta kanim ispuniti: prvi su grafiti i oronule fasade  koji remete titulu europske destinacije, drugi je centar za gospodarenje otpadom, a treći je Kongresni centar. Što se tiče žičare, četiri su faze, polaganje novog sloja i šina, rušenje postojeće žičare, izvedbeni projekt i oprema od 134 milijuna kuna i to će biti gotovo do konca 2018. godine. Na Snježnu kraljicu 2019. ići ćemo novom žičarom. Ljudi iz udaljenijih krajeva grada će uzeti pancerice, skije na rame i na tramvaj na Dolje, sa Dolja pravac na prvu startnu poziciju. Sada imate dvije jake protukandidatkinje, svoje bivše suradnice, Sandru Švaljek i Anku Mrak-Taritaš. Smatrate li se i dalje favoritom? Nisam ja favorit niti sam ikada bio. Ja vjerujem u ono što smo napravili sugrađani i ja. I vjerujem u kliker naših sugrađana. One su bile moje dobre pročelnice i ja im želim puno uspjeha. Je li vam teže pao ovaj bruh ili ovo što se zbivalo s parkom na Savici? Ja stojim iza toga, ja sam se ispričao ljudima. Mislim da to nije trebalo na ovakav način raditi. Nastojao sam ispraviti pogrešku, anketirali smo ljude..Poslije izbora ćemo anketirati svaku obitelj, 5 i pol tisuća ljudi je na Savici, svaka obitelj će dobiti anketu pa ćemo vidjeti.  Tomislav Jelić je rekao da mu je zabranjeno da napada vas i Tomislava Karamarka. Je li Bruna Esih Vaša produžena ruka na izborima kako je on opisao? O njemu mogu reći samo sve najbolje. Dobro smo surađivali i nastojim ga ostaviti u takvom svjetlu. Drugo nemam što komentirati.  Kakav scenarij očekujete na nacionalnoj razini? U parlamentarnoj većini možda će biti HSS, IDS, Silvano Hrelja, možda Ivan Vrdoljak. Mislite li da je takav scenarij realističan? Ne da je realističan, nego je jedini izgledan. U protivnom su novi izbori. Nove izbore najviše očekuju oni koji Sabor mogu vidjeti samo na televiziji. Takvi imaju najoštriju retoriku sada. Nakon izbora će, ako se ne priključe nekoj koaliciji, upravo oni čekati na Markovu trgu koliko bude trebalo.  Pričalo se da Agrokor dosta duguje Holdingu, da postoji cijeli niz neisplaćenih potraživanja. Do koje je mjere kriza u Agrokoru pogodila institucije grada? Nemamo tih problema, oni su kasnili 6 mjeseci. Oni su izdali mjenice, mi to kontroliramo. Jedino što je gospodin Todorić kupio za 115 milijuna kuna Zagreb plakat, ali to je stvar biznisa, da riskirate ponekad. Zagreb je odlično prošao tu, jer da sad netko kupuje Zagreb plakat, ne bi ga mogli prodati za više od 70-80 milijuna. Kako ćemo se izvući iz ove krize? Ne bi trebalo amnestirati nijednu vladu od 2000. do danas, kada je situacija u Agrokoru u pitanju. Svi su to znali, trebalo je prije reagirati, nitko nije reagirao. Svi su odgovorni. Sada držim fige da se banke i dobavljači što prije dogovore oko preustroja Agrokora i nove vlasničke strukture.  - Važno je da 50 tisuća ljudi ne bude ugrožena i da to ne bude udar na hrvatsko gospodarstvo. On indirektno tangira na 300 tisuća ljudi. Ne želim prejudicirati što će se dogoditi, ali svejedno odgovornost je na Vladi da dovedu to u normalnu situaciju. Što se tiče bruha, bilo Vam je predviđeno da se oporavljate 15 dana, kako ste se izvukli? Ja ne znam jesam li ja operiran, novine pišu svašta, da sam to narihtao, da sam narihtao snijeg 2013.. Ja znam da me u nedjelju ujutro zapeklo te da sam otišao kod profesora Rašića na Sveti Duh. On je konstatirao dvije hernije i pozvao me da dođem za 15 dana na operaciju. Prvog svibnja sam se zanio, uzeo taj lonac i tada me presjeklo. Kada sam to završio, otišao sam navečer i tamo sam operiran. Onda je bilo pitanje hoću li ići u Vukovar, profesor Rašić se držao za glavu kad sam rekao da ću ići makar na koljenima i puzeći. Vašeg zdravstvenog stanja se može ispisati cijela enciklopedija dijagnoza. Kad ste išli na operaciju nosa pisalo se da je to od kokaina? Dabogda svi trošili kokain k'o Bandić, da se svi navuku na bijelo. Nemojte se iznenaditi ako se sad počne pričati da imam jedno dijete u Rimu, jedno u Berlinu, vikendice, kuće i tako dalje. Javite mi se poslije pa ću Vam reći što je istina. Jeste li 'narihtali' nagradu Sedlaru? Ja još imam energije, nemam eksplozivnosti kao vi, ja ne mogu bežat kao vi, ali imam energije kao normalan čovjek.  Što se tiče nagrada, žao mi je što nismo dodijelili 15. nagradu, to je tako završilo. Da sam bio na Odboru, ja bih predložio gospodina Sedlara za Nagradu grada Zagreba, ne radi 'Jasenovca' nego za priredbu Ana Frank. Da dođe sad do referenduma, biste li glasovali za ili protiv Trga maršala Tita? Neka građani o tome odluče, dosta je u povijesti bilo ljudi poput Milana Bandića. Ljude treba pitati i kako oni odluče, tako će biti. Radio sam anketu, 51 posto je za da ostane, 49 da se promijeni. Znači 1-2 posto je razlike. Pa što vi mislite da sam ja blesav, ja imam 60 godina...  Ne drogirate se, niste namjestili snijeg, niste namjestili bruh... Ja se drogiram ljubavlju. Ja sam zaljubljen u ljude i to je tajna moga uspjeha. Možete li zamisliti život u kojem niste gradonačelnik? Kako ne!, odgovorio je Milan Bandić. Za kraj se slikao s građanima. Neke je izgrlio, a nekima uputio prigodne komplimente. Ženu koja se deklarirala kao Bosanka nazvao je ''kršnom'' te se uputio s okupljenim građanima na kavu. 