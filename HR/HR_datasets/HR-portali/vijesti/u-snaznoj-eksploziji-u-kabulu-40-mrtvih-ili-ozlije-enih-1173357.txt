Najmanje 80 osoba ubijeno je i preko 350 ozlijeđeno u velikoj eksploziji koja je u srijedu ujutro potresla diplomatsku četvrt u Kabulu, objavilo je ministarstvo unutarnjih poslova.   "Ima 40 mrtvih i ozlijeđenih", izjavio je glasnogovornik ministarstva Nadžib Daniš ne navodeći zasad druge detalje. Više od 60 ozlijeđenih, uglavnom civila, odvezeno je u bolnice, kazao je glasnogovornik ministarstva zdravstva Ismael Kavosi. "Eksplodirala je autobomba", izjavio je ranije glasnogovornik ministarstva unutarnjih poslova Nadžib Daniš ne navodeći cilj napada. U diplomatskoj četvrti nalaze se brojna strana veleposlanstva. Gusti dim bio je vidljiv na nebu, no za sada se ne zna što je bila meta napada. Prema navodima policije bomba je bila postavljena u blizini utvrđenog ulaza u njemačko veleposlanstvo. Nijedna skupina nije za sada preuzela odgovornost za napad, no do eksplozije dolazi ubrzo nakon što su talibani krajem travnja objavili početak "proljetne ofenzive".