Za ubojstvo trogodišnjeg dječaka Denisa, čije je tijelo pronađeno u srijedu ujutro u plićaku u uvali Mandrač u Puli sumnjiče se dječakova majka Chiara Rojnić i jedna maloljetnica, izvijestila je u četvrtak istarska policija nakon dovršenog kriminalističkog istraživanja. Nakon dovršenog kriminalističkog istraživanja PU istarske i pulske policije 32-godišnja hrvatska državljanka i maloljetna 14-godišnja hrvatska državljanka sumnjiče se da su počinile kazneno djelo teškog ubojstva. Kako se neslužbeno doznaje, maloljetnica je štićenica Doma za odgoj djece i mladeži u Puli. Zbog neprijavljivanja počinjenog kaznenog djela sumnjiči se 29-godišnjak iz Medulina. Policija sumnjiči 32-godišnjakinju i maloljetnicu da su se dogovorile kako će usmrtiti trogodišnje dijete, što su i učinile u utorak u večernjim satima, u stanu u Ulici Akvilejski prilaz u Puli. Nakon što su usmrtile trogodišnjeg dječaka, prenijele su ga u uvalu Mandrač, a potom je 32-godišnjakinja, u namjeri da oteža policijsko postupanje, pola sata poslije ponoći u srijedu došla u policijsku postaju i lažno prijavila nestanak djeteta. Zatvori Slika 1/10 Objavljeno: 25.05.2017. Goran Sebelić / CROPIX Objavljeno: 25.05.2017. Goran Sebelić / CROPIX Objavljeno: 25.05.2017. Goran Sebelić / CROPIX Objavljeno: 25.05.2017. Goran Sebelić / CROPIX Objavljeno: 25.05.2017. Goran Sebelić / CROPIX Objavljeno: 25.05.2017. Goran Sebelić / CROPIX Objavljeno: 25.05.2017. Goran Sebelić / CROPIX Objavljeno: 25.05.2017. Goran Šebelić / CROPIX Objavljeno: 25.05.2017. Goran Šebelić / CROPIX Objavljeno: 25.05.2017. Goran Sebelić / CROPIX Za sudjelovanje u počinjenju kaznenog djela tereti se i 29-godišnjak, kojeg se sumnjiči da je znao da su 32-godišnjakinja i maloljetnica usmrtile dijete, no to nije prijavio, već je zajedno s njima dogovarao način prikrivanja kaznenog djela, odnosno odlazak na policiju i prijavljivanje nestanka djeteta. Osumnjičeni su po dovršetku kriminalističkog istraživanja u četvrtak u poslijepodnevnim satima, uz kaznenu prijavu privedeni u pritvorsku jedinicu PU istarske.  U četvrtak je obavljena obdukcija te se neslužbeno doznaje kako je uzrok smrti trogodišnjaka gušenje.