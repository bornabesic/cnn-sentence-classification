Saborski zastupnik HNS-a Goran Beus Richembergh komentirao je situaciju u kojoj su se našli s SDP-om, a zbog kandidata za gradonačelnika Zagreba. Kaže kako HNS nema problem kao što ga ima SDP. – Nismo prošli stranačku borbu, dijelili se na klanove, mi smo opušteniji i normalno komuniciramo. Kad idete na izbore, jedina šansa da uspijete je da imate najboljeg kandidata. To je sva mudrolija. Nitko više ne može dobiti izbore samo jer je HNS ili SDP – rekao je Beus Richembergh za N1. Na pitanje je li moguća opcija da SDP kandidira Davora Bernardića, a da se Anka Mrak Taritaš povuče, kaže da nije. – To može biti refleksija nečijih želja. To je njihovo pitanje. Ako žele ostati bez predsjednika onda je to dobar put. Gurnuti ga u vatru i imati opet izbore za predsjednika. Treba tražiti rješenja. Sve političke snage koje žele promjene moraju ići s jasnom politikom. Tamo gdje HNS ima bolje ljude mi smo predložili ih, tamo gdje SDP ima bolje predložili smo njihove. Ja ne vidim u čemu je problem. Sve ostalo je igra. Ako želimo promijeniti stanje u Zagrebu ne treba mudrovati. Anka Mrak Taritaš je službeni kandidat i to se neće mijenjati – zaključuje HNS-ovac. >> Šef se ne šalje u boj za treće mjesto  