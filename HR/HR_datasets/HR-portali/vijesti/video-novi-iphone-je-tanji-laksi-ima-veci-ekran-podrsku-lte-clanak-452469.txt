Nepunih šest godina nakon što je pokojni Steve Jobs predstavio novu “igračku” koja će osvojiti svijet, ta je ista “igračka” doživjela šestu verziju i zasad ne pokazuje znakove umora. Appleov čelnik Tim Cook i viši potpredsjednik Phil Schiller u srijedu su u San Franciscu predstavili iPhone 5 koji donosi veći ekran, brži procesor i podršku za mobilni internet četvrte generacije, tzv. LTE. Uz to je i 18 posto tanji i 20 posto lakši od prethodnika. Analitičari su mu predvidjeli svijetlu budućnost ističući kako je realno očekivati da novi iPhone postane najprodavaniji smartphone svih vremena.Bez Googleovih mapaTome se nadaju i u Appleu zbog čega su u svoju uzdanicu ugradili novi čip A6 koji mu omogućava dvostruko veću brzinu u odnosu na iPhone 4S. Kamera je ostala na 8 megapiksela, ali je za četvrtinu manja i ugrađena joj je funkcija za kvalitetnije fotografiranje pri slabijem svijetlu. Bolja je i prednja kamera koja sada podržava format 720p što će dovesti do bolje slike kod video poziva. Novi ekran podržava i format 16:9, a zahvaljujući njegovoj veličini korisnici su dobili i još jedan red ikona. Novost na “petici” je i 80 posto smanjeni konektor za punjač i USB kabel. Uređaj ima i poboljšanu bateriju, a iako se o tome nagađalo, ipak nema integriran NFC čip za mobilno plaćanje. Uz iPhone predstavljena je i nova verzija softvera iOS s oznakom 6 u kojoj više nema Googleovih mapa. One su zamijenjene Appleovima za koje se još ne zna jesu li i jednako funkcionalne. iPhone 5 prodavat će se u crnoj i bijeloj varijanti, a cijene u SAD-u, uz ugovor, iznosit će 199 dolara za verziju od 16 GB, 299 dolara za verziju od 32 GB i 399 dolara za iPhone sa 64 GB memorije. Prodaja u Americi počinje 19. rujna. Osim iPhonea 5, Apple je predstavio i novu liniju iPoda, redizajnirani iTunes i slušalice EarPods zbog čijeg je stvaranja skenirao stotine ušnih školjki kako bi napravio proizvod koji bi mogao pristajati svakom uhu.Sve već viđenoIako se predviđa da bi do kraja godine Apple mogao prodati čak 45 milijuna primjeraka iPhonea 5, činjenica je da nam svojim novim smartphoneom nisu prezentirali nešto što već ranije nismo vidjeli kod njihovih konkurenata. No, Apple ima stabilnu bazu obožavatelja koji za proizvode drugih kompanija često ne žele ni čuti. S time se gotovo da ne može pohvaliti ni jedan drugi konkurent. iPhone je i najkomercijalniji, medijski najbolje praćen i najpoznatiji mobitel na svijetu, slikovito rečeno on je “Lady Gaga” među mobitelima. Sve mu to daje prednost nad konkurencijom iako po karakteristikama i cijeni uvijek ima i boljih od njega.   Tijek prezentacije u San Franciscu: 20.20 Novi iTunes izlaze u listopadu. Predstavlja se i nova linija iPoda 20.10 Predstavljene su nove slušalice i redizajnirana trgovina iTunes 20.03 Prodaja u SAD-u počinje 19. rujna, u Velikoj Britaniji dva dana kasnije 20.01 Cijene u SAD-u: Verzija od 16 GB memorije 199, 32 GB 299 i 64 GB 399 dolara. Naravno, vrijede uz potpisivanje ugovora s operatorom 19.55 iPhone 5 prodavat će se u crnoj i bijeloj varijanti 19.47 U novom iOS-u je i aplikacija Photostream koja konkurira Facebookovu Instagramu 19.45 Predstavlja se nova verzija softvera iOS uz koju dolazi iPhone 5. Google Mapsa više nema, ali tu su Appleove mape 19.38 Konektor za punjač i USB kabel, tzv. dock conector sada je smanjen za 80 posto 19.36 Bolja je i prednja kamera koja sada omogućava snimanje u formatu 720p što će omogućiti kvalitetnije video pozive 19.34 Poboljšana je glavna kamera. Manja je za četvrtinu, a ima i funkciju koja omogućava kvalitetnije fotografiranje pri slabijem svijetlu 19.32 Očekivano, kao i na svakom novom iPhoneu, i ovaj ima nešto bolju bateriju od prethodnika 19.24 Ugrađen je i dva puta brži A6 procesor koji omogućava bolje grafičke performanse 19.22 Glasine su potvrđene - novi iPhone ima i podršku za LTE, brzi mobilni internet četvrte generacije. Tom je tehnologijom moguće surfati i do 10 puta brže nego što je to slučaj kod sadašnjih brzina temeljenih na HSPA tehnologiji. 19.15 iPhone 5 tanji je za 18 posto u odnosu na prethodnika i 20 posto lakši. Ima ekran od 4 inča koji podržava rezoluciju od 1136 x 640 piksela.   Google već tužio Apple, a slično najavili Samsung i HTC I dok će neki Appleovi fanovi reći kako Apple ne krade već se samo “inspirira”, njegovi konkurenti ne misle tako. Nakon što je Apple u SAD-u pobijedio Samsung, ta je kompanija najavila da će odmah nakon izlaska novoga iPhonea tužiti Apple bude li njegov smartphone sadržavao patente vezane uz LTE, na koje pravo polaže Samsung. Sličnu tužbu najavio je i HTC. Zbog navodne krađe sedam patenata Apple je već tužila Motorola, tj. njezin vlasnik Google. No, ni sudovima nije uvijek lako utvrditi tko koga potkrada, što najbolje dokazuje odluka suda u J. Koreji koji je zaključio da su se Apple i Samsung međusobno kopirali te kaznio obje kompanije. iPhone i dalje suvereno vlada Appleov iPhone i dalje je pojedinačno najprodavaniji smartphone na svijetu. U drugom kvartalu 2012. prodano je 26 milijuna primjeraka. Iako je mobitela na Androidu prodano čak 105 milijuna, oni pripadaju raznim proizvođačima i riječ je o velikom broju različitih modela. Treće mjesto drži BlackBerry sa 7,4 milijuna prodanih pametnih mobitela.