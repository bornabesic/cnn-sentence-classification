Ivo Baldasar, bivši splitski gradonačelnik i bivši čelnik splitskog SDP-a na lokalnim je izborima u nedjelju dobio 553 glasa odnosno samo 0,80 posto. Baldasar se opet kandidirao za splitskog gradonačelnika, ali je na ljestvici zauzeo posljednje mjesto. Bio je lošiji i od Hrastovog Mihaela Darka Burazina, koji je dobio 562 glasa odnosno 0,82 posto.  Jedan od gubitnika ovih izbora je i HDZ-ov Drago Prgomet. HDZ-ov kandidat za gradonačelnika Zagreba dobio je  je tek 5,60 posto, odnosno 18.478 glasova birača. Nezavisna Bruna Esih dobila je gotovo duplo više - 10,98 posto ili 36.211 glasova. Gubitnikom se može smatrati i Josipa Rimac. Nekadašnja HDZ-ova šefica Knina na kraju se ipak nekako provukla u drugi krug jer nezavisni Marko Jelić nije dobio potrebnih 50 posto plus jedan glas. On je na 48,66 posto, a Rimac na 39,42 posto. Rimac i dalje ima šanse, ali nekadašnja nedodirljiva šefica Knina došla je do toga da je skoro izgubila u prvom krugu. Ipak, vidjet ćemo što će biti u drugom krugu.  Gubitnik je i Ivan Vilibor Sinčić. On se u Karlovcu nije uspio plasirati u drugi krug u koji su ušli HDZ-ov Damir Mandić s osvojenih 42,39 posto glasova i Davor Petračić, nezavisni kandidat koji je osvojio 20,53 posto. Sinčić se dobio 19,79 posto glasova, nedostajalo mu je 159 glasova za drugi krug. Ladislav Ilčić, gubitnik je u Varaždinu. Ilčić koji se natjecao za mjesto gradonačelnika je predzadnji i osvojio je 571 glas, odnosno 2,9 posto.  Tema: Lokalni izbori 2017.