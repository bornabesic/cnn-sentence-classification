Nikola je do ponedjeljka skupio 21 prometni prekršaj, a donedavno je imao i zabranu upravljanja vozilom. U stravičnoj prometnoj nesreći na Kvaternikovom trgu u Zagrebu koju je u ponedjeljak navečer izazvao Nikola Kovačević (26) poginule su dvije osobe. Na licu mjesta poginula je 61-godišnja Ljiljana Kusalović, a stradao je i njezin suprug Aleksandar Kusalović (67) koji je u srijedu podlegao ozlijedama te također preminuo. U ponedjeljak doveden je na zagrebačko Rebro u komi s višestrukim ozljedama glave, mozga, prsnog koša, pluća, rebara, kralježnice, trbuha, jete i obje noge. Unatoč reanimaciji i operaciji, umro je u 11.05 u srijedu. Podsjetimo, pijani Nikola Kovačević (26) svojim Audijem A3 zbog neprilagođene brzine kod križanja Domjanićeve i Vlaške automobilom udario je u desni rubnjak nogostupa kojim se nastavio kretati, a nakon naleta na kutiju Elektre sišao je s nogostupa, prešao na kolnik Domjanićeve te naletio na metalnu ogradu i stup semafora. >>> DETALJI STRAVIČNE NESREĆE: Vozač Audija u krvi imao 1,92 promila alkohola! U nekontroliranom kretanju naletio je na troje pješaka sa sjeverne strane Kvaternikova trga, a potom na prometni znak. Nakon okrznuća osobnog automobila Audi A4 zagrebačkih registracijskih oznaka, zaustavio se u desnoj prometnoj traci te se vozač pješice udaljio s mjesta događaja do Ulice Biskupa Josipa Galjufa, gdje su ga građani zadržali do dolaska policijskih službenika. Kako pišu 24sata, Nikola je do ponedjeljka skupio 21 prometni prekršaj, a donedavno je imao i zabranu upravljanja vozilom.