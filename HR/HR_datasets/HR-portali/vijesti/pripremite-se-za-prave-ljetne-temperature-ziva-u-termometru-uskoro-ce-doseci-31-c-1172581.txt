Hrvatsku sutra očekuje pretežno sunčano vrijeme. Vjetar će biti slab do umjeren sjeveroistočni i istočni. Na Jadranu će uz obalu puhati slaba do umjerena, na jugu ponegdje i jaka bura, danju prema otvorenom moru zapadnjak i sjeverozapadnjak.  Najniža jutarnja temperatura između 8 i 13, na Jadranu od 14 do 19, a najviša dnevna uglavnom između 23 i 28 °C, javlja DHMZ. Sunčano vrijeme možemo očekivati i u narednim danima, a sredinom idućeg tjedna temperature će dosezati i 31 °C u kopnenom djelu dok će temperature na moru biti niže za nekoliko stupnjeva. Temperature u Rijeci ne bi trebale biti više od 24°C, dok je prognoza za Split nekoliko stupnjeva viša. U petak je za unutrašnjost najavljeno promjenjivo vrijeme uz malu količinu kiše dok se na obali ne očekuje kiša.