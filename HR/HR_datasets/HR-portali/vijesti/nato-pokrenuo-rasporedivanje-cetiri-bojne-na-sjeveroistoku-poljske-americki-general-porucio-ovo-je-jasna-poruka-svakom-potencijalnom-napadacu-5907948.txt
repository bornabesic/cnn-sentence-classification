Nato je u četvrtak službeno pokrenuo prvo raspoređivanje jedne bojne u Poljskoj u sklopu jačanja istočnog krila Sjevernoatlantskog saveza prema Rusiji, "što je poruka poslana svim potencijalnim napadačima". "Raspoređivanje tih postrojba je jasna demonstracija jedinstva NATO-a, jasna poruka svakom potencijalnom napadaču", rekao je američki general Curtis Scaparrotti, vrhovni zapovjednik savezničkih snaga u Europi na svečanosti u vojnoj bazi u Orzyszu, na sjeveroistoku zemlje. Ukupno će četiri multinacionalne bojne NATO-a i jedna američka oklopna brigada biti postavljeni na istočnom boku Saveza, između baltičkih zemalja, Poljske, Rumunjske, Bugarske i Mađarske kao odgovor na rusko pripojenje Krima 2014. Kacper Pempel / REUTERS Poljski ministar obrane Antoni Macierewicz (desno) i predsjednik Andrzej Duda ispred vojnika Kacper Pempel / REUTERS Poljski ministar obrane Antoni Macierewicz   Predsjednik Andrzej Duda je pozdravio "povijesni dan" za Poljsku, članicu Saveza od 1999. tijekom svečanosti koju je izravno prenosilo nekoliko TV kanala. Borbena bojna od oko 800 vojnika, raspoređena u Poljskoj, je pod američkim zapovjedništvom uz sudjelovanje britanskih, rumunjskih i hrvatskih vojnika. Kacper Pempel / REUTERS Poljski ministar obrane Antoni Macierewicz i američki general Curtis Scaparrotti, vrhovni zapovjednik savezničkih snaga u Europi Kacper Pempel / REUTERS   Slične postrojbe NATO-a su raspoređene u Estoniji, Latviji i Litvi a nalaze se pod zapovjedništvom Velike Britanije, Kanade i Njemačke i moraju biti u potpunosti operativne do kraja lipnja. Glavni stožer tih snaga će biti u Elbalgu, na sjeveru Poljske.