Prijedlog zakona o zaštiti životinja mogao bi prouzročiti plaćanje poreza na vašeg kućnog ljubimca – psa. Zakon bi trebao biti izglasan do kraja godine, a na snagu stupiti 1. siječnja 2017. Napise u medijima je opovrgnuo ministar poljoprivrede Tomislav Tolušić. “Kratko i jasno: ne”, rekao je ministar u razgovoru za Telegram. “Zakon o zaštiti životinja je u pripremi, on će ići u saborsku proceduru kad se za to ispune zakonski uvjeti. Budući da je on već bio u javnoj raspravi, postojali su prijedlozi nekih udruga za zaštitu životinja da se treba uvesti porez, ali mi to nismo uvrstili u Prijedlog zakona. Kao prvo, nismo ni nadležni za to”, poručuje ministar Tolušić. Za ovaj porez, kao i za ostale, nadležno je Ministarstvo financija. No ponovio je da te odredbe u prijedlogu nema. Podsjetimo, Slobodna Dalmacija u svom tekstu navodi da se razmišlja o takvoj ideji koja će možda  biti uvrštena u Prijedlog zakona o zaštiti životinja koji bi trebao stupiti na snagu 1. siječnja 2017. godine, što znači da bi trebao biti izglasan do kraja ove godine. Doznali su i da Porezna uprava još nema službenih saznanja o uvođenju "poreza na pse". Iako se porezima bavi Ministarstvo financija, Branka Buković-Šošić, dr. med. vet., voditeljica Odjela za zaštitu životinja pri Ministarstvu poljoprivrede smatra kako bi uvođenje poreza odnosno prireza na pse trebalo poslati poruku vlasnicima pasa da trebaju osigurati kontrolu razmnožavanja svojih ljubimaca, s obzirom na to da bi se kao olakšica od poreza u obzir mogla uzeti odluka da vlasnik steriliziranog psa ne plaća porez kao ni onaj koji je psa udomio iz skloništa.  >> Skar je pas u najboljim godinama, ali još uvijek nema svoj dom