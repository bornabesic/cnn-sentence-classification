Povjerenstvo za odlučivanje o sukobu interesa na svojim je web stranicama objavilo imovinsku karticu predsjednika Hrvatskog sabora Željka Reinera. Uz plaću predsjednika Sabora koja mjesečno iznosi neto 21.319 kuna, Reiner mjesečno uprihođuje i 1391 kunu na zagrebačkom Medicinskom fakultetu, 1.143 kune u KBC-u Zagreb, a prima i 5.300 kuna od edukacijske djelatnosti. Njegova supruga, također liječnica, na godišnjoj razini u KBC Sestre Milosrdnice zarađuje neto 153 tisuće kuna te mjesečno 2.210 kuna od edukacijske djelatnosti. Reiner i njegova supruga u suvlasništvu su kuće s okućnicom od 130 kvadratnih metara, vrijednosti 1,3 milijuna kuna, a on sam je vlasnik i nasljeđenog stana na Črnomercu veličine 109 kvadrata vrijednog milijun kuna. Također je, kako navodi, naslijedio i njivu u Požegi vrijednu 5 tisuća kuna. Kada je riječ o pokretninama, Reiner posjeduje Chrysler 300 CC starog desetak godina te vrijednog 70 tisuća kuna. Reiner zajedno sa suprugom posjeduje umjetnine vrijedne 100 tisuća kuna te štednju od 487.000 eura dok on sam ima 1.450.000 kuna. Kada je riječ o poslovnim udjelima, dionicama i vrijednosnim papirima šef Sabora ima udjele u fondovima PBZ čija se vrijedenost procjenjuje na milijun kuna, a vlasnik je i tvrtke Ateroskleroza d.o.o. no upravljačka je prava prenio na Mariju Božurić. Predsjednik Sabora imovinsku je karticu trebao objaviti mjesec dana od stupanja na dužnost, no zbog toga što je imovinska kartica bila nepravilno popunjena vraćena mu je na doradu. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!