Foto: Hina DVIJE osobe su poginule a za pet se traga nakon teške pomorske nesreće u kojoj su se u utorak navečer sudarili službeno plovilo Lučke kapetanije Dubrovnik i gumenjak s više članova posade.  Po priopćenju Ministarstva mora, prometa i infrastrukture, službeni brod lučke kapetanije Dubrovnik "Danče" u utorak 25. travnja u 21.20 sati sudario se u Koločepskom kanalu s gumenom brodicom nepoznate registracijske oznake na kojoj su bili ugostiteljski djelatnici hrvatskog državljanstva, ukupno 9 osoba. Kako neslužbeno doznaje portal Dubrovniknet, radi se o ugostiteljima iz restorana Bowa koji su na Šipanu pripremali restoran za novu sezonu.   Pomorska nesreća dogodila se u trenutku dok je službeni brod LK Dubrovnik bio angažiran u akciji hitnog medicinskog transporta prema otoku Mljetu.  Na poziciji nesreće iz mora su spašene dvije osobe sa manjim tjelesnim ozljedama a dvije pronađene osobe su mrtve. Za ostalih pet osoba intenzivno se traga. U potražnu akciju za nestalima uključena su tri plovila LK Dubrovnik s liječničkom pratnjom, službeni policijski brod te motorni trajekt Hanibal Lucić. Putem obalne radijske postaje Dubrovnik emitira se poruka pogibli kategorije „Mayday Relay“ prema svim sudionicima u pomorskom prometu. Gumenjak prevozio ugostitelje Priopćenjem su se javili i iz Ministarstva mora, prometa i infrastrukture. "Prema dostupnim informacijama, službeni brod Lučke kapetanije Dubrovnik, „Danče“ u utorak, 25. travnja u 21.20 sati u Koločepskom kanalu sudario se sa gumenom brodicom nepoznate registracijske oznake, na kojoj su se nalazili ugostiteljski djelatnici hrvatskog državljanstva, ukupno 9 osoba.  Pomorska nesreća dogodila se u trenutku dok je službeni brod LK Dubrovnik bio angažiran u akciji hitnog medicinskog transporta prema otoku Mljetu.  Na poziciji nesreće iz mora su spašene dvije osobe sa manjim tjelesnim ozljedama dok su dvije pronađene osobe nažalost mrtve. Za ostalih pet osoba intenzivno se traga. U potražnu akciju za nestalima uključena su tri plovila LK Dubrovnik sa liječničkom pratnjom, službeni policijski brod te motorni trajekt Hanibal Lucić. Putem Obalne radio postaje ORP Dubrovnik-radio emitira se poruka pogibli kategorije „Mayday Relay“ prema svim sudionicima u pomorskom prometu.  Ministar mora, prometa i infrastrukture, Oleg Butković sa suradnicima, državnom tajnicom za more, Majom Markovčić Kostelac i pomoćnikom ministra ispred Uprave sigurnosti plovidbe, kap. Sinišom Orlićem, danas, 26. travnja u Dubrovniku će se sastati sa voditeljima potražnih timova", stoji u priopćenju. Jedan ozlijeđeni pušten kući Ravnatelj Opće bolnice Dubrovnik Marijo Bekić potvrdio je u srijedu da su nakon noćašnje teške pomorske nesreće u Koločepskom kanalu u tu bolnicu primljene dvije osobe, od koji je jedna teže, a druga lakše ozlijeđena.  "Primljeno je dvoje ljudi, jedan muškarac 1959. godište koji je zadobio lakše ozljede i pušten je na kućno liječnje, a drugi je muškarac, 1964. godište, zadobio prijelom ključne kosti i danas je planirana operacija. Pacijent je stabilno", rekao je Bekić.