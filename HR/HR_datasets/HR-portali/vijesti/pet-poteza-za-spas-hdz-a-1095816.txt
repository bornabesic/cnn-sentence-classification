Iako ne žele ostaviti dojam da su u panici zbog rezultata posljednje ankete, u HDZ-u su svjesni da upravo plaćaju cijenu svih pogrešaka iz proteklog razdoblja. Anketa agencije Ipsos pokazala je da HDZ trenutačno uživa potporu samo 21,5 posto birača, dok je Domoljubna koalicija predvođena tom strankom na proteklim parlamentarnim izborima osvojila 33,96 posto glasova birača. Pad je drastičan i pokazuje iznimno negativan trend za HDZ. – Rejting koji je pokazala anketa potpuno je očekivan jer ljudi ne opraštaju pogreške. Izvukli smo pouke i nećemo ponavljati greške – poručila je Ivana Maletić, potpredsjednica HDZ-a koja se na Predsjedništvu HDZ-a protivila rušenju Vlade i zastupala stav da preslaganje većine u Saboru ne može uspjeti. Plan za spas HDZ-a je sljedeći, a sastoji se od pet poteza. Prvo, sve izgleda ide u smjeru da bi Andrej Plenković mogao biti jedini kandidat na izborima za novog šefa stranke budući da su od kandidature odustali Darko Milinović i Ivana Maletić, a jedini koji se još nije izjasnio jest Zlatko Hasanbegović, predstavnik desnog krila HDZ-a. Sve više sugovornika u HDZ-u procjenjuje da bi Plenković mogao ostati jedini kandidat, a da se stranka treba isključivo fokusirati na parlamentarne izbore. Cijeli tekst pročitajte u tiskanom izdanju Večernjeg lista ili prelistajte e-izdanje! U Večernjem pročitajte i ove teme: >>Zoran Milanović želi HSS za partnera i Beljaku nudi mjesto potpredsjednika Vlade >>Julienne Bušić: Opasan trend iz Amerike - Što se uopće smije reći >>Top deset najtraženijih srednjih škola u Hrvatskoj >>Goldstein ne želi iz Pariza, tražio od Oreškovića da ga ostavi >>Zlatko Kranjčar: U Dinamu imam samostalnost. S Mamićem sam se čuo samo dvaput 