Slučajni prolaznik šetajući šumom u okolici Dresdena spazio je tijelo nepoznate žene i krv pored automobila. - Mislio sam da je riječ o nekom ozlijeđenom lovcu. Nisam se previše približavao jer nisam htio da moj pas zamete tragove - kazao je. Pozvao je policiju i Hitnu pomoć. No oni su jedino mogli konstatirati smrt nepoznate žene. U automobilu su pronašli živo novorođenče. Policija je kasnije utvrdila da je riječ o Katharini K. (38), koja je noć prije napustila kuću. Kada se sljedeće jutro nije pojavila, njezin partner je prijavio nestanak policiji. Obdukcijom je utvrđeno da je žena umrla zbog komplikacija na porodu. Na tijelu nije bilo tragova nasilja, kazao je glasnogovornik policije.  Bild piše da je ženi puknula maternica te da je iskrvarila. Policija nastavlja istragu ovog neobičnog slučaja.