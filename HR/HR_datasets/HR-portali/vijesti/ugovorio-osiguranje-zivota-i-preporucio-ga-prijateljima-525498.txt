Marko (25) je prije godinu dana diplomirao te odmah aktivno počeo tražiti posao jer je htio što prije napustiti roditeljsko „gnijezdo“. Pronašao ga je relativno brzo i bezbolno, u čemu su mu pomogla prijašnja iskustva na sezonskim i povremenim poslovima, elokventnost i spremnost na učenje. S prijateljem s faksa pronašao je stančić koji su uzeli zajedno u najam. Marku godi neovisnost, iako mu nedostaje fina mamina kuhinja i jutarnja kava kojom ga je budila. Već otprije Marko se znao služiti perilicom rublja i usisavačem, pa održavanje čistoće za njega nije nikakav problem a s prijateljem je ionako dogovorio podjelu kućanskih poslova. Novac od plaće podijelio je na režije, hranu i ostale troškove, a još dok je studirao odlučio je već od prve plaće dio zarade stavljati na stranu.  Također je, poučen primjerima svojih roditelja odavno odlučio da neizvjesnost i nesigurnost neće biti njegovi pratitelji kroz život. Gledajući kako su uvijek naporno radili podižući njega i mlađeg mu brata, život u mirovini već je dulje vrijeme bila tema kojoj se posvetio, a život „od danas do sutra“ za njega je nepoznat pojam. Zahvalan što su višegodišnjom štednjom roditelji omogućili njemu i bratu kvalitetno školovanje i svjestan čega su se morali odreći kako bi djeci osigurali da ostvare svoj puni potencijal, Marko je odlučan pomoći im kad i ako zatreba. Istovremeno i sam želi biti neovisan o državnoj mirovini (bude li je tada uopće bilo) te i pod stare dane udobno živjeti neopterećen financijskim brigama. Kako bi to ostvario, zna da već sada treba nevelik dio svoje zarade stavljati na stranu te je tako djelić iznosa koji bi u mjesec dana potrošio na kave i izlaske odlučio uložiti u vlastitu sigurnost. Nakon dosta razmišljanja, istraživanja i raspitivanja, odlučio je ugovoriti osiguranje života. Znao je da bilo kakva štednja u današnje vrijeme ne donosi velike kamate, ali i da životno osiguranje omogućava isplatu garantirane svote po doživljenju kao i u slučaju najgoreg scenarija. Uz sigurnost, dobio je i zaštitu koju je tražio: ako ga zadesi privremena nesposobnost za rad, osiguranje će pokriti njegove životne troškove u tom razdoblju. Ako se razboli, opet će mu osiguranje uskočiti jer je ugovorio pokriće od teških bolesti. U slučaju najgoreg, njegovoj obitelji bit će isplaćena osigurana svota, a ako se nijedan od tih rizika ne ostvari, ostaje mu značajna svota u najvažnijem trenutku – kada odlazi u mirovinu koja mu nosi značajno manja financijska sredstva. Marko razmišlja praktično: čim sklopi policu i uplati prvu premiju počinje mu vrijediti osiguranje, a može mirnije spavati i kada zna da njegovi najmiliji neće financijski trpjeti ako mu se nešto dogodi. Novcem kojeg se svakog mjeseca odriče nije kupio samo izvjesnu financijsku budućnost već je i zaštitio svoju obitelj. Zadovoljan odlukom, Marko je i prijateljima preporučio da se osiguraju od rizika koji se ne mogu predvidjeti ali se njihove posljedice na ovaj način mogu značajno ublažiti. A kada jednom odluči zasnovati vlastitu obitelj i porastu mu primanja, vjerojatno će povećati iznos koji mjesečno uplaćuje za osiguranje, a i dotad će, ako baš bude trebalo, moći svoju policu osiguranja prilagoditi novim životnim okolnostima. Marko je zadovoljan jer je odlukom o osiguranju preuzeo kormilo svog života a neizvjesnost i nesigurnost zauvijek izbacio iz priče. Planiranje i odgovornost riječi su koje najbolje opisuju Marka, koji priznaje kako su mali, ali važni motivi presudili u korist izbora osiguratelja: preporuke prijatelja i poznanika, prodajni savjetnik s kojim je brzo 'kliknuo' i koji mu je objasnio što znače sva ona sitna slova u ugovoru. Da sve bude još bolje, ugovaranjem osiguranja Marko se našao u „bubnju“ te ima šanse osvojiti 100.000 kuna na potrošačkoj kartici i druge vrijedne nagrade. Donesite i vi pametnu odluku i pobrinite se za svoju budućnost ugovaranjem osiguranja života po vašoj mjeri.