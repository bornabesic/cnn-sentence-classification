Foto: Miranda Cikotic/PIXSELL ZBOG ubrzanog globalnog zagrijavanja i betonizacije do 2100. godine temperatura bi se u velikim gradovima mogla podići i za sedam do osam Celzijevih stupnjeva, upozoravaju znanstvenici.  U časopisu Nature Climate Change znanstvenici su upozorili da će globalno zagrijavanje dovesti do porasta prosječne temperature u gradovima za pet Celzijevih stupnjeva, dok će betonizacija dovesti do dodatnog porasta od 3 Celzijeva stupnja.  Tim znanstvenika analizirao je podatke iz 1692 najveća svjetska grada i rast temperature u njima od 1950. do 2015. godine.  Ovo alarmantno predviđanje odnosi se na najveće svjetske gradove, napominje vodeći autor studije Francisco Estrada s Instituta ekološke studije u Nizozemskoj.