Ključevi ukupno pet stanova predani su u ruke hrvatskih ratnih vojnih invalida u Osijeku, a uručio im ih je sam ministar branitelja Tomo Medved. - Duže je trajao put do stana, nego rat sam. Kupio sam ranije kuću nabijaču s namjerom da ishodim kredit, srušim ju i napravim novu, ali nije bilo novca pa se otegnulo, sada se već sama ruši. U toj kući sam odgojio doktora. Dobili smo sad stan od 40-ak kvadrata, za mene i suprugu je dosta – sretan je bio Damir Preisberger. Ukupno 11.500 zahtjeva vojnih invalida i obitelji poginulih hrvatskih branitelja za stambenim zbrinjavanjem "godinama je stajalo u Ministarstvu", naveo je ministar Medved. - Naša je ambicija kroz tri do pet godina riješiti sve zahtjeve koji se nalaze u ministarstvu, i to kroz čitav niz mjera, od kreditranja do stavljanja u funkciju "mrtvog prostora". Zatražo sam, tako, od agencija da nam stave na raspolaganje sve te stambene jedinice koje su prazne. Svjesni smo da mnoge nisu useljive, no imamo novac za njihovo uređenje – rekao je ministar Medved. Podsjetio je kako je njegovo ministarstvo dobilo 200 milijuna kuna više iz proračuna za ovu godinu, u usporedbi s prošlom, a 50 milijuna je, kaže, ciljano za stambeno zbrinjavanje. - Kroz dodjelu stanova zbrinut ćemo ove godine 150 vojnih invalida i obitelji stradalih branitelja, njih 240 zbrinut ćemo kroz stambene kredite, zatim 120 kroz razne oblike financijskih potpora, dok smo za 60 stanova predvidjeli sanaciju nakon dodjele na raspolaganje nama. Dakle, ukupno ćemo stambeno zbrinuti 550 ratnih vojnih invalida i obitelji pog branitelja, što je 300 posto više u odnosu na 2016. - iznio je ministar. Planirana je, dodao je, i gradnja zgrade sa stotinjak stanova u Dubrovniku. Ministarstvo je provelo i anketu po kojoj se 140 obitelji izjasnilo da bi se preselilo živjeti u Vukovar, ukoliko bi im se tamo poklonio stan. Ministar je poručio i kako je nacrt jedinstvenog zakona o hrvatskim braniteljima u završnoj fazi. - Radi se o vrlo složenom tekstu koji nakon dugo godina u jednom tekstu objedinjuje sva pitanja koja su bila disperzirana po nizu drugih zakona i resora. U projektnim skupinama sudjelovalo je više od 500 stručnih osoba, predsjednika udruga, predstavnika ministarstava, kako bismo došli do najboljeg rješenje – kazao je on. Čak 3220 hrvatskih branitelja, istaknuo je ministar, umrlo je samo prošle godine. Županijske će bolnice uskoro početi pozivati branitelje na preventivne preglede, a Vlada RH za to je osigurala 26 milijuna kuna. - Naglašavm da se radi o braniteljima koji nemaju status ratnog vojnog invalida, nemaju dopunsko zdravstveno osiguranje i nažalost su u najvećoj mjeri nezaposlni pa im ni zdravstvena skrb nije bila dostupna. Apsolutni priroitet je ta populacija, s posebnim naglaskom na one koji su proveli 1500 dana i više u borbenom sektoru – zaključio je ministar. >> Baka Anđa iz Sretnica: Majka je otišla dovesti oca iz plamenih svatova, ali se nije vratila 