Gubitnik u drugom krugu izbora za gradonačelnika Splita, Željko Kerum, prije objave konačnih rezultata požalio se da je njegov protukandidat, HDZ-ovac Andro Krstulović Opara, nekorektno u kampanji koristio generala Antu Gotovinu.  - Na takav perfidan način koristiti generala Gotovinu: doći mu u kuću, slikati se s njim i pustiti u sve medije. Zar je to korektno? To nije korektno - kazao je nakon objave rezultata izlaznih anketa predsjednik Hrvatske građanske stranke Željko Kerum.  Kerumova čestitka mi ništa ne znači - Čovjeku su došli, pokucali u kuću i slikali se. I onda kažu, mi smo s njim. Pa to je sramotno - ljutito je govorio Kerum. Njega je razljutila fotografija koju je Andro Krstulović Opara u petak postavio na Facebook.    Opara je danas na televiziji N1 komentirao i Kerumove optužbe da su mu ukrali glasove. - Kerum ima primjedbe, u redu. Pozivam sve koji imaju primjedbe da se jave i izraze nezadovoljstvo. Neka ne prijeti i ne zagađuje javni prostor - rekao je Opara i dodao da se time samo produbljuju podjele u Splitu. "Nitko ne želi izbore" - Radi mira u političkom ambijentu grada Splita Kerum je dužan čestitati mi, ali meni ta čestitka ne znači ništa - rekao je Opara. Na pitanje s kim će koalirati u Gradskom vijeća Splita, Opara je rekao "sa svim građanima Splita". - 34 vijećnika voli ovaj grad i neće propustiti donijeti proračune za 2017. i 2018. godinu. Svi koji su svjesni stanja u našem gradu su dobrodošli - kazao je Krstulović te dodao da očekuje stabiliziranje političke situacije i na nacionalnoj razini. - Na nacionalnoj razini zapravo nitko ne želi izbore - rekao je Krstulović te dodao da će HDZ, ako se dogode novi izbori, pobijediti.  Sve o lokalnim izborima čitajte OVDJE.