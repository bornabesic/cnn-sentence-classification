Foto: 123rf VIŠE od 300 kilograma krijumčarenog junećeg smrznutog mesa našla je granična policija u automobilu imotskih registracija koji je zaustavila na području Vinjana Gornjih, izvijestila je splitsko-dalmatinska Policijska uprava.  Više od 300 kila mesa  Policijski službenici za nadzor i zaštitu državne granice zaustavili osobno vozilo "passat" imotskih registarskih oznaka kojim je upravljao 29-godišnjak. U vozilu je pronađeno 308 kilograma zamrznutog mesa vrijednosti oko 15 tisuća kuna.   Provedeno je kriminalističko istraživanje i podnijeta je kaznena prijava za kazneno djelo izbjegavanja carinskog nadzora.