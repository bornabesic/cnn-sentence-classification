Jedna je osoba poginula u sudaru osobnog i teretnog vozila, koji se u ponedjeljak oko 14,45 sati dogodio u mjestu Majurec kod Križevaca. Koprivničko-križevačka policija kratko javlja kako je u sudaru poginula jedna osoba iz osobnog automobila, dok se teretno vozilo prepriječilo preko ceste DC 41. Zbog nesreće ta je dionica od 15,05 sati zatvorena za sav promet, koji se odvija obilazno preko Čabraja i Ivanca Križevačkog za Križevce iz pravca Koprivnice, te preko Lemeša i Treme za Koprivnicu, uz regulaciju. Slijedi očevid kojim će se utvrđivati okolnosti nesreće, kažu u policiji. >> Još jedna teška nesreća na hrvatskim cestama: U sudaru dva auta jedna osoba poginula 