SDP će najvjerojatnije do kraja tjedna u Saboru zatražiti opoziv ministra financija Zdravka Marića zbog, kako oni tvrde, sukoba interesa u slučaju Agrokor, potvrdio je to za N1 njihov saborski zastupnik Gordan Maras "Potpisi su već skupljeni i u Sabor ćemo ih uputiti ili do kraja tjedan ili početkom idućeg. Jasni su razlozi zbog čega želimo opoziv - Marić je u sukobu interesa, nije radio svoj posao u kriznim trenucima", kazao je Maras. Rekao je da su trenutno jedan od najvećih problema u Agrokoru famozne mjenice, a upravo je Marić, dok je radio u Agrokoru, bio zadužen za njih. "Vidi se eklatantan sukob interesa. Marić nikoga osim Plenkovića ne može uvjeriti da nije bio u sukobu interesa", tvrdi Maras. >> 'Problemi s Agrokorom nisu iznenađenje za one koji se ozbiljno bave ekonomskim poslom' >> UŽIVO 'Imate 24 sata da zbrinete Nadu Bosnić ili ćete me morati opet iznositi iz Sabora' 