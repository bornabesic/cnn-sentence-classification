Jake Foushee ponovno impresionira glasom. Američki 15-godišnji glumac s mogućnošću imitacije poznatih glasova proslavio se lani s videom "Dečko iz reklame za film", a sada je, navodi Mashable, snimio video u kojem je skinuo 10 poznatih faca, junaka filmova i crtića. Jake tako "zvuči" kao Batman, Duke Nukem, medvjedić Ted iz filma s Markom Wahlbergom, glumci Jason Statham i Morgan Freeman...Sve ih je povezao u dijaloge u kojima traže - odvijač vijaka.