Screenshot: YouTube/Dominic Papineau  NAJSTARIJI fosil ikad otkriven na Zemlji pokazuje da je život vjerojatno postojao na našoj planeti prije 4,2 milijarde godina. Konkretno, starost novootkrivenog fosila procjenjuje se na 3,77 do 4,28 milijarde godina, što je više od   Prema istraživanju objavljenom u prestižnom znanstvenom časopisu Nature, tim znanstvenika otkrio je drevne fosile u kamenoj formaciji u kanadskoj provinciji Quebec. Radi se o mikroskopskim bakterijama, manjima od širine vlasi ljudske kose, a prije najmanje 3,7 milijuna godina živjeli su na temperaturama od 60 stupnjeva Celzijusa, u vrućim hidrotermalnim pukotinama na dnu oceana koji je tada pokrivao Zemlju.  Ovo otkriće je zasad najčvršći dokaz da su slični organizmi mogli evoluirati i na Marsu, koji je u to vrijeme imao oceane i atmosferu.    Tim znanstvenika s londonskog University Collegea koji je otkrio dotične fosile smatra da je potraga za sličnim fosilima najbolja šansa da se pronađu dokazi o životu na Marsu.  "Rani Mars i rana Zemlja su vrlo, vrlo slični, tako da možemo očekivati da se u to vrijeme na obje planete razvio život", rekao je Matthew Dodd, glavni autor studije o otkriću najstarijeg fosila ikad.  "Znamo da se život pojavio i rapidno evoluirao na Zemlji. Ako imamo život koji je nastao u hidrotermalnim pukotinama prije čak 4,2 milijarde godina, kad su i Zemlja i Mars bile prekrivene oceanima, onda možemo očekivati da bi se život razvio u tim pukotinama na oba planeta", dodao je Dodd.  Organizmi pronađeni u Quebecu bili su nalik malim cjevčicama, s bazom u obliku kugle koja je bila fiksirana na morskom dnu, pri čemu su uz pomoć "stabljike" prikupljali željezo iz oceana koji su u to vrijeme bili bogati upravo tim elementom. Bili su slični bakterijama koje se i dan danas mogu pronaći kod hidrotermalnih pukotinama na dnu oceana.  Kako to već obično biva u znanosti, odmah su se javili skeptici koji sumnjaju da novootkriveni fosil predstavlja oblik života.