Među 670 brandova svrstanih u 23 kategorije Večernji list je stekao status Superbrenda, kao jedine dnevne novine prema mišljenju struke. Odlučeno je tako na glasovanju Stručnog vijeća Superbrands u Hrvatskoj i Sloveniji za 2015. godinu. Vijeće koje broji 34 člana, predstavnika struke iz svijeta marketinga, medija i odnosa s javnošću, ocjenjivalo je brendove prema četiri najvažnije karakteristike: pouzdanost, kvaliteta, razlika i emotivni učinak. Superbrands je organizacija čija matična kuća dolazi iz Velike Britanije, utemeljena je na višegodišnjem iskustvu u brendiranju na globalnom tržištu 88 zemalja svijeta i u svojih je 20 godina postojanja izgradila snažan autoritet u brendiranju čiji se čvrsti temelji postavljaju i na hrvatskom tržištu. – Uz to što su Večernji list najprodavanije novine u segmentu 7 kuna prema podacima ABC-a za 2015., ovo je još jedno veliko priznanje i nagrada. Drago nam je da je i struka prepoznala našu pouzdanost i kvalitetu jer upravo su vjerodostojnost i relevantnost temeljne vrijednosti koje njegujemo – istaknuo je glavni urednik Dražen Klarić. >>Styria kao digitalni lider bilježi znatno bolje rezultate od podataka koje prikazuje Gemius >>Styria i ZIP postali strateški partneri >>Styria Hrvatska daje prakse studentima