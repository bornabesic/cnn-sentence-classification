Tomislav Karamarko krenuo je u akciju rušenja premijera Tihomira Oreškovića, a iako se jutros u središnjici HDZ-a okružio svim HDZ-ovim ministrima (osim Zdravka Marića koji je bio u stranci, ali je morao otići zbog obveza), taj njegov potez nije prošao bez otvorenih kritika i rasprava na Klubu HDZ-a. Zastupnici Gordan Jandroković, Goran Marić i Dražen Bošnjaković, neslužbeno doznajemo, otvoreno su kritizirali tu odluku i iskazali sumnju da Karamarko može prikupiti 76 zastupnika potrebnih za novu većinu. HDZ je unutar Domoljubne koalicije, koja broji 59 zastupnika, prikupio 42 potpisa za opoziv. Od toga ih 40 HDZ-ovih (HDZ ukupno ima 49 zastupnika) i dva HSP-a AS. Ni BUZ ni Hrast ni HSLS ni HSS nisu potpisali zahtjev za opoziv. Ladislav Ilčić (Hrast) objasnio je da nije potpisao zahtjev za opoziv Oreškovića jer smatra da Vlada mora nastaviti raditi te da će podržavati samo one poteze HDZ-a koji su dogovoreni s Mostom. Pobunjeni zastupnici upozorili su da nemogućnost formiranja nove većine znači nove izbore na kojima može jedino profitirati SDP. >>Cijelu priču pročitajte u tiskanom izdanju Večernjeg lista ili prelistajte u našem e-izdanju U tiskanom izdanju donosimo i sljedeće teme: >>Razlog za opoziv: HDZ optužio Oreškovića za pokušaj uvođenja kancelarske diktature >>Opoziv odbio potpisati Tuđman, drugi tražili odgovornost Karamarka ako ne uspije preslaganje >>Milanović traži izbore već u srpnju, manjinci šute, Čačić zaziva veliku koaliciju SDP-HDZ >>Prvi put u Hrvatskoj više građanskih nego crkvenih brakova 