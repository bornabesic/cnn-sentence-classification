U provinciji Mpumalanga u Južnoafričkoj Republici navodno se dogodila vrlo neobična scena, pišu News24. Naime, jedan je od kupaca na polici frižidera usred mliječnih proizvoda ugledao ogromnog pitona. - Zaglavio je u frižideru. Mogao je doći kroz krov ili kroz kanalizaciju, a iza trgovine ima mnogo grmlja pa pretpostavljamo da je možda došao i od tamo, izjavila je voditeljica trgovine. Na lice mjesta ubrzo je pozvan stručnjak koji je ovu zmiju dugu četiri metra uspio izvući iz frižidera i staviti pod nadzor veterinara koji će ju pustiti u obližnji nacionalni park.  Cijela situacija izazvala je veliku pozornost diljem Južnoafričke republike, ali i sumnju na društvenim mrežama. - Kada zmija završi na takvoj hladnoći, njeni organi se počinju gasiti i moglo bi joj zatrebati oko 48 sati da se vrati u normalu, izjavila je voditeljica trgovine, kazala je sama voditeljica u trgovini. Mnogi su se zapitali zašto bi zmija sama otišla na mjesto toliko hladno da ju može ubiti te kako bi uopće neprimjetno ušla u trgovinu s obzirom na to da je duga četiri metra. Iako nije potvrđena autentičnost fotografija, iste su preplavile društvene mreže. >> Za ovo što je Zoran Šprajc učinio u svojoj emisiji uistinu treba hrabrosti >> Najotrovnije zmije stigle u Zagreb. Pogledajte dio izložbe!