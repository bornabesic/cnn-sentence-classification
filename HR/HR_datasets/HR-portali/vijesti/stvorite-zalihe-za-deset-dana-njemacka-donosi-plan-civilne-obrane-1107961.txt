Njemačka će donijeti plan civilne obrane, prvi nakon od kraja hladnog rata, kojim će pozvati stanovništvo da stvori zalihe hrane i vode za nekoliko dana, piše u nedjelju dnevni list.  Plan bi trebala u srijedu prihvatiti njemačka vlada, navodi dnevni list Frankfurter Allgemeine Zeitung (FAZ). Glasnogovornik ministarstva unutarnjih poslova potvrdio je da će Vijeće ministara donijeti "strategiju civilne obrane", ali nije otkrio pojedinosti.  Dokument u kojem stoji da je "napad na njemački teritorij koji bi zahtijevao primjenu konvencionalne obrane malo vjerojatan", no poziva na to da zemlja "bude u dovoljnoj mjeri spremna za moguću konkretnu prijetnju", piše list.  U bijeloj knjizi ministarstva obrane objavljenoj u srpnju, Njemačka kao potencijalnu prijetnju navodi Rusiju "koja otvoreno dovodi u pitanje mir u Europi", jer je 2014. anektirala Krim.  – Stanovništvo treba pozvati da stvori zalihe hrane za deset dana –  navodi se u planu civilne obrane na 69 stranica te zalihe vode za pet dana i to po dvije litre vode po osobi i danu. Njemačka, koja je dugo vremena bila osjetljiva na vojna pitanja, sredinom srpnja donijela je nove smjernice kojima bi trebala preuzeti važniju vojnu ulogu na međunarodnoj sceni. Njemačka vojska povećat će broj svojih vojno sposobnih ljudi prvi put od 1990. te više uložiti u obranu, budući da je više od četvrt stoljeća, od završetka hladnog rata, rezala troškove za obranu. >> Njemačka objavila mjere protiv terorista: Učinit ćemo sve što je moguće 