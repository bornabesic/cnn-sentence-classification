Foto: FAH BERLINSKA policija privela je nakon jučerašnjeg terorističkog napada 23-godišnjeg Pakistanca Naveda B., kojeg sumnjiče da je izveo napad.  Ipak, tijekom dana su se pojavila informacije (koje je potvrdila i njemačka policija) da Naved B. možda ipak nije počinitelj, već da je pravi počinitelj i dalje u bijegu te da je naoružan.  Naved B. je Pakistanac koji je u Njemačku stigao 31. prosinca prošle godine preko tzv. balkanske rute, a u Berlinu je od veljače ove godine. Nakon što je uhićen, zanijekao je bilo kakvu umiješanost u teroristički napad.  Jedan muškarac koji poznaje Naveda B. iz izbjegličkog kampa ispričao je da ne vjeruje da je on počinitelj jer se radi o potpuno "normalnom tipu", prenosi Guardian.