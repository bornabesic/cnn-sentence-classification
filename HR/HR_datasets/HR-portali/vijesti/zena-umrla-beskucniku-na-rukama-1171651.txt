Majka 19-godišnjeg studenta koji je bio na koncertu Ariane Grande, opisala je vrištanje i totalnu paniku koju ju je čula preko mobitela dok je razgovarala sa sinom nekoliko minuta nakon napada.  – Moj sin i njegov prijatelj nazvali su me nekoliko sekundi nakon što su izašli. Ljudi su mislili da se iza njih nalazi naoružani muškarac i nisu znali kojim putem poći. Oni su samo djeca koja su pokušavala pobjeći. Nisu imala nikakvu pomoć – rekla je.  Rekla je da ju je sin tražio savjet kojim putem da krene. – Policija je trčala drugim smjerom – rekao joj je sin.  Majka je rekla da se osjećala bespomoćno jer nije bilo nikakvih informacija na internetu.      – Bila sam prestravljena i bojala sam se za njega. Željeli su pobjeći u Arndale centar, no tamo je bio bombaški napad kad sam ja bila mlađa, pa sam znala da to nije dobra ideja – rekla je. Beskućnik Chris Parker nalazio se u foajeu Manchester Arene i bio je srušen na pod od eksplozije. Kad je vidio da su ljudi počeli mahnitalo trčati, ušao je kako bi pomogao žrtvama.  – Ljudi su ležali na podu, bilo je grozno. Vidio sam djevojčicu. Nije imala noge. Pitao sam je gdje su joj roditelji i rekla je da joj je otac na poslu, a majka negdje ovdje – prepričava Parker. Pronašao joj je majku, no ona mu je umrla na rukama.  – Umrla je na mojim rukama. Bila je u šezdesetim godinama i rekla je da je ovdje bila s obitelji. Nisam mogao prestati plakati – rekao je.