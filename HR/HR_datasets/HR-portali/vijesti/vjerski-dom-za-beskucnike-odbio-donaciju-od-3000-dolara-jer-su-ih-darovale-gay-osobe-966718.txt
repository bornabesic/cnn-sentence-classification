Screenshot: YouTube VJERSKO prihvatilište za beskućnike koje zbrinjava djecu između 10 i 17 godina ispričalo se nakon što je odbilo donaciju gay zbora Portland, pišu američki mediji. Odbor vjerske organizacije i doma Hearts With A Mission naveo je da je razlog za odbijanje donacije od 3000 dolara bila "javna percepcija". Zbor je izjavio da su željeli donirati novac jer 40 posto mladih beskućnika pripada LGBT zajednici. "Kada nešto označite našim logom, onda to i promičete" Izvršni direktor organizacije Kevin Lamson je rekao da odluku za odbijanje donacije nisu donijeli lako. "Kada nešto označite našim logom, onda to praktički i promičete", rekao je Lamson za Daily Tribune. "Šteta je što o takvim faktorima ovisi način na koji ljudi vide našu organizaciju". Uslijedile su isprike i otkazi, a donacija je uplaćena drugoj organizaciji Organizacija se ispričala zbog svog postupka, a tri člana odbora su dala otkaz zbog kontroverze, javlja Kobi-5. Članica odbora Ann Hitchcock priznala je da su postupili pogrešno. "Upućujemo ispriku našoj zajednici. Također se želimo iskreno ispričati LGBTQ zajednici zbog nanesene boli i uvrede", rekla je Hitchcock. Donacija je uplaćena drugoj organizaciji sa sličnim ciljevima pod nazivom Maslow Project.