- Moj tadašnji suprug Narcis Mujkić i ja dogovorili smo se da želimo prodati stan na Gračanima gdje smo tada zajedno živjeli. On mi je rekao da bi najbolje bilo da stan dam njemu pa da će on onda rješavati stvari oko prodaje. Na kraju je prodaju dogovorio s Davorom Golubićem i njegovom suprugom i to nakon što su oni došli u stan kako bi ga pogledali, i tada im se stan jako svidio. Golubića sam tada vidjela prvi i zadnji put, a koliko znam dogovorena cijena je bila 350.000 eura, a druge detalje ne znam - kazala je u petak na Općinskom sudu u Zagrebu Indira Levak koja je svjedočila u postupku protiv Josipa Antića Zefe koji je optužen zbog iznude vlasnika lokala Prince student Davora Golubića koji je ubijen 2012. godine. Indira Levak je trebala svjedočiti na prošlom ročištu prije mjesec i pol na kojem se kao svjedok pojavio i Narcis Mujkić, ali je svoj nedolazak tada ispričala poslovnim obavezama. U nastavku je kazala kako ne zna da li je stan na kraju kupio Golubić ili netko drugi. Što se tiče poznanstva između njezina bivšeg supruga i Josipa Antića Zefe Indira tvrdi kako o tome nije znala previše te da nema saznanja o tome da li su bili u poslovnom odnosu, te da je Zefu znala viđati povremeno u Narcisovom uredu u Zagrebu gdje su zajedno znali gledati neke automobile na računalu. – S gospodinom Antićem sam još jedino bila povezana na način da je on kupio moju kuću na Šestinama, ali i tu prodaju je s njim bio dogovorio Narcis - rekla je Indira Levak, koja je na kraju svog svjedočenja otkrila kako je nakon prodaje stana na Gračanima, obzirom da je tada s Narcisom pokrenula brakorazvodnu parnicu, živjela kod svekrve. >>Svjedokinja: Zefo je Davoru uzeo Mercedes >>Mama je ispod kauča izvadila 530.000 € za Golubićev stan