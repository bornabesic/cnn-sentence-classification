Ukupno 373 pripadnika Oružanih snaga RH danas je angažirano u aktivnostima potpore civilnim institucijama i stanovništvu poplavljenih područjima Slavonije te je tako radno obilježilo Dan OS RH i Dan Hrvatske kopnene vojske. Pripadnici Bojne za nuklearno-biološko-kemijsku obranu (NBKO), javlja MORH, nastavljaju s aktivnostima na dekontaminacijskim postajama ''ZIB“ Rajevo Selo i ''Velebit“ kod sela Gunja. Pripadnici Inženjerijske bojne Gardijske oklopno-mehanizirane brigade HKoV-a angažirani su na aktivnostima izvlačenja žive i uginule stoke u Gunji, a pripadnici Zapovjedništva za potporu provode asanaciju terena. Inženjerijska pukovnija provodi inženjerijske radove izgradnje prednasipa u području Rajeva Sela te također nastavljaju s aktivnostima izvlačenja stoke u Gunji i širem području zaselka Padež. I danas se u Cerni, Gradištu i Otoku u 3 poljske kuhinje priprema 1600 obroka. >>Dvanaesti dan vojska pomaže poplavljenoj Slavoniji