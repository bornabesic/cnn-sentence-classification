Hebrejsko sveučilište u Jeruzalemu objavilo je u četvrtak otkriće nove pećine u kojoj su se nalazili rukopisi s Mrtvog mora, što je jedno od "najvažnijih otkrića" vezano uz taj čuveni pisani materijal nakon njihova otkrića prije približno šezdeset godina. Ti tekstovi koji datiraju od 3. stoljeća prije Krista do prvog stoljeća nakon Krista, skup su od gotovo tisuću pergamenata uglavnom na hebrejskom, ali i na aramejskom i grčkom među kojima su brojne knjige Starog zavjeta. Predstavljaju najstarije poznate rukopise iz hebrejske Biblije. Dosad su arheolozi utvrdili da su rukopisi koje je pronašao beduinski pastir sjeverozapadno od Mrtvog mora između 1947. i 1956., blizu arheološkog nalazišta Qumran, pohranjeni u 11 pećina. "Otkriće 12. pećine moglo bi potpuno izmijeniti naša saznanja o rukopisima s Mrtvog mora", kazao je Oren Gutfeld, arheolog na Institutu za arheologiju Hebrejskog sveučilišta u Jeruzalemu, odgovoran za iskapanja. Smještena zapadno od Qumrana na okupiranoj Zapadnoj obali, pećina ne sadrži rukopise nego brojne dokaze o njihovu nekadašnjem prisustvu, posebice komade keramičkih posuda u koje su položeni i kožne trake kojima su smotani, istaknuo je arheolog. Pećine s rukopisima velikim su dijelom opljačkane pedesetih godina prošlog stoljeća. Glave pijuka iz tog doba pronađene se u pećini što svjedoči da je i ona doživjela istu sudbinu, piše u priopćenju Hebrejskog sveučilišta. >> Mrtvo more moglo bi potpuno nestati do 2050. godine >> 10 mjesta koje treba vidjeti prije nego nestanu! Oren Gutfeld descubre una nueva cueva con manuscritos del Mar Muerto. pic.twitter.com/HlA2uYM9QK 