Premijer Andrej Plenković je u nedjelju bio u Metkoviću, a nakon Metkovića otišao je na skup HDZ-a u Dubrovnik. Okupljenima je na skupu prikazana snimka trenutka u kojem Plenković smjenjuje MOST-ove ministre, na što je publika uzvratila ovacijama. Nakon toga je Plenković održao govor okupljenima.  - Prekid s MOST-om nije došao od strane HDZ-a, nego od strane njih. Ili ste s nama, ili niste. Oni su odabrali SDP i opoziciju. Ovo što sam ja napravio, napravio bi svaki menadžer ili voditelj kluba - rekao je Plenković, a onda se našalio i rekao je kako "se više pratilo glasovanje u Saboru nego Eurosong".  