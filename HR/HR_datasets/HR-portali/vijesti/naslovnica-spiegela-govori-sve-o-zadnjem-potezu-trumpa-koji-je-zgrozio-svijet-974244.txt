Foto: Der Spiegel  JOŠ U studenom prošle godine njemački Der Spiegel objavio je naslovnicu koja je danas aktualnija nego ikad - asteroid s licem tada novoizabranog američkog predsjednika Donalda Trumpa koji juri prema zemlji. Ispod slike pisalo je "Kraj svijeta (kakvog znamo)".   Tada, naslovnicom je opisana zabrinutost Europe o nadolazećem Trumpovom mandatu. Danas, kada je američki predsjednik objavio da se SAD povlače iz Pariškog sporazuma o klimi, urednici njemačkog magazina odlučili su naslovnicu ponovno objaviti: Donald Trump, podsjetimo, objavio je u četvrtak kako se SAD povlači iz sporazuma o klimi. Njegova objava izazvala je brojne reakcije širom svijeta. Savjetnici ga napuštaju, državnici europskih saveznika zgroženi su njegovim potezom i isključuju bilo kakvu mogućnost novih pregovora. U više navrata, Trump je rekao kako globalno zatopljenje smatra prijevarom, a njegovo odbijanje globalnog klimatskog sporazuma potaknulo je nove napetosti u odnosima ujedinjene Europe i SAD.