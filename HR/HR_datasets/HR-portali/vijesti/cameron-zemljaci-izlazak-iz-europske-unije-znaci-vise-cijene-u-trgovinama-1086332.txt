Britanski premijer David Cameron upozorio je glasače u nedjelju da bi se mogli suočiti s većim računima u trgovinama odluči li zemlja na referendumu 23. lipnja napustiti Europsku uniju, navodeći mogući pad vrijednosti sterlinga.  Cameron je vodeća figura u inicijativi za ostanak Velike Britanije u Europskoj uniji uoči referenduma, čiji će ishod imati dalekosežne posljedice za nacionalno gospodarstvo, njezinu ulogu u svjetskoj trgovini i njezin globalni diplomatski status. Njegovi komentari označavaju zaokret u taktici kampanje  za ostanak: pritisak u smjeru toga da se razjasni izravna povezanost makroekonomskih rizika koji su dosad dominirali u raspravi o Brexitu i njegovu mogućem utjecaju na svakodnevni život Britanaca. "Slabija valuta znači skuplji uvoz, što znači skuplja hrana i skuplji poslovni troškovi. I svi znamo gdje to završava: višim cijenama u trgovinama", napisao je Cameron u listu Sun. Upozorenja stižu  iz vladinih analiza o kratkoročnom utjecaju koji bi britanski izlazak iz EU mogao imati na glasače. On je kazao da bi cijena troškova hrane i pića za prosječnu obitelj tjedno porasla za gotovo 3 posto, odnosno 174,06 dolara na godinu, a da bi cijena odjeće i obuće mogla porasti za 5 posto. Suparnička kampanja za ostanak Velike Britanije ne slaže se s tim analizama. "EU podiže cijene u našim supermarketima zbog svoje protekcionističke politike. To je u redu za velike poslovne divove no nije dobro za britanske obitelji", rekao je Matthew Elliot iz kampanje za napuštanje EU. Šest od sedam anketa objavljenih prošli tjedan pokazuje da u Velikoj Britaniji vodi kampanja za ostanak zemlje u Europskoj uniji.      >> Gotovo polovica Europljana želi glasovati o članstvu o EU 