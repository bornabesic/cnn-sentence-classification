Foto: 123rf EUROPSKI SUD za ljudska prava donio je jednu presudu u slučaju protiv Slovenije koja bi mogla biti zanimljiva i hrvatskom zakonodavstvu.   Naime, u predmetu u kojemu je Zoran Vaskrsić 2012. godine podnio tužbu, jer je zajedno sa svojom obitelji izbačen iz obiteljske kuće nakon ovrhe koja je uslijedila zbog 124 eura duga na računu za vodu, sud je presudio u njegovu korist.  U presudi ESLJP-a tako stoji da Slovenija Vaskrsiću mora isplatiti 85.000 eura odštete zbog prodaje kuće radi prisilne naplate duga. Prekršili Europsku konvenciju o ljudskim pravima  Zaključak ESLJP-a je da su slovenski sudovi prekršili Europsku konvenciju o ljudskim pravima time što su prekinuli "mirno uživanje svojega vlasništva". U presudi stoji kako je slovenski sud također propustio uspostaviti ravnotežu između općeg interesa zajednice i osnovnih prava pojedinca.  Ovo nije prvi put da se Sloveniju kažnjava zbog pravnih nepravilnosti, uglavnom zbog vremena potrebnog da se riješi neki spor.