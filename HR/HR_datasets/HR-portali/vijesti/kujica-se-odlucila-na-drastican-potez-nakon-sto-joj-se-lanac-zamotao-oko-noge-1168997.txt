Nakon što joj je vlasnik ubijen prije pet godina, kujica Treya provela je pet godina na lancu i to ispod kuće u kojoj je živjela u St. Louisu. Kujica se jako bojala ljudi jer je bila izolirana u svojem tužnom svijetu pa njeno spašavanje nije bilo lako. Susjedi su je opskrbljivali hranom i sijenom tijekom oštrih zima. Lanac kojim je bila vezana omotao joj se oko noge te ju počeo jako pritiskati. Kako bi se oslobodila lanca kujica je odlučila pregristi nogu i osloboditi se velike boli koju je trpjela. Nakon što je sredinom travnja dopremljena u veterinarsku stanicu otkriveno je i kako ima i srčanog crva te je bila prekrivena buhama. Treya je bila vidljivo potresena i prestrašena, a raspoloženje joj je popravio pas lutalica Little Pinky s kojim se ubrzo sprijateljila. Kujica se trenutno oporavlja i nalazi se u privremenom domu. Samo za tretman srca trebat će 1200 dolara, a iz udruge Strayrescue nadaju se kako će jednom dobiti i protezu za nogu koju je izgubila. 