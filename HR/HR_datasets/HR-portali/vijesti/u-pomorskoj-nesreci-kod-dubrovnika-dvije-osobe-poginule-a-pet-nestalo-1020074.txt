Službeni brod lučke kapetanije Dubrovnik “Danče” u utorak 25. travnja u 21.20 sati sudario se u Koločepskom kanalu s gumenom brodicom nepoznate registracijske oznake Tri osobe su poginule a za četiri se još traga nakon teške pomorske nesreće u kojoj su se u utorak navečer sudarili službeno plovilo Lučke kapetanije Dubrovnik i gumenjak s više članova posade. Po priopćenju Ministarstva mora, prometa i infrastrukture, službeni brod lučke kapetanije Dubrovnik “Danče” u utorak 25. travnja u 21.20 sati sudario se u Koločepskom kanalu s gumenom brodicom nepoznate registracijske oznake na kojoj su bili ugostiteljski djelatnici hrvatskog državljanstva, ukupno 9 osoba. Pomorska nesreća dogodila se u trenutku dok je službeni brod LK Dubrovnik bio angažiran u akciji hitnog medicinskog transporta prema otoku Mljetu. Na poziciji nesreće iz mora su spašene dvije osobe sa manjim tjelesnim ozljedama a dvije pronađene osobe su mrtve. Jedno tijelo je pronađeno u srijedu oko 14 sati. U potražnu akciju za nestalima uključena su tri plovila LK Dubrovnik s liječničkom pratnjom, službeni policijski brod te motorni trajekt Hanibal Lucić. Putem obalne radijske postaje Dubrovnik emitira se poruka pogibli kategorije „Mayday Relay“ prema svim sudionicima u pomorskom prometu. “Primljeno je dvoje ljudi, jedan muškarac 1959. godište koji je zadobio lakše ozljede i pušten je na kućno liječnje, a drugi je muškarac, 1964. godište, zadobio prijelom ključne kosti i danas je planirana operacija. Pacijent je stabilno”, rekao je ravnatelj Opće bolnice Dubrovnik Marijo Bekić za HRT. HRT doznaje da su mladići stradali vraćajući se kući sa Šipana gdje su pripremali launge bar Bowe za današnje otvorenje. Identiteti poginulih – neslužbeno Prema za sada neslužbenim informacijama, u nesreći oko 21,20 sati, poginuli su muškarac A.P., ujedno i vlasnik ugostiteljskog objekta, i djelatnica restorana J.K. Vijesti.rtl.hr doznaju, također neslužbeno, da je ime poginulog Alen Perišić iz Dubrovnika, koji je i vozio čamac. Poginuli Alen Perišić, vlasnik ugostiteljskog objekta ‘What’s Up?’ otprije je poznat policiji. U svibnju 2015. bio je priveden u ulici Iva Vojnovića u Dubrovniku, tijekom velike policijske akcije razbijanja međunarodnog ‘lanca kokaina’. Ministar Butković održao izvanrednu pressicu Oleg Butković, ministar prometa i mora je u srijedu održao konferenciju za novinare na kojoj je rekao da je obišao mjesto strašne tragedije. “U teškoj pomorskoj nesreći sudjelovali su motorni brod Danče Lučke kapetanije i manja brodica, gumenjak u Koločepskom kanalu. Danče je išao prema Mljetu po bolesnika, a gumenjak je išao iz Pakljene prema Brsečinama i došlo je do sudara. Poginule su dvije osobe i izražavam žaljenje njihovim obiteljima”, rekao je Butković. “Traganje  koordinira Nacionalna središnjica za traganje i spašavanje. U potrazi sudjeluje devet plovila, policije, Lučke kapetanije, privatne brodice, a sudjeluju i helikopter te ronioci. Traganje je dosta otežano zbog jakog vjetra. Ministarstvo će izvještavati javnost o novim informacijama. Istragu vode DORH i policija, ali se provodi upravna istraga i sigurnosna istraga. Sustav funkcionira i nadam se da će nestale što prije pronaći. Pretražuje se cijeli Koločepski kanal”, kazao je Butković. 