Došlo je do zastoja na parkiralištu nove IKEA-e koja je otvorila svoja vrata kupcima prošlog tjedna. Građani koji su nahrlili u trgovinu svjedoče o kaosu koji je nastao.  Kako, tvrde, bili su zaglavljeni četiri sata na parkiralištu.  Prometni kaos nastao je ispred trgovine u Readingu u Britaniji, Berkshire, jer su se automobili nagurali jedan iza drugoga, dok se oni iz garaže nisu mogli ni maknuti. Na mjesto događaja stigla je i policija pokušavajući srediti situaciju, no ljudi su satima čekali u svojim automobilima. Mnogi posjetitelji svoje dojmove podijelili su na društvenim mrežama, žaleći zbog incidenta. Neki su rekli da su bili zarobljeni više od tri sata, dok drugi kažu da nikada više neće posjetiti trgovinu. Iz IKEA-e su potvrdili da je parkiralište bilo zatvoreno kratko poslijepodne kako bi se omogućilo kupcima da iziđu iz trgovine. "Radimo na tome da promet krene što je brže moguće", poručili su iz trgovine.