Koja je razlika između Plenkovića i Karamarka? Nema je! - komentirao je aktualnu krizu na svom Facebook-profilu saborski zastupnik Živog zida Ivan Pernar. "Obojica su rušili vladu da bi branili neobranjivo. Marić je bio u puno težem sukobu interesa od Karamarka, s tim da je na kraju Karamarkova procjena da arbitraža INA-MOL neće biti u našu korist i da bi od nje trebalo odustati ispala točna. Na kraju dana, obojica su na taj način srušila sami sebe jer ako se izbori ponove - HDZ ih gubi i prije nego su održani zato što MOST sigurno neće htjeti s njim u koaliciju, a očito ni mi iz Živog zida, pogotovo imajući u vidu njegove riječi da mu je cilj da nas iz Živog zida ne bude u Saboru, da će to biti prioritet njegove vlade - samim time, kako bi mi u njegovoj vladi mogli sudjelovati?", poručio je Pernar. Pernar je također u svom stilu snimio video na Trgu bana Jelačića u Zagrebu na kojemu trga HDZ-ov balon, uz poruku: "HDZ-ova vjerodostojnost je čvrsta kao i njihov predizborni balon!" 