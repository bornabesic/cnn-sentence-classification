Odlukom Narodne skupštine Republike Srbije, od 1. siječnja 2011. godine obustavljena je obaveza služenja vojnog roka. S obzirom na migrantsku krizu i "cjelokupnu situaciju u regiji Zapadnog Balkana", te da je u Hrvatskoj i Makedoniji najavljeno moguće vraćanje obaveznog služenja vojske, srpski Telegraf upitao je Ministarstvo obrane može li u Srbiji doći do vraćanja vojne obveze. U Ministarstvu su rekli da s vojskom neprekidno prate razvoj situacije i stanje sigurnosti u regiji i svijetu te da su u potpunosti spremni ispuniti sve tri misije koje im je država povjerila, da zaštite teritorij i da jamče mir i sigurnost građanima Srbije. - Koncept profesionalne vojske za sada zadovoljava sve potrebe Ministarstva obrane i Vojske Srbije, ali ukoliko Narodna skupština donese odluku o ponovnom vraćanju obaveze služenja vojnog roka mi ćemo biti spremni da takvu odluku provedemo u djelo – rekao je Jovan Krivokapić, glasnogovornik Ministarstva obrane i srbijanske vojske. >> Švedska ponovo uvodi vojnu obvezu, osam godina nakon ukidanja >> Slavoncima stigli pozivi za ratni raspored: 'Supruga se uspaničila, želi da pakiramo kofere i odemo u Njemačku' 