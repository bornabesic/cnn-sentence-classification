Zakon o sistemski važnim tvrtkama ići će u petak, rekao je predsjednik Sabora Božo Petrov nakon što je, nešto prije ponoći, izašao sa sastanka u Vladi na kojem se finalizirao spomenuti nacrt Zakona, objavila je N1 televizija. U Vladi je, inače, u četvrtak navečer održan sastanak premijera Andreja Plenkovića i ministrice gospodarstva Martine Dalić posvećen  nacrtu Zakona o sistemski važnim tvrtkama, a nešto kasnije su im se pridružili Božo Petrov i Nikola Grmoja. "Zakon će ići sutra. Razgovarali smo o zakonu kako bi se zaštitio gospodarski sustav. Većinu vremena smo razgovarali o tome. Pričekat ćete sutra zakon. Ne pravimo zakon radi gospodina Todorića, nego da zaštitimo gospodarski sustav i radna mjesta. Ne možemo dozvoliti da niti jedna kompanija toliko može ugroziti sustav da radi nje možemo očekivati recesiju", rekao je Petrov pri odlasku iz Banskih dvora. Ujedno je prokomentirao i kaznenu prijavu protiv Ivice Todorića i Agrokora rekavši kako mu je ona usputna. Na pitanje novinara zašto je podnio prijavu, Petrov je kazao da ono što je izašlo u medijima pobuđuje sumnje. "Ako je Todorić čist i sve je u redu neka institucije obave posao", rekao je Petrov. >>Spas za Agrokor: Ipak dogovor domaćih i ruskih banaka o standstill sporazumu >>Scenarij 1.: Lex Agrokor: Konce drži državni odbor povjerenika 