Australski Hrvat Steve Kuštro, umjetnik i fotograf, proteklih 24 dana hoda od Dubrovnika prema Vukovaru kako bi prikupio novac u humanitarne svrhe. Dosad je prikupio 19.077 dolara, odnosno oko 127.000 kuna, prenosi CroExpress.Kuštro trenutno nalazi na Plitvičkim jezerima, a kako kaže, hranu i spavanje na putu dosad su mu besplatno osiguravali dobri ljudi kojima se želi zahvaliti i ovim putem.     Ukupna duljina puta je više od 1100 kilometara, a Steve planira hodati 36 dana. Prikupljeni novac bit će namijenjen Humanitarnoj zakladi za djecu Hrvatske te za Dječji dom u Nazorovoj ulici u Zagrebu.   'Pozivam sve Hrvate, prijatelje i ljude dobre volje diljem svijeta da mi pomognu u prikupljanju novca', poručuje Steve na svojoj službenoj web stranici, gdje možete i dati donaciju.Steveove avanture možete pratiti na njegovoj Facebook stranici.