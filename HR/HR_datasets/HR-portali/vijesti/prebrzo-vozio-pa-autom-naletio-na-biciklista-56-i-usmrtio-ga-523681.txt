U prometnoj nesreći u mjestu Divoševci, nedaleko Slavonskog Broda koja se dogodila u ponedjeljak nešto prije 21 sat smrtno je stradao biciklista (56). Policijskim očevidom kojemu je nazočila Mirela Šmital, županijska državna odvjetnica utvrđeno je da je do prometne nesreće došlo jer je 48-godišnjak upravljajući osobnim automobilom zbog neprilagođene brzine udario u bicikl. Po dolasku na mjesto događaja, djelatnici Hitne pomoći su konstatirali smrt u 21.15 sati. Policija će protiv vozača automobila podnijeti kaznenu prijavu općinskom državnom odvjetništvu u Slavonskom Brodu zbog sumnje u kazneno djelo izazivanja prometne nesreće u cestovnom prometu. 