Foto: 123rf, Index NAKON što je zagrebačka tvrtka Sport B dobila koncesiju na plažu Zlatni rat, oglasila se tvrtka koja je dala bolju ponudu koja nije prihvaćena.  >> ZLATNI RAT Najpoznaija hrvatska plaža ide tvrtki bez zaposlenih i prihoda?  >> VIDEO Zaštitari udarili novinara uoči odluke o Zlatnom ratu  Podsjetimo, vijećnici Splitsko-dalmatinske županije u utorak su donijeli odluku o koncesiji za bračku plažu "Zlatni rat" zagrebačkoj tvrtki  "Sport B" d.o.o.. prosvjednici s Bola, koji su bili ispred zgrade tijekom sjednice, najavili su da će organizirati prosvjede i blokadu plaže.   Za koncesiju tvrtki "Sport B" glasala su 24 vijećnika HDZ-a, HGS-a i HČSP-a, devet SDP-ovih vijećnika bilo je protiv, a pet suzdržano.  Koncesija je dodijeljena na rok od 15 godina, a koncesionar će na godinu za nju plaćati naknadu od 1.850.000 kuna te promjenljivi dio od 5,4 posto prihoda ostvarenog obavljanjem djelatnosti i pružanjem usluga na koncesionarskom području.  Najviša ponuda je hladno odbijena s upitnim razlogom  Nakon što je donesena odluka o dodjeli koncesije na najljepšu hrvatsku plažu tvrtki Sport B, koja nema ni zaposlenih ni prihoda, medijima je poslano priopćenje tvrtke Kamen Sreće, koja je na istom natječaju izašla sa znatno boljom ponudom od one tvrtke Sport B.  U priopćenju za medije koju je poslala tvrtka Kamen sreće navode kako je njihova ponuda bila uvjerljivo najviša od četiri pristigle, te kako je odbijena s potpuno nevaljanim razlogom.  "Neprihvaćanjem naše ponude direktno se oštećuje proračun RH, proračun Splitsko-dalmatinske županije i proračun općine Bol jer se koncesijska naknada dijeli na tri dijela između  tih institucija", navodi se u priopćenju Kamena sreće.  Pogledajte detaljno priopćenje tvrtke Kamen sreće o slučaju dodjele koncesije na Zlatni rat zagrebačkoj tvrtki Sport B. Tvrtka Kamen Sreće o koncesiji na Zlatni rat by Index.hr on Scribd