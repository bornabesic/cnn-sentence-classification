U eksploziji koja je u subotu navečer potresla četvrt Chelsea na newyorškom Manhattanu ozlijeđeno je najmanje 29 ljudi, a vlasti kažu da je to namjeran kriminalni čin,  ali da zasad nema dokaza da je povezan s terorizmom.  Newyorški gradonačelnik Bill de Blasio i drugi gradski dužnosnici rekli su da je istraga isključila istjecanje plina ali su odbili reći što smatraju da bi mogao biti uzrok eksplozije. "Nema dokaza u ovom trenutku da je eksplozija povezana s terorom", kazao je gradonačelnik na konferenciji za novinare tri sata nakon eksplozije. ""U ovome času nema posebne i uvjerljive prijetnje New Yorku od bilo koje terorističke organizacije", dodao je.   Neha Jain, 24, koja živi u susjedstvu, ispričala je da je sjedila u kući i gledala film kada je začula glasnu eksploziju i sve se zatreslo. "Slike na zidu su pale, zavjese na prozoru su počele letjeti i osjetio se nagli nalet vjetra", kazala je novinaru Reutersa. "Tada smo osejtili dim. Spustili smo se stubama da vidimo što se dogodilo, a vatrogasac nas je isti čas upozorio da se vratimo gore". Policija je rekla da je pretražujući susjedstvo nakon eksplozije pronašla moguću "drugu napravu" nekoliko blokova dalje koja se, kako je prenio izvijestio CNN pozivajući se na policijski izvor,  sastoji od ekspres lonca na koji su pričvršćene žice povezane s nečim nalik na mobilni telefon. CNN također navodi da je u blizini pronađen komad papira s bilješkom.  Ekspres lonac korišten je u izradi eksplozivne naprave u čijoj je eksploziji ubijeno troje a ranjeno 200 ljudi za vrijeme maratona u Bostonu 2013. Zadnja eksplozija dogodila se manje od tjedan dana nakon 15. obljetnice terorističkih napada 11. rujna, u kojima je poginulo blizu 3000 Amerikanaca, zbog koje su sigurnosne službe pojačale stupanj pripavnosti.   Ova eksplozija koja je odjeknula tako snažno da se čula u nekoliko obližnjih blokova, dogodila se samo nekoliko sati nakon što je u New Jerseyu eksplodirala bomba u kanti za smeće zbog čega je otkazana humanitarna utrka američkih veterana Semper Five. Lokalni ured državnog odvjetnika u tom gradu objavio je na Facebooku da nema ozlijeđenih i nije pričinjena šteta. Odjel njujorških vatrogasaca također je objavio da je u području Chelsea na Manhattanu došlo do eksplozije s više ozlijeđenih.    Predstavnici njujorške policije NYPD, Vatrogasnog odjela i drugih gradskih agencija nisu, međutim, bili dostupni za bilo kakve detaljnije informacije ili komentare, navodi Reuters.   Prema prvim nalazima u istrazi eksplozije u Chelsiju, gradonačelnik De Blasio kazao je da se radi o "namjernom činu". On je dodao da se mjesto eksplozije nedaleko od Manhattana tretira kao "mjesto zločina". Gradonačelnik je također kazao kako istražitelji ne vjeruju da je eksplozija povezana s bombom koja je u subotu eksplodirala u parku u New Yerseyu. U eksploziji nije bilo ozlijeđenih, a nije bilo niti materijalne štete. Mjesni mediji prenijeli su da se uoči dobrotvorne utrke okupilo oko 5000 ljudi. Bomba je bila podmetnuta u kanti za smeće, rekla je policija. Međutim, američki su dužnosnici rekli da su zajedničke antiterorističke snage, sastavljene od saveznih, državnih i lokalnih dužnosnika, pozvale na istragu eksplozije u Chelseu sugerirajući da vlasti nisu isključile mogućnost povezanosti s terorizmom. Zajedničke antiterorističke snage preuzele su istragu incidenta u New Jerseyu.   Policijski izvor rekao je za Reuters  kako početna istraga upućuje na to da je eksploziju izazvala improvizirana eksplozivna naprava. Američki predsjednik Barack Obama, koji je prisustvovao kongresnoj večeri u Washingtonu, "obaviješten je o eksploziji u New Yorku, čiji se uzroci još istražuju", rekao je dužnosnik Bijele kuće. Predstavnik newyorških vatrogasaca Daniel Nigro rekao je da je u eksploziji ozlijeđeno 29 ljudi, te da je 24 odvezeno u bolnicu, a među njima i jedna osoba koja je teže ozlijeđena. Ostali su pretrpjeli lakše ozljede od stakla ili metala, rekao je Nigro. Eksplozija, za koju se navodi da je bila "zaglušujuća", dogodila se ispred zgrade u kojoj se nalazi udruga slijepih osoba, u 23. ulici broj 135, u kojoj slijepci stanuju, prolaze obuku i dobivaju druge potrebne usluge. Tsi Tsi Mallett, koja je vozila duž 23. ulice kad je odjeknula eksplozija, rekla je za Reuters da je eksplozija izbila stražnje staklo automobila. Na stražnjem sjedalu sjedio je njezin 10-godišnji sin, no on je neozlijeđen. "Bilo je gromoglasno, stradali su mi bubnjići", rekla je. U samom New Yorku povećana je sigurnost zbog ovotjednog održavanja Opće skupštine UN-a, a očekuje se da će doći 135 svjetskih vođa i deseci ministara vanjskih poslova. Eksplozija je odmah postala i tema u predsjedničkoj utrci, koju su komentirali i Donald Trump i Hillary Clinton. Republikanski predsjednički kandidat Donald Trump rekao je na skupu u Koloradu: "Malo prije nego što je moj zrakoplov sletio, u New Yorku je eksplodirala bomba i nitko točno ne zna što se događa", kazao je nekoliko sati prije nego što je newyorška policija objavila vijest o eksploziji i istaknuo je da sada treba pokazati snagu. Od 29 ozlijeđenih njih je 24-ero odvedeno u bolnice s ozljedama koje je izazvalo staklo ili metal, kazao je čelnik vatrogasaca Daniel Nigro. Eksplozija koja je potresla područje Chelsea na Manhattanu natjerala je nadležne službe da u velikom broju zaposjednu jedno od najživahnijih područja grada u toplu subotnju večer.  Prema policijskim izvorima, prvi nalazi istrage pokazuju da se eksplozija dogodila u kontejneru, no uzrok je još uvijek nepoznat. Čelnik njujorške specijalne policijske postrojbe naveo je na Twitteru da je "možda locirano i drugo eksplozivno sredstvo" u istom području.  Drugi dužnosnik pod uvjetom anonimnosti kazao je za Reuters da istraga razmatra mogućnost da je eksploziju slučajno izazvao eksploziv koji se koristi prilikom gradnje.  CNN je pak javio, pozivajući se na svoje policijske izvore, kako se vjeruje da je eksploziju izazvalo improvizirano eksplozivno sredstvo. O eksploziji je izviješten i američki predsjednik Barack Obama, priopćio je dužnosnik Bijele kuće dodavši da će predsjednik biti dodatno izviješten kada daljnje informacije budu na raspolaganju.  >>Broj mrtvih u samoubilačkom napadu u Pakistanu porastao na 30 