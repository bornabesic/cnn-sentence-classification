Šokantan slučaj školskog nasilja dolazi iz Malezije. Osoblje škole pretuklo je 11-godišnjeg učenika, čije su ozljede bile preteške te je preminuo u bolnici nakon jednomjesečne borbe. Dječak punog imena Mohamed Thaqif Amin Mohd Gaddafi pao je u induciranu komu nakon što su mu amputirane obje noge. Njega i još 14 učenika pretuklo je osoblje islamske škole, a razlog je bila njihova prevelika buka. Daily Mail prenosi da su djeca bila pretučena crijevima za vodu. Policija je privela muškarca za kojeg se sumnja da je pretukao nesretnog dječaka, kojem se ubrzo stvorio krvni ugrušak zbog kojeg su mu liječnici morali amputirati obje noge. Nažalost, njegovo stanje se nije popravilo i nije ni dočekao moguću operaciju. 