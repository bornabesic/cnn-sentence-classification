- Niste vi policajci, sredit ću vas, ja sam boksač - vikao je u mahnitom napadu bijesa Anton Gashi (22) na dvojicu policajaca u civilu koji su ga u utorak u 22 sata pokušali privesti nakon što je Gashi iz čista mira šakama napao Željka Rukavinu (54) u Ozaljskoj ulici na zagrebačkoj Trešnjevci. Nakon što je Rukavina pao na tlo, nastavio ga je cipelariti, a u tom trenutku u pomoć 54-godišnjaku priskočio je njegov sin, inače policajac u civilu. Izvadio je značku i legitimirao se, ali Gashija to nije odveć impresioniralo. - J***  ti mater s tom značkom, boli me k*** tko si ti, znam da nisi policajac - galamio je Gashi na Rukavininog sina i zatim ga udario šakom u glavu. Nakon kraćeg hrvanja između njih dvojice, policajac ga je uspio svladati i koljenima pritisnuti na tlo, a u pomoć mu je priskočio i drugi policajac u civilu koji je bio u blizini.  Gashi je nastavio urlati i vrijeđati dvojicu policajaca sve dok ga nisu odvezli u postaju. Nakon kriminalističke obrade utvrđeno je da je imao 0,63 promila alkohola u krvi, a nakon što je došao sebi i smirio se ispričao se i kazao kako 'nije svoj' kada popije.  Ipak, zbog svega što je učinio, kazneno je prijavljen radi nanošenja teških tjelesnih ozljeda i prisile prema službenoj osobi, a završio je i u pritvoru zbog opasnosti od ponavljanja djela. >> 'Vidio sam ostale kako bacaju kamenje na policajce, pa sam bacao i ja' >> Sjekirom oštetio tri policijska automobila i napao policajca