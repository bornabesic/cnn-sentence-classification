Foto: FAH DEVET bivših časnika i pripadnika Hrvatskog vijeća obrane (HVO) koji su optuženi za ratne zločine na području Bosanske posavine danas su se pred Sudom Bosne i Hercegovine izjasnili kako se ne osjećaju krivima po optužnici koju je podignulo državno tužiteljstvo BiH.  Ročište na kojemu su to izjavili je pripremno a nakon njihovog izjašnjenja Sud BiH će odrediti vrijeme kada će početi suđenje te iznošenje dokaza optužbe i obrane.  Prvooptuženi je umirovljeni general  Đuro Matuzović (64) koji je u ratu bio zapovjednik Zbornog područja Orašje a optužnica je podignuta i protiv Ive Oršolića (64), Tade Oršolića (56), Marka Dominkovića (54), Jose Nedića (60), Marka Blažanovića (61), Mate Živkovića (54), Ante Živkovića (47) i Stjepe Đurića (51). Navodi optužnice  U optužnici se navodi kako su od druge polovice travnja 1992. do srpnja 1993. za vrijeme međunarodnog oružanog sukoba koji je trajao i na širem području općine Orašje kao pripadnici struktura HVO-a u Orašju, vojne policije i policijskih struktura kao i stražara u logorima i zatočeničkim centrima, Srednjoškolskom centru u Orašju i osnovnoj školi  „Donja Mahala“, počinili ratni zločin nad većim brojem žrtava srpske nacionalnosti s područja Orašja i okolnih mjesta.  Tereti ih se da su sudjelovali u progonu Srba s područja Orašja na nacionalnoj, etničkoj i vjerskoj osnovi i počinili teška kršenja međunarodnog humanitarnog prava te da su na taj način počinili kazneno djelo zločin protiv čovječnosti.  Uhićenje bivših pripadnika HVO na blagdan Svih svetih 2016. a to je prouzročilo velike napetosti u odnosima između Hrvaske i BiH.