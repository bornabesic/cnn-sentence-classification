LONDON - Britanska policija uhitila je, u sklopu istrage povezane s pariškim i bruxelleskim napadima, pet osoba pod sumnjom da su pripremali teroristička djela.   Trojica muškaraca i žena pritvoreni su u Birminghamu u središnjoj Engleskoj u četvrtak a drugi muškarac zadržan je na londonskom aerodromu Gatwick rano ujutro u petak.   Šef policije Constable Marcus Beale iz West Midlandsa kaže da nema informacija koje bi ukazivale da je bio planiran napad u Velikoj Britaniji.   On je dodao: "Ove akcije dio su velike istrage antiterorističke postrojbe westmidlandske policije koja surađuje s antiterorističkom mrežom (domaćom špijunskom agencijom) MI5 i međunarodnim partnerima uključujući belgijske i francuske vlasti kako bi se suprotstavili svakoj prijetnji Velikoj Britaniji nakon napada u Europi".   Policija je odbila dati bilo kakve podatke no sigurnosni izvori su potvrdili da su uhićenja povezana sa samoubilačkim napadima u Bruxelleseu u kojima je prošli mjesec ubijeno 32 ljudi i napadima u studenome u Parizu u kojima je život izgubilo 130 ljudi.   Četvoricu muškaraca, u dobi 40, 59 i dvojica od 26 i 29-godišnju ženu ispitali su istražitelji specijalizirani za terorizam a policija je pretražila nekoliko zgrada u Birminghamu.   Britanski mediji su objavili da je Belgijac Mohamed Abrini, osumnjičen da je upleten u napade IS-a u Bruxellesu, putovao u Birmingham prošle godine i fotografirao nogometno igralište.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!