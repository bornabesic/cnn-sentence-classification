Foto: Facebook LEXI MAGNUSSON živi u američkoj državi Washington sa suprugom i četvero djece. Prije nekoliko mjeseci u njihovu ulicu doselili su se novi susjedi koje je Lexi nekoliko puta čula da iznose homofobne stavove. "Praktički nam je rekla da su se doselili tu da maknu djecu od homoseksualaca. Ispričala je kako je bila šokirana kada je jedna djevojka odbila biti pratnja njezinom sinu na maturalnu jer je htjela ići sa svojom curom", ispričala je Lexi za BuzzFeed. Zbog toga je ona odlučila upotrijebiti božićne lampice kao sredstvo protiv homofobije. Okitila je kuću s 10.000 šarenih lampica i pretvorila dvorišta u božićnu verziju LGBT zastave. "Rekla sam joj da će joj se djeca svugdje susretati s homoseksualcima i da mi je jako drago što današnja djeca to shvaćaju i ne osuđuju ljude zbog onoga što jesu", ispričala je Lexi čija je fotka lampica obišla sve svjetske medije. "Susjeda mi danas samo mahne kada se sretnemo", kaže.