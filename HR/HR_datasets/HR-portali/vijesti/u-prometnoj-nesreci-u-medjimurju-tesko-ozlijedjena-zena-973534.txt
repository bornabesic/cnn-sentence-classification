Screenshot Google Street View U PROMETNOJ nesreći koja se u ponedjeljak navečer dogodila na križanju između Male Subotice i Orehovice teško je ozlijeđena putnica u osobnom automobilu.   Iz PU Međimurske kažu kako je vozač VW Venta čakovečkih registarskih oznaka, rođen 1981., oduzeo prednost prolaska drugom automobilu čakovečkih registarskih oznaka, kojim je upravljao 41-godišnji vozač. Uslijed siline udara automobil je odbačen izvan raskrižja i udario je u postavljeni prometni znak.  Nakon prometne nesreće vozač i putnica iz udarenog vozila, prevezeni su u Županijsku bolnicu Čakovec, gdje je utvrđeno kako je u nesreći vozač lakše ozlijeđen, dok je 29-godišnja putnica zadobila teške ozlijede. Nakon pružene liječničke pomoći, oboje su pušteni na kućnu njegu.  Protiv 36-godišnjeg vozača Venta zbog izazivanja prometne nesreće u cestovnom prometu, stoji u priopćenju policije, podnijet će se kaznena prijava nadležnom državnom odvjetniku.