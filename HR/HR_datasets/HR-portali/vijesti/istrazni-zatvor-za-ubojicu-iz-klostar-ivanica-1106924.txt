Zbog opasnosti od ponavljanja djela i pokušaja utjecaja na svjedoke sudac istrage Županijskog suda u Velikoj Gorici odredio je istražni zatvor Domagoju O. (18) koji je u Parku hrvatskih branitelja u Kloštar Ivaniću brutalno ubio Luku Ć. Domagoj O. žrtvi je zadao više ubodnih i reznih rana, a fatalna je bila rezna i ubodna rana u lijevu stranu vrata. Prema neslužbenim informacijama, Domagoj O. istražiteljima je kazao da je on bio prvi napadnut, a ima i vidljive ozljede po glavi. Tijekom ispitivanja u policiji bila mu je pružena i liječnička pomoć u KBC-u Rebro. U tužiteljstvu nije iznosio obranu. >> Ubojstvo u Kloštar Ivaniću: 18-godišnjak na smrt izbo 19-godišnjaka