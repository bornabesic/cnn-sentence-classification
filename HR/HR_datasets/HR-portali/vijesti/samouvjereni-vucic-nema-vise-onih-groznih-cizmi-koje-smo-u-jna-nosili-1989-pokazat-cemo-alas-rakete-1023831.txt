 "Sada možete samo zamisliti koliko postajemo snažniji i moćniji", najavljuje Vučić Srpski premijer Aleksandar Vučić rekao je da će Srbija nastaviti ulagati u svoju vojsku. “Ljudi kažu da se ništa ne događa u vojsci, a događa se to da više nema onih groznih čizmi koje smo u JNA nosili 1988. – 1989., već svi imaju po dva ili tri para, više uniformi, plaće, primamo nove vojnika – rekao je Vučić koji će sutra prisustvovati proslavi Dana Vojske Srbije, Dana pobjede i Dana Europe”, piše B92. Srbija u utorak održava vježbu “Čelnik 2017.” na kojoj će, kako kaže Vučić, Vojska Srbije pokazati sva raspoloživa moćna sredstva. Dodao je da Srbija radi i na razvoju svojih projektila tipa ALAS. “To će se vidjeti na gađanju. Takozvane vođene rakete koje dramatično mijenjaju smjer i idu prema cilju kojem vi upravljate, vidjet ćete na gađanju od deset do 12 kilometara, a mi to spremamo za gađanje od 50 kilometara”, istaknuo je Vučić i dodao: “Sada možete samo zamisliti koliko postajemo snažniji i moćniji”. 