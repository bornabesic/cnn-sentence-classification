Nakon što su se pojavili medijski napisi prema kojima je predsjednik SDP-a Davor Bernardić predložio da se u gradskoj četvrti Novi Zagreb-zapad koalira sa strankom Milana Bandića “jer su kod njega ionako bivši SDP-ovci”, oglasio se zagrebački SDP. - Na 40. sjednici predsjedništva zagrebačkog SDP-a održanoj u srijedu jednoglasno je donesen politički stav o pregovorima i sklapanju koalicija u vijećima gradske četvrti i vijećima mjesnih odbora s listama Sandre Švaljek (bez Konzervativne stranke), Zagreb je naš, Živi zid, Most te nezavisnim listama. Dakle, koalicije su moguće sa svima osim sa Bandić Milan 365 -stranka rada i solidarnosti i HDZ-om - objavio je SDP.