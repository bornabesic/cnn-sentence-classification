Foto: MUP JUTROS, u 9,50 sati, šetač sa psom na lijevoj obali Kupe, u središtu Siska, zapazio je nepomično tijelo mlađeg muškarca te pozvao hitnu pomoć koja unesrećenog, unatoč nastojanjima, nije uspjela reanimirati.  Vrlo brzo nakon poziva, na mjesto događaja stigli su službenici policije i Hitne pomoći. Tročlana ekipa hitne punih je pola sata uporno pokušala reanimirati muškarca, ali, nažalost, u tome nije uspjela. O uzrocima smrti zasad nepoznate osobe više će se znati nakon očevida i obdukcije.