Foto: Regional Express JEDNA je brodica izgorjela u požaru u Puli, javlja Regional Express.  Požar je izbio oko 19:30 veliku buktinju vatrogasci su uspjeli obuzdati u svega petnaestak minuta. Prema riječima očevidca radi se o gliseru koji je uplovljavao u marinu kada je na njemu iz za sada nepoznatih razloga buknuo požar. Brodicom je upravljao Mladen Božić iz Pule koji se na plovilu nalazio sa suprugom. Božić je uplovljavao prema lučici Delfin gdje ima vez kada je uočio vatru na području motora. Žena se spasila skokom u more, dok je Božić pokušao upravljati plovilom, na kraju je i on skočio u more.   Pošto je brodica nastavila ploviti po luci zapaljeno je još nekoliko brodova koji su joj se našli na putu.