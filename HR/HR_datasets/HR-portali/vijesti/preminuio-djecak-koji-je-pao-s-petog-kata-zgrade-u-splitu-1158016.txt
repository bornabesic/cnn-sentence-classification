Devetogodišnji dječak koji je pao s prozora s petog kata zgrade na splitskoj Brodarici preminuo je u srijedu oko 13 sati u splitskom KBC-u. Kako neslužbeno doznajemo, stanje mu se jako pogoršalo tijekom noći s utorka na srijedu. Liječnici su se grčevito borili za njegov život, više su ga puta reanimirali, ali na žalost, na koncu je izgubio bitku. Dječak je u nedjelju oko 21 sat pao s prozora obiteljskog stana, s visine veće od 15 metara. Zadobio je teške tjelesne ozljede glave i prsišta. Liječio se na dječjoj Jedinici intenzivnog liječenja, bio je priključen na respirator i u stanju inducirane kome. Stanje mu je bilo teško, ali liječnici su se nadali da će se mladi organizam ipak početi oporavljati, međutim stanje mu se iznenada pogoršalo i, nažalost, umro je. >>Borba za život u splitskom KBC-u: Dječak (9) pao s 5. kata, životno je ugrožen 