Nakon što je prije nekoliko dana procurio sadržaj razgovora turskog predsjednika Erdogana s čelnim ljudima Europske unije Jean-Claudeom Junckerom i Donaldom Tuskom, u kojem Erdogan prijeti kako će otvoriti granice i pustiti milijune migranata da nahrupe u Europu, Erdogan se obratio javnosti i potvrdio autentičnost napisa. – Sve što je objavljeno u vezi s razgovorom u studenom prošle godine jest točno. Nisam im to rekao samo prošle godine, već pri svakom susretu, i ponosan sam na te izjave – kazao je Erdogan te oštro nastavio: – Naše je strpljenje pri kraju. Od Turske se očekuje da otvori svoje granice izbjeglicama iz Sirije i primi ih, a nama nitko ne pomaže. Pa nismo mi idioti, jednog dana napunit ćemo autobuse i zrakoplove i podići rampe na granicama. Europi ćemo tada reći “žao nam je”, a izbjeglicama poželjeti sretan put. >> Sirijska vojska napreduje prema turskoj granici, Turska ne pušta Sirijce preko granice 