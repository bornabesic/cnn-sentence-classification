Screenshot: YouTube  ŠERIJATSKI sud u indonezijskoj pokrajini Aceh osudio je dvojicu muškaraca na javno bičevanje zbog gay seksa, piše BBC. Par je proglašen krivim zbog kršenja strogih islamskih zakona konzervativnog Aceha i svaki od muškaraca je osuđen na 85 udaraca bičem. Bit će kažnjeni 23. svibnja u glavnom gradu provincije. Gay seks nije ilegalan u ostatku Indonezije Mladiće (20, 23) su zajedno u krevetu pronašli šerijatski osvetnici u ožujku, a njihovi identiteti nisu otkriveni. Gay seks nije ilegalan u ostatku većinski muslimanske Indonezije, a ovo je i prva takva osuda. Aceh je jedina provincija u kojoj je na snazi šerijatski zakon. Suci im nisu odredili maksimalnu kaznu od 100 udaraca bičem, a tužitelji su zatražili 80. U prošlosti su vlasti bičevale osuđenike zbog kockanja i konzumiranja alkohola.