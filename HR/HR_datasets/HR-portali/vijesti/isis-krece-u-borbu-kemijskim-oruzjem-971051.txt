Screenshot You Tube  AMERIČKE obavještajne službe vjeruju kako tzv. Islamska država okuplja sve svoje stručnjake za kemijsko naoružanje u Iraku i Siriji u novu ćeliju.   Ovu ćeliju činit će, prema pisanju CNN-a, islamistički stručnjaci za kemijsko naoružanje koji ranije nisu radili zajedno. Nova ćelija stvara se u području koje kontrolira ISIS u dolini Eufrata, na granici Iraka i Sirije. Ova lokacija izazvala je veliki interes američkih obavještajaca. Jedan od njih otkrio je CNN-u da bi na tom području mogle biti tisuće simpatizera i operativaca Islamske države, baš kao i sam vođa militanata Abu Bakr al Baghdadi. Ovo područje smatra se sada, kad je Raqqa po opsadom koalicijskih i lokalnih antiislamističkih snaga, glavnim gradom Islamske države. Kemijsko naoružanje ISIS-a manje razorno od obične eksplozije  Procijenjeno je da se snage ISIS-a konsolidiraju i pojačavaju svoje kapacitete kemijskog naoružanja kako bi sačuvali preostala uporišta. Vojni dužnosnici otkrili su kako je na području zapadno od Mosula od travnja zabilježeno 15 napada kemijskim oružjem. Među žrtvama ovih napada nema zapadnjačkih vojnika, ali nekolicina iračkih trupa morala je proći liječenje nakon napada.   Iz vojnih krugova govore kako ne treba podcijeniti učinkovitost ISIS-ovog kemijskog oružja, iako smatraju da ono ima manju moć od obične eksplozije.