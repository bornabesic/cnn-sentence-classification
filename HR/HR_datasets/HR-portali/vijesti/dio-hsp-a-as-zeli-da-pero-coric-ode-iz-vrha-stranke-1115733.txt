Politički tajnik HSP-a dr. Ante Starčević Hrvoje Niče večeras bi na Predsjedništvu trebao biti imenovan vršiteljem dužnosti predsjednika stranke, a zamjenik glavnog tajnika Robert Balić njegovim zamjenikom. Ova sjednica Predsjedništva mogla bi biti prilično burna jer dio članstva smatra da je ostavku zbog lošeg rezultata trebao podnijeti i pravi šef stranke koji ima funkciju glavnog tajnika – Pero Ćorić. – Bili smo uspješni, a doživjeli smo opći potop na izborima. Vrh stranke odgovoran je za to i nije dovoljna samo ostavka predsjednika Tepeša. Moramo promijeniti kompletno vodstvo, način ponašanja, ali i utvrditi jasnu platformu našeg daljnjeg rada – kaže predsjednik Glavnog stana stranke Tomislav Vlajnić. Pero Ćorić, dodaje Vlajnić, ne vidi problem u lošem rezultatu i zato ga brojne organizacije diljem Hrvatske više ne vide na čelu stranke. Sam Ćorić pak kaže da se ne smatra odgovornim za loš izborni rezultat jer se “jedini nije prodao”. – Očito bruxelleski dečki puštaju spinove i u mojoj stranci – kaže Ćorić. >> Daniel Srb: Povlačim se iz aktivne politike >> Tepeš dao ostavku na mjesto predsjednika HSP-a dr. Ante Starčević 