Turski predsjednik Tayyip Erdogan kritizirao je Europsku uniju u četvrtak zbog njezinih presuda koje dopuštaju tvrtkama da zabrane osoblju nošenje islamskih marama. "Sramotno za Europsku uniju. Dolje s vašim europskim načelima, vrijednostima i pravdom... Počeli su sukob između križa i polumjeseca, nema drugog objašnjenja", rekao je na skupu u sjeverozapadnoj pokrajini Sakaryji. Sud Europske unije u utorak je presudio da tvrtka svojim internim pravilima ima pravo zabraniti vidljivo nošenje vjerskih simbola poput islamske marame. Sud je donio pravorijek u dva slučaja, za jedan u Francuskoj a drugi u Belgiji, u kojima su dvije muslimanke smatrale da su diskriminirane na poslu zbog nošenja muslimanske marame. Erdogan je kazao da je nizozemski premijer Mark Rutte izgubio prijateljstvo Ankare nakon diplomatskog spora između dviju članica NATO-saveza zbog zabrane nastupa turskih ministara u Nizozemskoj. Erdoganovi komentari izrečeni su dan nakon što je Rutte pobijedio protuislamski nastrojenog Geerta Wildersa na izborima, što je pozdravljeno širom Europe.  >> Erdogan odgovornost za Srebrenicu pripisao Nizozemskoj i upozorava na fašizam u Europi >> Pakt Putin-Erdoğan težak 24 milijarde dolara 