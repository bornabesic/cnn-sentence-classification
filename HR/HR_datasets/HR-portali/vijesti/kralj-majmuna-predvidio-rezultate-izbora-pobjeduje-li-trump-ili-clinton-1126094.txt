Kineski majmun poznat kao "kralj proroka" izabrao je Donalda Trumpa za novog američkog predsjednika, objavio je u petak turistički park nakon što je ranije ove godine uspješno pogodio pobjednika Europskog nogometnog prvenstva. Majmun Geda posljednji je u nizu životinja navodnih proročanskih sposobnosti koje su se pojavile diljem svijeta nakon što je hobotnica Paul pogodila ishode nekoliko utakmica na World Cupu 2010. Majmunu-vidovnjaku ovog je puta ponuđeno da bira između republikanskog kandidata Trumpa i demokratske protukandidatkinje Hillary Clinton. Nakon "dubokog promišljanja", mistični je primat izabrao Trumpa, kažu u ekološkom turističkom parku Shiyanahu. Bez trunke razmišljanja, čestitao je kartonskom Trumpu poljupcem u usta. Petogodišnji majmun uspješno je predvidio da će Portugal u lipnju osvojiti Europsko prvenstvo 2016., dva dana prije nego što je tim Christiana Ronalda dobio Francusku s 1:0. >> Donald Trump, populistički junak koji je milijunima postao glasonoša promjena 