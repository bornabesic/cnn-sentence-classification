U Facebook grupi 'I to je Zagreb' objavljeno je upozorenje jedne studentice iz Zagreba o starijem muškarcu koji seksualno uznemirava putnice po tramvajima. Ona je, naime, u ponedjeljak nešto prije 17 sati putovala tramvajskom linijom 14 kroz Novi Zagreb kada je muškarac srednjih godina ušao u tramvaj i počeo sjedati od žene do žene dirajući se po spolovilu. - Tramvajska linija 14, cca 16:50 sati ušao na stanici Trnsko i u 16:58 sati izašao kod Utrina, Novi Zagreb. Muškarac prosijede kose, kraće ošišan, negdje 50 godina, mala bradica, dolje crna trenirka, gore crvena trenirka i gore crna jakna. Osim što smo se sve ženske razbježale iz tramvaja jer bi sjeo preko puta svake i neprestano se dirao po spolovilu - pozivam sugrađane da ako ga ponovno vide da pozovu policiju ili pomognu mladim damama iz tramvaja tako što će ga izbaciti van. Unaprijed hvala - apelirala je na svoje suputnike studentica. FAcebook   Nakon što je sve objavljeno na Facebooku, jedna korisnica je slučaj prijavila policiji. Nažalost, ovo nije prvi slučaj seksualnog uznemiravanja u javnom prijevozu.