Više od trideset godina u kavezu je bio zaključan mentalno bolestan muškarac za kojeg su roditelji vjerovali da je opsjednut duhom te su ga čak pokušali egzorcizmom ''osloboditi zlog duha koji živi u njemu''.  Stravičan slučaj otkriven je u gradu Gongguan na jugu Kine, a sudbina 39-godišnjeg muškarca izašla je u javnost nakon što su ga u kavezu snimili zabrinuti susjedi.  Njegova majka Li Lianying priznala je kako su ona i suprug sina zaključali u kavez i držali ga tako više od trideset godina. Puštali su ga van samo da odradi tjelovježbu i opet bi ga zaključali.  Susjedi su nedavno snimili muškarca u kavezu i snimku poslali liječnicima koji su odmah došli i ustanovili da je 39-godišnjak mentalno bolestan te da mu je potrebna stručna pomoć, a ne egzorcist.  