Mrtva tijela supružnika pronađena su u srijedu oko sedam sati u Nuštarskoj ulici u zagrebačkoj Dubravi, izvijestila je kratko Policijska uprava zagrebačka. Očevid je, navodi policija, u tijeku i sve se okolnosti utvrđuju. Neslužbeno se doznaje kako je riječ o supružnicima,  61-godišnjoj ženi i 70-godišnjem muškarcu, a sumnja se na ubojstvo i samoubojstvo. Pronađeni su u obiteljskoj kući u Nuštarskoj ulici i, kako se neslužbeno doznaje, pronašao ih je član obitelji. Sličan slučaj I početkom svibnja u stanu u Dubravi pronađena su tijela supružnika. Policajci su u stan morali ući s maskama na licu zbog smrada koji se širio. Unutra ih je zatekao stravičan prizor. Za kuhinjskim stolom ležalo je krvavo tijelo Sandre Jakopčić (39), dok je u drugoj prostoriji na krevetu pronađen Miroslav Jakopčić (53). Pokraj njega bio je pištolj.