Teoretičari zavjera tvrde kako ćemo ove godine doživjeti kraj svijeta. Osnivači stranice 'Signs of End Times', inače kršćanski fundamentalisti, tvrde kako imaju dokaz iz Biblije da će 2017. godine biti smak svijeta. Brojne prirodne katastrofe, poput potresa, ključni su dokaz da se bliži apokalipsa. Kažu kako je dokaz tome i znatan pad broja šišmiša, riba i pčela koji izumiru. – Nikada još nije bilo toliko mnogo dokaza na toliko različitih mjesta s tolikom učestalošću i intenzitetom – ocjenjuju teoretičari zavjera. – Naša generacija prva je koja ispunjava sve biblijske znakove. Bez sumnji, živimo posljednju godinu – tvrde. Administratori stranice ''Signs of End Times'' ističu kako je samo od početka 2017. godine na Zemlji zabilježeno više od 4000 potresa. – Bog nam daje mnogo upozorenja kroz ove događaje. Nećemo imati ispriku ako se taj dan, kada se Krist vrati, iznenadimo i budemo nespremni. Moramo pratiti znakove i pripremiti se  – upozoravaju. No, ne smatraju svi kako je kraj svijeta blizu. Carl Olson, urednik katoličkog portala ''Catholic World Report'' smatra kako su to samo glasine. – Postavljanje datuma nije opcija. Mogu proći stoljeća ili tisućljeća dok se Krist ponovno ne pojavi, a može to biti i vrlo brzo – kaže on.  >> Ovo je 10 prijetnji koje mogu uništiti život na Zemlji >> Sudar koji će tlo pretvoriti u oceane lave: Mjesec će biti taj koji će uništiti Zemlju! 