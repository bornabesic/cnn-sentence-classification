I danas je pojačan promet na graničnim prijelazima, posebno onima Slovenijom. Kako je izvijestio HAK u 12.09 sati za izlazak na Bregani se čeka 1 sat i 20 minuta, dok se u Županji čeka oko 45 minuta. Pojačan je promet osobnih vozila na graničnim prijelazima Kaštel, Rupa, Pasjak, Macelj na izlazu te Slavonski Brod, Stara Gradiška povremeno u oba smjera, a prema dojavama MUP-a čekanja su do 30 minuta. Čekanja na graničnim prijelazima za autobuse su nešto duža pa se tako za izlazak na Bregani čeka 2 sata i 45 minuta, u Metkoviću 35 minuta, a za ulazak u Županji oko sat vremena. S obzirom na povremene, sustavne granične kontrole i pojačan promet moguća su i duža čekanja na pojedinim graničnim prijelazima sa Slovenijom, BiH i Mađarskom. Vozače molimo za strpljenje i razumijevanje, priopćio je HAK. Granični prijelaz Harmica u Sloveniji zatvoren je, pak, za teretna vozila teža od 7,5 tona. >> Izbjegnite gužvu! Donosimo popis svih graničnih prijelaza >> Na ulaz u Hrvatsku čekalo se i pet sati: Ogorčeni putnici izlaze iz autobusa i pješke prelaze granicu 