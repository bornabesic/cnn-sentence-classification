Na redovitoj sjednici Vijeća za nacionalnu sigurnost članovi su izvješteni o aktualnom stanju sigurnosti. Usvojene su smjenice za rad sigurnosno-obavještajnih agencija, zajedno sa ključnim priroritetima u radu sigurnosnih agencija.  Priopćenje prenosimo u cijelosti. Održana je redovita sjednica Vijeća za nacionalnu sigurnost koju su zajedno sazvali predsjednica Republike Hrvatske i vrhovna zapovjednica Oružanih snaga Republike Hrvatske Kolinda Grabar-Kitarović i predsjednik Vlade Republike Hrvatske Andrej Plenković. Na sjednici su članovi Vijeća izvješteni o aktualnom stanju sigurnosti u okruženju te predviđanjima razvoja situacije. Vijeće je usvojilo Smjernice za rad sigurnosno-obavještajnih agencija za 2017. godinu, u okviru čega su razmotreni ključni prioriteti u radu sigurnosno-obavještajnih agencija u narednom razdoblju. Podržane su i dosadašnje aktivnosti na izradi nove Strategije nacionalne sigurnosti i Zakona o sustavu domovinske sigurnosti koje je prezentirao potpredsjednik Vlade i ministar obrane Damir Krstičević. Pri tome je naglašeno da se radi na stvaranju temelja za sustavno i dugoročno djelovanje svih nadležnih državnih tijela Republike Hrvatske s ciljem osiguranja zadovoljavajućeg stanja sigurnosti kroz oživotvorenje modernog, proaktivnog i učinkovitog sustava domovinske sigurnosti. >> VIDEO Plenković objasnio što žele postići ponovnim uvođenjem vojnog roka