Slavna glumica i aktivistica za životinjska prava Pamela Anderson pozvala je BiH da ostanu pri planu zabrane uzgoja životinja za krzno do kraja 2018. godine. Kako je objavljeno na stranici PETA-e, čija je Anderson počasna direktorica, BiH je 2009. usvojio zakon o zabrani do kraja 2018., ali rok se bliži te postoji opasnost da bi mogao biti produžen za deset godina. Stoga je Anderson poslala pismo Bariši Čolaku, predsjedatelju Doma naroda Parlamentarne skupštine BiH, te pozvala njega i zastupnike da ostanu predani zabrani uzgoja za krzno do 2018. Anderson je u pismu upozorila da su istrage PETA-e pokazale da su činčile i nercevi na farmama u BiH osuđeni na prljave i male kaveze te da pate od otvorenih rana prije nego što budu brutalno ubijeni. Austrija, Hrvatska, Nizozemska, Slovenija i Velika Britanija već su zabranile farme za uzgoj krzna, a ako BiH odgodi svoju zabranu, bit će to ogroman korak unazad, poručuju iz PETA-e.