Frauke Petry, čelnica njemačke protuimigracijski orijentirane stranke Alternativa za Njemačku (AfD), obratila se njemačkoj kancelarki putem svog Facebook profila, a na temu napada koji su posljednjih dana pogodili tu zemlju. "Würzburg, Reutlingen, Ansbach... Je li vam Njemačka sada dovoljno raznobojna, gospođo Merkel? U kakvom to svijetu živimo? Što se još mora dogoditi da vlasti otvore oči i vide što se događa u Njemačkoj?" napisala je Petry. "Vrijeme je za promjenu! Vrijeme je za AfD", poručila je Petry. Prošlog mjeseca kritiku Merkel uputio je i potpredsjednik AfD-a Alexander Gauland koji je njemačku kancelarku nazvao diktatorom koji želi "zamijeniti njemački narod migrantima". U Njemačkoj posljednjih dana vlada nervoza zbog učestalih napada, a sve je počelo prošlog tjedna napadom mladog afganistanskog izbjeglice u lokalnom bavarskom vlaku koji je napao putnike nožem i sjekirom. Nakon toga novi napad dogodio se u Münchenu kada je 18-godišnjak u ubilačkom pohodu usmrtio devetero osoba te na kraju počinio samoubojstvo. U nedjelju je muškarac mačetom napadao ljude po Reutlingenu nedaleko od Stuttgarta. U napadu, koji se dogodio na autobusnom stajalištu u popodnevnim satima, ubio je jednu ženu koja je bila trudna, a dvije osobe, jednog muškarca u dobi od 22 godine i još jednu ženu je ozlijedio. Također, 27-godišnji Sirijac raznio se ispred restorana u njemačkom gradu Ansbachu, gdje se održavao glazbeni festival. Muškarcu je prijetila deportacija u Bugarsku. >> AfD kritizira Merkel da je diktator: Radikalno mijenja Njemačku >> Mladić (17) sjekirom i nožem napao putnike u vlaku. U sobi imao zastavu Islamske države. Ministar: Riječ je o izbjeglici 