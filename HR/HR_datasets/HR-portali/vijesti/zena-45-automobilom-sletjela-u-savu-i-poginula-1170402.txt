Žena (45) poginula je na području Martinske Vesi, nakon što je sa svojim automobilom upala u rijeku Savu. Policiju je obavijestio prolaznik koji se ujutro šetao po nasipu, kojim prolaze i vozila, te vidio tragove kotača, a  ubrzo i automobil kako viri iz vode. Automobil je izvučen i u njemu je nađeno tijelo nesretne žene, koja je radila kao konobarica u obližnjem kafiću. Automobil se kretao iz sela  Žirčica prema Tišini, a razlozi zbog kojih je završio u rijeci Savi još nisu utvrđeni. Naložena je obdukcija tijela. 