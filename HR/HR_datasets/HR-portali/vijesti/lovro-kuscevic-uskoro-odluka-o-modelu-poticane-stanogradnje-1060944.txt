Ministar graditeljstva i prostornog uređenja Lovro Kuščević izjavio je uoči sjednice Vlade da će se vrlo brzo donijeti odluka s kojim će se od tri modela nastaviti poticajna stanogradnja (POS) u Hrvatskoj. - U Hrvatskoj postoje tri programa POS-a, a postoji i taj vrlo dobar zakon te se samo u dvije godine izgradilo više od pet tisuća stanova - kazao je Kuščević, dodajući da se sada sagledavaju aspekti sva ta tri modela - POS, POS Plus i POS najam. - Razgovaramo s bankama i vrlo brzo ćemo donijeti odluku s kojim ćemo modelom poticane stanogradnje nastaviti u ovoj godini i u ovom mandatu. Želimo da se što manje optereti državni proračun i što više gradi s novcima banaka - kazao je Kuščević. Ranije jutros ministar je, gostujući u emisiji HRT-a, najavio ukidanje projekta 'obveznog energetskog certificiranja apartmana za iznajmljivanje'.  - Dobro smo proučili pravnu strukturu i problematiku, konzultirali smo se s Ministarstvom turizma, sa širokim spektrom stručnjaka i ja sam donio odluku - ukinut ćemo certificiranje apartmana. Moj stručni tim upravo radi na toj odluci, bude li gotova, ja ću je potpisati i s time smo riješili dileme oko tih certifikata - kazao je Kuščević. Zajednica obiteljskog turizma Hrvatske gospodarske komore (HGK)  pozvala je početkom veljače Ministarstvo graditeljstva i prostornog uređenja da povuče pravilnik o obvezi pribavljanja energetskog certifikata za pružatelje turističkih usluga smještaja u domaćinstvu jer se, poručili su, radi o dodatnom parafiskalnom nametu koji opterećuje domaćinstva koja se bave turizmom. >>Ministar graditeljstva: Ukinut ćemo certificiranje apartmana za iznajmljivanje >>I stanari u POS-u za svoj dom daju novac. Zato žele da je suh 