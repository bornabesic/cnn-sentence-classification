Bruna Esih, nezavisna zastupnica izabrana s liste HDZ-a, te Željko Glasnović, nezavisni zastupnik izabran s liste za dijasporu su u utorak navečer bili na pregovorima kod premijera Andreja Plenkovića koji pokušava dogovoriti saborsku većinu. Dnevnik.hr javlja kako su i Glasnović i Esih odbili Plenkovića. Odbili su ga navodno jer im nije mogao obećati da u novoj vladi neće biti ministri iz redova SDSS-a, HNS-a i IDS-a.  Podsjetimo, nakon što je Plenković razriješio tri Mostova ministra počela su nova preslagivanja u Vladi. I dalje se  ne zna da li će HDZ skupiti većinu u Saboru. Prvi bi test moglo biti glasovanje o povjerenju ministru financija Zdravku Mariću. Istovremeno, HDZ traži smjenu predsjednika Sabora Bože Petrova.  