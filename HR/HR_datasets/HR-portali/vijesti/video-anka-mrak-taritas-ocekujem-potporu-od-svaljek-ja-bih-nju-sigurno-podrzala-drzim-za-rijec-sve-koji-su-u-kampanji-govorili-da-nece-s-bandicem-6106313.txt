NOVO 00:20 - Ja koristim priliku da se zahvalim svojim sugrađanima i sugrađankama koji su izašli na izbore, kao i cijelom timu iza mene i svojoj obitelji - započela je govor nešto poslije ponoći Mrak Taritaš uz veliki pljesak.  - Hvala i mojim protivnicima. Krenuli smo s drugom utakmicom koja završava 4. lipnja i koja završava referendumskim pitanjem "Da li u Zagrebu želimo promjene?". Vjerujem da ćemo 4- lipnja izabrati jedan grad kojim se upravlja otvoreno i transparentno i vjerujem da ovaj grad ima jednu drugu budućnost 2020. i 2030. godine. Hvala svima! - rekla je Mrak Taritaš. -------------------------------- U stožeru HNS-a vlada sjajno raspoloženje a prvu izjavu dala je i Anka Mrak  Taritaš. - Eto me, iz piđame u stožer - rekla je na početku dobro raspoložena kandidatkinja za gradonačelnicu Zagreba. - Dvije su utakmice u pitanju, prva je pri kraju, a druga kreće već od ponedjeljka. Nadam se da će građani izaći i za dva tjedna. Da sam bila treća, dala bi podršku Sandri Švaljek, i očekujem potporu od nje - kazala je Mrak Taritaš - U gradskoj skupštini koalirat ćemo sa svakm tko želi drukčiji Zagreb. Ja držim za riječ sve koji su u kampanji govorili da neće ići s Bandićem pa neka to i dokažu- kratko je poručila Anka Mrak Taritaš koja je u stožeru doživjela ovacije. Dragan Matic / HANZA MEDIA Dragan Matic / HANZA MEDIA