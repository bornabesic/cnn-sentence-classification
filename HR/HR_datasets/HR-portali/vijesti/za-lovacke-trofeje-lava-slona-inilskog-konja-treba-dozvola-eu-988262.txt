Europska komisija usvojila je mjere koje postrožuju kontrolu uvoza lovačkih trofeja iz Afrike, Azije i polarnih krajeva, a stupile su na snagu jučer. Uvode se uvozne dozvole, što znači da prije donošenja takvih lovačkih trofeja u Europsku uniju osoba treba dokazati da trofej potječe iz lova koji je legalan i održiv za prirodu. Mjere se odnose na lovačke trofeje od ovih životinja: afrički lav, polarni medvjed, afrički slon, južni bijeli nosorog, nilski konj i azijska divlja ovca argali. U trgovinu lovačkim trofejima tih životinja uključile su se međunarodne kriminalne skupine i zbog toga je Europska unija postrožila kontrolu. >> Kvote se ukidaju 31. ožujka, a lobisti upozoravaju na pad cijena koji ugrožava mljekare u Uniji >> Komisija natjerala Hrvatsku i još 5 zemalja da tableta 'za dan poslije' ide bez recepta 