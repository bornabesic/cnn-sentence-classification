Strogi šerijatski zakoni u Saudijskoj Arabiji, koji su mnoge Saudijce, pa i strane državljane, koštali odrubljivanja glava, bičevanja ili dugogodišnjih zatvora, ne vrijede i za obitelj Donalda Trumpa i njegovu pratnju. Saudijska kraljevska obitelj učinila je sve, pa čak i „pogazila vjerska načela“, samo da udovolje i zadovolje američkog predsjednika Donalda Trumpa u strahu da im ne okrene leđa, što bi značilo kraj monarhije Al-Saud. Rukovanje je grijeh Paradoksalno je da se nešto takvo dogodilo u zemlji u kojoj je Saudijac Muhammed Abdulwahab krajem 17. stoljeća utemeljio konzervativni pokret u islamu, vehabizam, kojem je temelj šerijatski zakon. Takvu ideologiju nosi i teroristički ISIL, kao i Al-Qa’ida, koji počivaju na uvjerenjima da njihov pokret predstavlja povratak ranog islamskog kalifata te da im se moraju pridružiti svi muslimani. Osnovna načela na kojima se temelji Saudijska Arabija obitelj Trump je prekršila. Osim što je prva dama Melania došla nepokrivena maramom, bila je provokativno obučena, za što bi po šerijatskom zakonu mogla dobiti i do 500 udaraca bičem. Ono što je najviše privuklo pozornost javnosti, što je saudijski kralj Salman, koji slovi kao čuvar groba proroka Muhameda, pružio ruku i rukovao se s prvom damom i s Trumpovom kćeri Ivankom, što je jedan od najvećih grijeha – rukovanja sa ženom. Isto tako, Ivanka je viđena u hotelu na bazenu, koji je zatvorenog tipa i namijenjen samo muškim gostima, u bikiniju. Delegacija kao i članovi obitelji Trump, nisu se ustručavali piti alkohol, koji su donijeli sa sobom, u hotelu, što se u toj zemlji kažnjava smrtnom kaznom. Prvi rock-koncert Trumpova supruga Melania, a posebno kći Ivanka, toliko su pažnje privukle na sebe da su se društvene mreže užarile od komentara, ali i bračnih ponuda. Zahvaljujući posjetu Trumpa, stanovnici Riyada, prvi su put uživali u koncertu stranog pjevača, unatoč činjenici da je u toj zemlji američka glazba potpuno zabranjena. Naime, country pjevač Toby Keith, koji je jedini pristao pjevati i na inauguraciji Trumpa, održao je besplatan koncert u Riyadu na kojem su bili isključivo muškarci stariji od 21 godinu.