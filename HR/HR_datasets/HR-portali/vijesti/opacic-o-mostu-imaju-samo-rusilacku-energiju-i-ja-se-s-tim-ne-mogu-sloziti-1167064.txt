SDP-ova Milanka Opačić izjavila je danas novinarima u Saboru kako smatra da Božo Petrov nema većinu te da su to ljudi "koji su dvaput urušili vladu" i "dvaput odveli ljude na izbore". Rekla je i kako su na dvije sjednice Kluba zastupnika odlučili da svatko glasa po svojoj svijesti te da će jedan dio glasati protiv Petrova. - To je osoba zbog koje nam je oduzeta mogućnost da nastavimo sa svojim projektima. Prošli puta nas je ucjenjivao oko datuma izbora što isto nije nevažno - rekla je Opačić. Izjavila je i kako je zadnja koja bi HDZ-u držala ljestve. - Što su meni radili zadnjih 26 godina ja sam zadnja koja bi to radila - poručila je Opačić. Govoreći o Mostu rekla je kako su to ljudi koji ne mogu biti ni u vlasti ni u oporbi. - Imaju samo rušilačku energiju i ja se s tim ne mogu složiti - rekla je Opačić za kraj. 