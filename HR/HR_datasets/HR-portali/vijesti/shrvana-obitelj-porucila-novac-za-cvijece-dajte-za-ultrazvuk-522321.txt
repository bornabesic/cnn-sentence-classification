Četvrti je dan potrage za još troje nestalih nakon stravične pomorske nesreće u Koločepskom kanalu 25. travnja u 20.21 sat kada su se sudarili gumenjak na kojem je bilo devetoro ljudi i brod "Danče" dubrovačke lučke kapetanije. U petak je na groblju u Rožatu pokopan Alen Perišić (44) koji je upravljao gumenjakom u povratku sa Šipana, a u nedjelju na groblju u Malom Stonu je sprovod Barryju Banduru (55). Njegova obitelj i prijatelji u ovim teškim trenucima zamolili su sve koji su namjeravali kupiti cvijeće, da umjesto toga doniraju novac u humanitarne svrhe.  Barry Bandur -  Novac je namijenjen neprofitnoj organizaciji Korčulansko-pelješko srce. U spomen na Barryja nadamo se da ćemo prikupiti novac za kupnju ultrazvuka za hitne tretmane i rano otkrivanje bolesti srca. Izgubili smo jednu predivnu dušu, ali se nadamo da će ovom gestom mnogi drugi životi biti spašeni - stoji u apelu na društvenim mrežama gdje se može pronaći i brojevi računa za donacije.  Osim Alena i Barryja, pronađeni su još i majka i sin, Jela (58) i Daniel (39) Kobaš iz Velike Gorice. Još se traga za Bojanom Stojiljkovićem (37) iz Mokošice, Tomislavom Belakom (27) iz Šibenika i Marinom Vuletić (23) iz Dubrovnika.  #HGSSakcija i dalje sudjelujemo u potrazi za unesrećenima u akvatoriju. #Koločep #HGSS #112 pic.twitter.com/Ug2QPwlOS4 - Na žalost u pomorskoj nesreći je također i nastradala volonterka Društva i ljubiteljica životinja... Zauvijek pamtimo vedrinu i osmijeh koji je imala...a o predivnoj energiji i duhu neću ni govoriti. Službeno nema potvrde da još pronađena...izdvojimo svi minutu vremena i pomolimo se za nastradale. Bože budi im na pomoći bilo gdje da jesu.. Danas je na Žarkovici upaljena svijeća čiji će plamen osvijetliti put do vječnosti žrtvama tragične pomorske nesreće. Suze su danas natopile Žarkovicu - stoji između ostalog na Facebook stranici Društva za zaštitu životinja Dubrovnik.  Kako smo već ranije pisali, nesreću su preživjeli jedino Viktor Markota iz Rogotina i Velimir Šetka iz Kule Norinske. Za razliku od drugih, oni nisu bili zaposlenici restorana Bowa, već su došli na jedan dan postaviti sjenice od neretvanske trstike.  