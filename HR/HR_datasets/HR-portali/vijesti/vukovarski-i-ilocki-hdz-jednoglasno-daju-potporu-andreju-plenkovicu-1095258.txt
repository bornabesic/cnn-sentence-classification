Na danas održanim sjednicama gradskih odbora HDZ-a Vukovar i Ilok donesena je jednoglasna odluka o potpori Andreju Plenkoviću na skorim unutarstranačkim izborima za predsjednika HDZ-a. -Uvjereni smo da je gospodin Plenković najbolji izbor za predsjednika stranke, kao i za premijera na predstojećim parlamentarnim izborima u Republici Hrvatskoj, stoji u priopćenju kojega potpisuje predsjednik vukovarskog HDZ-a Damir Barna. I Vlado Rotim, predsjednik iločkog HDZ-a, također je mišljenja kako je Plenković najbolji izbor za predsjednika stranke. -Andrej Plenković je jedina osoba koja na izvanrednim parlamentarnim izborima može donijeti pobjedu HDZ-u i stranku ponovno vratiti na vlast. On isto tako jedini i može HDZ pozicionirati u stranku desnoga centra, rekao je Rotim. >>Plenković već zauzeo gard novog šefa HDZ-a 