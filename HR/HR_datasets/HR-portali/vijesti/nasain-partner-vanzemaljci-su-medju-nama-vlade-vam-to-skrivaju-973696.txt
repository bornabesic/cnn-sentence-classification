Screenshot: YouTube AMERIČKI milijarder koji trenutno radi s NASA-om na novoj svemirskoj letjelici izjavio je kako vjeruje da među nama žive skriveni inteligentni izvanzemaljci. Robert Bigelow (73) je u CBS-ovoj emisiji 60 Minutes opisao "bliski susret" svojih bake i djeda dok su se vozili cestom izvan Las Vegasa. "Svjetske vlade skrivaju izvanzemaljce na Zemlji zbog religije i zakona" "NLO je zaista ubrzao i došao im do lica. Zatim se pod pravim kutom odbio u daljinu", ispričao je Bigelow. Rekao je zbog tog događaja postao opsjednut izvanzemaljcima te da je i sam doživio bliske susrete, ali nije ih opisao. Bigelow je također rekao da vjeruje u teoriju zavjere koja tvrdi da američke i ostale svjetske vlade znaju da su izvanzemaljci stigli na Zemlju, ali to skrivaju zbog straha na utjecaj na religiju i vladavinu prava. "Ništa neće promijeniti ono u što sam siguran" Novinarka Lara Logan upitala ga je: "Nije li riskantno to što u javnosti govorite da vjerujete u NLO-e i izvanzemaljce?"  Bigelow je odgovorio: "Uopće me nije briga. To neće baš ništa promijeniti. To neće promijeniti ono u što sam siguran." Na pitanje vjeruje li da ćemo se susresti s drugim oblicima inteligentnog života u svemiru, Bigelow je odgovorio da ih ne trebamo nigdje tražiti jer su već ovdje, "svima pod nosom".