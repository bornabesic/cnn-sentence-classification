Ceca Ražnjatović nastupa isti dan u Ljubljani kada bi i Thompson trebao u Mariboru Više slovenskih nevladinih udruga zatražilo je zabranu nastupa Marka Perkovića Thompsona na najavljenom koncertu u Mariboru 20. svibnja, ali nitko ništa ne govori protiv koncerta Cece u Ljubljani koji bi se trebao održati istog dana kao i spomenuti koncert hrvatskog pjevača. >>>SLOVENCI NE ŽELE ‘USTAŠKI MITING’ THOMPSONA: Iz pjevačevih redova stigao odgovor! Baš to je spočitnuo svima koji su se dignuli protiv Thompsona bivši mariborski gradonačelnik. Franc Kangler na Twitteru napisao: “Thompson je problem za ‘Večer’ u Mariboru! Ali žena ratnog zločinca i ubojice Hrvata i Bošnjaka je u Ljubljani dobrodošla!” Thomson je problem za @vecer v Mariboru! Žena vojnega zločinca in morilca Hrvatov in Bošnjakov pa je v LJ dobrodosla! @Nova24TV pic.twitter.com/AudHKOP9ZU — Franc Kangler (@KanglerFranc) 6. travnja 2017. Podsjetimo, više slovenskih nevladinih udruga zatražilo je zabranu Thomsonovog nastupa na najavljenom koncertu u Mariboru 20. svibnja, iako organizatori navode da se radi o glazbenom događaju bez ikakve političke pozadine. Neke nevladine udruge i političke skupine tražile su zabranu prvog koncerta hrvatskoga pjevača od ministarstva vanjskih i unutarnjih poslova koji su se za to proglasili nenadležnima, no koncert će vjerojatno biti otkazan jer mu se protivi i aktualna lokalna vlast u Mariboru, pišu slovenski mediji. Gradonačelnik Maribora Andrej Fištravec rekao je za Slovensku tiskovnu agenciju STA da u tom gradu “ne smije biti prostora za podjele koje izaziva Thompson svojim nastupima” te da mu je bio zabranjen nastup i u nekim drugim europskim gradovima. “Kod nas nema mjesta za simboliku koja izaziva podjele nakon II. svjetskog rata, niti za fašizam”, izjavio je Fištravec podsjetivši da Thompson u pjesmama spominje sintagmu “Za dom spremni”, što dotični povezuje s ustaštvom. Organizatori koncerta u mariborskoj dvorani Lent, mariborski poduzetnici Milan Trol i Stojan Auer ustvrdili su da ih vode isključivo poslovni, a ne politički razlozi, te da Perković službeno nema zabranu nastupa u Sloveniji, gdje bi mariborski nastup bio njegov prvi koncert u samostalnoj Sloveniji. Protiv Thompsonova koncerta u Sloveniji je pokrenuta i peticija koju je do sada potpisalo nekoliko stotina ljudi, a slovenski mediji javljaju da je mladež Socijalnih demokrata (SD), juniorska sekcija jedne od vladajućih stranaka, pozvala ministricu unutarnjih poslova Vesnu Gjerkeš Žnidar da dolazak Perkovića u Maribor spriječi. Thompsonov koncert spomenuti su prozvali “ustaškim mitingom” i “veličanjem fašizma, nacizma i netolerancije”. 