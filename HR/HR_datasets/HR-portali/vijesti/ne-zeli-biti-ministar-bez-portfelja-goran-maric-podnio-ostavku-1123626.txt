Goran Marić neće podnijeti ostavku! Nakon što se cijelo jutro spekuliralo o njegovu napuštanju Vlade, dogodio se sastanak u Vladi sa svim ministrima, uključujući i sastanak Plenkovića i Marića. Izvor iz Vlade kazao nam je kako informacije o ostavci nisu točne te da će ministar Marić dobiti svoje ministarstvo. Goran Marić kazao je kako je na sastanku odlučeno da će se DUUDI transformirati u ministarstvo. - Najvjerojatnije sa mnom na čelu. Ne trebam ja ministarstvo - kazao je Marić i dodao da nije bilo nikakvih ucjena i da nije najavio ostavku. Kazao je kako su razgovaarali o problemima upravljanja imovinom te da je prethodna vlada pokazala neučinkovitost u tom sektoru. Da će Marić biti ministar, saznalo se tek kada je Andrej Plenković objavio listu ministara koju je poslao u Sabor. Kod svih ministara nalazilo se i ime ministarstva koje će voditi, no kod Marića nije bilo ministarstva.  Plenković je Marića vidio kao osobu koja će biti zadužena za državnu imovinu, središnje urede, agencije i fondove, a Marić je očekivao da će se ''u hodu'' ustrojiti i odgovarajuće ministarstvo. Petrov i ministri nisu imali informacija Predsjednika Sabora Božu Petrova jutros su, nakon što je Jutarnji list objavio vijest o ostavci, pred Vladom dočekala pitanja o Goranu Mariću:  – Ne znam je li podnio ostavku – replicirao Petrov, iznenađen pitanjem.  Novinarima su ranije jutros također izjavili da ne znaju ništa o Marićevoj ostavci i potpredsjednica Vlade i ministrica gospodarstva, malog i srednjeg poduzetništva i obrta Martina Dalić, potpredsjednik Vlade i ministar uprave Ivan Kovačić, ministar obrane Damir Krstičević i ministar hrvatskih branitelja Tomo Medved. >> Goran Marić: U 'hodu' će se formirati novo ministarstvo 