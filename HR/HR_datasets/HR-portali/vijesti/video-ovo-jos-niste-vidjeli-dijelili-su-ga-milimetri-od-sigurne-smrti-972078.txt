Screenshot: YouTube PRETJECANJE je jedan od najopasnijih manevara u vožnji.  Kada vozač u manevru pretjecanja precijeni sposobnosti svog vozačkog umijeća i mogućnosti automobila, u slučaju naleta vozila iz suprotnog smjera redovito će doći do frontalnog sudara s najčešće smrtnim posljedicama. Međutim, ponekad sve prođe u najboljem redu.  Upravo takav slučaj prikazuje video u nastavku. Snimka nam dolazi iz Australije, iz kabine vozača cestovnog vlaka kakav je na australskim cestama uobičajena pojava. Tzv. B-double ili kompozicija do 26 metara duljine je zasigurno nešto s čime se ne želite naći oči u oči. A upravo to se dogodilo vozaču terenca koji je neoprezno ušao u manevar pretjecanja i naletio na 57 tona tešku kompoziciju.