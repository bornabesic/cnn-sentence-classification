Muškarac je u utorak upucao i ubio trojicu u Fresnu u Kaliforniji u napadu motiviranom rasnom mržnjom, priopćila je policija. Kako prenosi BBC, tamnoputi Kori Ali Muhammad ubio je trojicu bijelih muškaraca, a još jedna osoba je ozlijeđena. Vikao je "Bog je velik" na arapskom dok ga je policija privodila, ali ovaj napad nije teroristički, rekao je šef policije Jerry Dyer. Muhammad (39) također je tražen zbog ubojstva zaštitara kod motela u istom gradu prošli tjedan. Policija je rekla da je osumnjičenik, koji je koristio nadimak Crni Isus, na društvenim medijima ukazao na to da mrzi bijelce, a izražavao je i antivladina stajališta. Muhammadov otac rekao je da je njegov sin vjerovao da sudjeluje u ratu između crnaca i bijelaca. Sve četiri žrtve su bijelci, a jedan je ubijen dok je sjedio u autu. - Htio je ubiti što je više moguće ljudi - rekao je Dyer, naglašavajući da napadi nisu bili isprovocirani te da nemaju nikakve veze s terorizmom, unatoč izjavama ubojice. Svjedok je rekao da je vidio muškarca s velikim pištoljem, koji je napunio nekoliko puta tijekom napada. >> Ubio učiteljicu i ranio dvoje djece pa počinio samoubojstvo >> Capitol Hill blokiran zbog pucnjave - vozač pokušao pregaziti policajce 