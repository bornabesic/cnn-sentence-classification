Foto: FaH  IZ MEĐUNARODNE zračne luke u Dubaiju jutros je poletio prvi let Emiratesa prema Zagrebu. Hrvatska je tako postala 39. europska destinacije ovog zračnog prijevoznika.   Let EK129 u Zagreb je stigao u 12.10, deset minuta prije predviđenog vremena. Povratni let, EK130, iz Zagreba polijeće u 23.05 večeras. Avion B777-300ER, koji će voziti liniju do Zagreba, ima osam apartmana prve klase, 42 sjedala u poslovnoj klasi i 310 mjesta u ekonomskoj.  Arapski prijevoznik Hrvatsku će povezati ne samo s Azijom, nego i s Australijom. U lipnju, objavili su, imaju sigurne letove iz 36 zemalja.   Tajming se poklapa s početkom sezone  Tajming Emiratesova dolaska u Hrvatsku poklapa se s početkom ljetne sezone. Turisti će htjeti vidjeti hrvatsku prijestolnicu, uživati u njenoj arhitekturi 19. stoljeća, parkovima, kazalištima, muzejima i umjetničkim galerijama.   Smatraju da će podjednako važan biti i prijevoz tereta jer Hrvatska je prepoznatljiva po voću i povrću, a očekuju i pošiljke farmaceutskih proizvoda.   Emirates gradi svoju mrežu u Istočnoj Europi i na Balkanu, a u našem susjedstvu leti još i u Budimpeštu, piše Gulf Business.