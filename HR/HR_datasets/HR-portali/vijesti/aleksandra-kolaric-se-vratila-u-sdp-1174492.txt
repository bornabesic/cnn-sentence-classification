Aleksandra Kolarić opet je članica SDP-a.  Kako doznajemo od same Kolarić Statutarna komisija donijela je odluku o njenom povratku na temelju njenog zahtjeva za povratak koji je u stranku podnijela još u rujnu prošle godine.  Trenutno je, kaže, obični član, ali koji želi pokrenuti i ojačati snagu za promjene u SDP-u. - Želim da SDP opet postane stranka za koju se glasa, a toga nema bez dubinskih promjena - kaže Kolarić. Dodaje i da će se zalagati za promjenu Statuta, ali i sve ostale promjene koje su SDP-u potrebne. - Stranka treba staviti sve glave na kup i početi razgovarati kako riješiti probleme građana. Gotovo je sa spašavanjem vlastitih pozicija u stranci. Bernardić je kroz nekoliko mjeseci pokazao da je s čistkama u stranci gotovo. Sad je ključno da se otvore vrata svima koji su izbačeni ili zbog verbalnog delikta ili zbog toga što su bili protiv odluka lokalnog vodstva ili središnjice -  drži Kolarić.  Sve o lokalnim izborima čitajte OVDJE.