Bivši splitski gradonačelnik Željko Kerum u petak je zajedno sa još nekoliko zaposlenika svoje trgovine u Rogoznici pretukao muškarca, pa je šibenska policija protiv njega podnijela prekršajnu prijavu zbog narušavanja javnog reda i mira. Do tučnjave je došlo nakon što je Kerum vidio da muškarac parkira automobil pred njegovom trgovinom na mjestu rezerviranom za invalide, nakon čega je izišao iz trgovine da ga upozori da to ne čini, no muškarac se s njim počeo prepirati. Ubrzo je izbila tučnjava, u kojoj je Kerum bio potpomognut svojim zaposlenicima pa je muškarac pretučen i završio je u šibenskoj Općoj bolnici, gdje su mu utvrđene lakše ozljede.  >>Marko Tomasović, boksač i Kerumov prijatelj, ranjen u nogu 