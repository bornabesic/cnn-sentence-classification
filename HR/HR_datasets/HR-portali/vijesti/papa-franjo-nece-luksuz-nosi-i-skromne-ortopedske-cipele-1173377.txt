Da, papa Franjo je došao i kao svaki kupac naručio i kupio ortopedske cipele, odgovara nam mladić koji želi ostati anoniman premda je na svim slikama s papom. On je u trgovini ortopedskih i medicinskih pomagala u Via del Gelsomino, odmah izvan vatikanskih zidina, poslužio papu, kupca ortopedskih cipela. – Evo, vidite sliku – kaže nam mladić. Ulica je uska, jednosmjerna. Papa Franjo u trgovinu je ušao nekoliko dana prije prošlog Božića na iznenađenje prisutnih. Normalno je ući u trgovinu i kupiti, ali kada to čini jedan papa, onda je to ipak vijest. Nisu je znali ni novinari, već je stigla preko Facebooka. Ali će, čini se, postati normalno, barem s ovim papom, da ulazi u trgovinu kupiti što mu treba. Otišao je tako prije više od dvije godine, 3. rujna 2015., kupiti naočale, odnosno zamijeniti stakla jer mu je okvir bio još dobar, u Via Babuino. Franjo želi ne samo kao običan čovjek kupovati, već kao običan svećenik posjećivati vjernike. Što biste kazali kada biste nakon što vam je zazvonio parlafon i pitali: „Tko je?“ čuli odgovor: „Papa“. To se prije desetak dana dogodilo nekim stanovnicima Ostije, grada na moru pokraj Rima. Do trgovine s ortopedskim pomagalima papa Franjo stigao je u običnom automobilu. Prisutni kupci i prodavači ostali su otvorenih usta. Neki su kupci to slikali i objavili na Facebooku te se tako vijest proširila. Papini suradnici htjeli su pozvati stručnjake za ortopedske cipele u Vatikan, u dom Santa Marta u kojem papa prebiva, ali on je htio otići u trgovinu. Papin posjet ortopedskoj trgovini nije dugo trajao, ali je imao vremena slikati se s prisutnima, blagosloviti križ i mladog prodavača, razmijeniti pokoju riječ. Bez rituala Time je papa Bergoglio „iznevjerio“ svoga postolara u Buenos Airesu Carlosa Samariju, koji mu je izrađivao cipele dok je bio argentinski kardinal. Samaria, koji je također, kao Bergoglio, talijanskog podrijetla, iz Belluna u regiji Veneto, 40 je godina izrađivao cipele za Bergoglia. Upoznali su se dok je Bergoglio bio još običan svećenik. Nije htio nove cipele dok stare nije iznosio, najmanje četiri godine. Jednom je Samariji kazao da mu ne radi toliko cipela jer ima tri para koja još nije potpuno iznosio. Kada je dolazio kao kardinal svom postolaru, Samaria mu je htio poljubiti prsten kao što se obično čini, na što se Bergoglio naljutio jer ne voli takve rituale. Samaria ga je posjetio i u Vatikanu, u domu Santa Marta, ali više nije Bergogliov postolar. O cipelama raznih papa postoje priče i legende. Papa Benedikt XVI. prve svoje cipele naručio je u trgovini obitelji Gammarelli, gdje se opskrbljivao i Ivan Pavao II. No kasnije je Benedikt XVI. cipele dobivao od postolara iz Novare Adriana Stefanellija. To su one crvene cipele koje nalikuju na cipele modne kuće Prada. U Vatikanu su se razljutili kada se proširila vijest da Benedikt XVI. nosi Pradine cipele te su takve insinuacije i opovrgnuli. Posjetili smo i trgovinu obitelji Gammarelli pokraj Phanthenona u središtu Rima, gdje kažu kako je s papom Franjom sve manje luksuzno. I kardinali i svećenici naručuju manje luksuzne odore. Istina, uvijek je tkanina vunena, ali ostalo je sve jednostavnije. Oblačili najviše pape Trgovinu je Giovanni Antonio Gammarelli otvorio daleke 1798. godine, u vrijeme pontifikata Pija VI. Opskrbljivala je rimski kler. Njegov sin Filippo nastavio je aktivnost, i tako sve do danas kada tu krojačku i postolarsku radionicu vodi šesta generacija obitelji Gammarelli, odnosno Massimiliano, Lorenzo i Stefano Paolo. Radnja je opskrbljivala stotine kardinala i biskupa, ali i pape Pija IX., Ivana XXIII., Pavla VI., Ivana Pavla I., Ivana Pavla II. te Benedikta XVI., a nekim odorama i Franju. U Rimu postoji mnogo trgovina sa svećeničkim odorama, ali malo se njih kao ova obitelji Gammarelli može pohvaliti da je oblačila tolike pape. Oni su opskrbili i Benedikta XVI. prvim cipelama, a onda je na općoj audijenciji papi Ratzingeru svoje crvene cipele poklonio Stefanelli. Franjo odlazi u trgovinu po cipele i možda će uskoro doći vrijeme kada neće kao zanimljivost biti objavljeno da papa odlazi u kupnju. Za sada, u tradicionalnoj trgovini za biskupe, kardinale i pape, onoj obitelji Gammarelli, pomalo nostalgično govore kako s papom Franjom nestaje luksuz. Trgovina obitelji Gammarelli opskrbila je i Benedikta XVI. prvim cipelama, a onda je na općoj audijenciji papi Ratzingeru svoje crvene cipele poklonio Adriano Stefanelli. – Cipele sam poklonio papi jer za mene to vrijedi više od novca – izjavio je tada, 2008. godine, Stefanelli. On je još 2003. godine, poslije križnog puta kod Koloseja, poklonio Ivanu Pavlu II. par cipela i tako došao u kontakt s Vatikanom. Nastavio je izrađivati cipele za Benedikta XVI., koji je njima zamijenio one koje je izrađivala obitelj Gammarelli. Tada je u nekim medijima izašla vijest kako papa Benedikt XVI. nosi Pradine mokasinke. Čuvena modna kuća to nije opovrgnula jer je navodno bila poslala u Vatikan cipele, ali ih Benedikt XVI. nije nikada obuo. Vatikanski list L’Osservatore Romano tada se oglasio naslovom: „Papa ne nosi Pradu, Isuse!“ To „Isuse“ bilo je znak čuđenja, pitali su se kako nekom uopće pada na pamet insinuirati takvo što. No, kao i kod većine lažnih vijesti, ni ta nije nestala s društvenih mreža, već se i dalje smatra da je papa Benedikt XVI. bio “model” modne kuće Prada. Pa i kada se otkrilo da Adriano Stefanelli izrađuje papi cipele, priča o Pradinim crvenim cipelama nije nestala. Prethodno je Josephu Ratzingeru, dok je bio kardinal, cipele izrađivao Antonio Arellano, podrijetlom iz Perua, koji radnju ima pokraj Vatikana. J. Ratzinger napisao je čak 270 knjiga i drugih djela, a isticalo se da nosi crvene Pradine cipele i mijenja kape i pelerine. Trgovina obitelji Gammarelli opskrbila je i Benedikta XVI. prvim cipelama, a onda je na općoj audijenciji papi Ratzingeru svoje crvene cipele poklonio Adriano Stefanelli. – Cipele sam poklonio papi jer za mene to vrijedi više od novca – izjavio je tada, 2008. godine, Stefanelli. On je još 2003. godine, poslije križnog puta kod Koloseja, poklonio Ivanu Pavlu II. par cipela i tako došao u kontakt s Vatikanom. Nastavio je izrađivati cipele za Benedikta XVI., koji je njima zamijenio one koje je izrađivala obitelj Gammarelli. Tada je u nekim medijima izašla vijest kako papa Benedikt XVI. nosi Pradine mokasinke. Čuvena modna kuća to nije opovrgnula jer je navodno bila poslala u Vatikan cipele, ali ih Benedikt XVI. nije nikada obuo. Vatikanski list L’Osservatore Romano tada se oglasio naslovom: „Papa ne nosi Pradu, Isuse!“ To „Isuse“ bilo je znak čuđenja, pitali su se kako nekom uopće pada na pamet insinuirati takvo što. No, kao i kod većine lažnih vijesti, ni ta nije nestala s društvenih mreža, već se i dalje smatra da je papa Benedikt XVI. bio “model” modne kuće Prada. Pa i kada se otkrilo da Adriano Stefanelli izrađuje papi cipele, priča o Pradinim crvenim cipelama nije nestala. Prethodno je Josephu Ratzingeru, dok je bio kardinal, cipele izrađivao Antonio Arellano, podrijetlom iz Perua, koji radnju ima pokraj Vatikana. J. Ratzinger napisao je čak 270 knjiga i drugih djela, a isticalo se da nosi crvene Pradine cipele i mijenja kape i pelerine.