Predsjednik Sabora i glavni tajnik HDZ-a Gordan Jandroković gost je na razgovoru uživo u studiju 24sata. Na početku je komentirao aktualnu političku situaciju vezanu uz opstanak Vlade i saborske većine. - U slučaju da se ne formira većina, doći će do novih izbora. No, s obzirom na snagu koju je HDZ pokazao, uvjeren sam da bismo ponovno ostvarili veliku pobjedu na parlamentarnim izborima. S dosta optimizma gledam na idući tjedan, rekao je Jandroković. Kako ćete dobiti Hasanbegovića i Glasnovića? Imate i glas manje od Željka Lackovića... - Većina koja je glasovala za predsjednika Sabora i dalje je aktualna. Prava situacija bit će poznata nakon drugog kruga lokalnih izbora.  Računate li na HSS ili HNS? - Logično je da su stranke koji sudjeluju u drugom krugu lokalnih izbor još uvijek malo zakopčane. Molim za razumijevanje, pričekajmo ponedjeljak, tada će biti sve jasno vidljivo. Mi smo pred dilemom je li bolje u okviru postojećeg saziva Sabora tražiti rješenje ili ići u nove izbore. No, većina građana, ali i poduzetnika željela bi izbjeći nove izbore.  Nije li HDZ o većini trebao razmišljati kad je najurio Mostove ministre? - Nismo ih mi najurili, oni su se sami isključili. SDP je pokrenuo inicijativu za opoziv Marića, a Most je tada bio u vlasti. Oni su podržali oporbenu inicijativu i prešli crtu koju smatramo prihvatljivom. Nakon toga pokazali smo, kod izbora predsjednika Sabora, da možemo doći do 76 ruku. HDZ nije taj koji je htio krizu. Ovo što je napravio Most ne bi tolerirali ni u jednoj zemlji.  Hoće li biti "lomljena" stranaka, kupovine zastupnika...? - Most je rušeći ministra Marića izazvao krizu Vlade. Naš cilj je, prvo, nova većina u Saboru, a ako to ne ide, onda novi izbori. Postoji puno razloga da se ne ide u izbore, kriza u Agrokoru, turistička sezona... Ako bi do njih došlo, jesu li realnija opcija izbori u srpnju ili na jesen? - Mi se ponašamo odgovorno. Sigurno je da izbore nećemo gurati u vrijeme ljetnih praznika, dok su ljudi na moru. Ako budemo morali na izbora, vodit ćemo računa da datum izbora bude prihvatljiv i građanima. Još nismo precizirali datum.  Što ako budete opet trebali Mostove ruke? - Čini mi se da suradnja s Mostom više nije realna. Probali smo dva puta...S naše strane bilo je puno dobre volje, bili smo i široke ruke, čak su nas i kritizirali da Mostu dajemo previše. U ovom trenutku ne mogu zamisliti novu suradnju s Mostom.  Zašto se ide raspuštati zagrebački ogranak HDZ-a? - Zagreb nije ostvario rezultat kakav smo priželjkivali, ali Zagreb je na lokalnim izborima već dugo problem za HDZ. Mi smo praktički ponovili rezultat od prije četiri godine. Ostali smo u brojkama kakve smo imali prije, a očekivali smo više. Dali smo zadatak organizaciji i Prgometovom stožeru da naprave analizu. Nakon toga ćemo sjesti i vidjeti što i kako dalje, ali vodit ćemo računa o stabilnosti gradske organizacije, ali i tome da ta organizacija na idućim lokalnim izborima ostvari bolje rezultate nego sada. Mi smo ovoga puta od centra na desno imali četiri igrača koja su pokrivala taj prostor i glasovi su se raspršili.  Što dalje, hoće li HDZ i dalje podupirati Bandića ako prođe u drugom krugu? - Pričekajmo rezultate drugog kruga. Što se tiče suradnje nakon izbora, Bandićeva i HDZ-ova lista nisu dovoljne za većinu pa predstoje pregovori u Skupštini, ali zasad je prerano o tome govoriti Bandić ili Mrak Taritaš? - Mi nismo dali nikakve naputke članstvu i glasačima. Naši glasači znaju za koga će se opredijeliti. Siguran sam da u Zagrebu neće biti dileme.  Vaš osobni izbor? - Ne govorim javno o tome. Uputio sam jasnu političku poruku. Što će biti ako HDZ izgubi Split? - Siguran sam da će Opara pobijediti u Splitu, pogotovo nakon jučerašnjeg Kerumovog verbalnog napada. Građani biraju između jednog civiliziranog kandidata i jednog čovjeka koji je zbog nervoze učinio nešto što je po meni u političkom životu nedopustivo. Mislim da je sada puno izvjesnija pobjeda našeg kandidata. Kako tumačite da je SDP dao podršku Bulju i Kerumu? - To najbolje govori u kakvom je stanju SDP: Kerum s eu svemu tome dobro zabavlja i do jučer je too izgledalo zabavno, ali onda je pokazao agresiju. Netransparentno je i financiranje njegove kampanje. On troši strašno puno novca, a prikazuje da je potrošio nula kuna.  Kako je Rimac tako pala u Kninu? - Učinit ćemo sve što možemo da joj pomognemo i da HDZ zadrži poziciju gradonačelnika tj. gradonačelnice u Kninu. A Metković? - HDZ je u Metkoviću nekad bio uvjerljivo najjača stranka, a onda su se dogodile pogreške koje su dovele do toga da Most ojača. Ljudi iz HDZ-a su se sada u Metkoviću vrlo dobro pripremili za izbor ei prvi krug je pokaza da Most više ne vlada Metkovićem. Vjerujemo da će ova bitka u konačnici ići u korist HDZ-a.  Morat ćete u koaliciju s Jambom... - Što će biti nakon drugog kruga, vidjet ćemo...važno je da postoji većina i stabilnost. Most nas optužuje da ćemo mi ići s Jambom, a što kad bi pobijedila njihova kandidatkinja, što bi onda oni? Situacija je vrlo složena, ali vjeruje d ćemo dobiti svog gradonačelnika i pronaći rješenje.  Jeste se odlučili za nove ministre?  - Nemam zasad odgovor. Odabir ministara ovisit će o političkom dogovoru koji će se, uvjeren sam, dogoditi nakon lokalnih izbora.