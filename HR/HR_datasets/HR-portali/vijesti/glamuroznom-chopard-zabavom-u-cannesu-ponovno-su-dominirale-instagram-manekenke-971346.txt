Foto: Getty NARAVNO, mislimo na Bellu Hadid i Kendall Jenner.  U francuskom Cannesu trenutno se održava 70. filmski festival, ali i brojne luksuzne zabave samo za odabrane.   Jednu takvu priredio je i slavni Chopard, a na crvenom tepihu pojavile su se brojne slavne ljepotice u raskošnim haljinama. Među njima su svakako najviše pažnje, po običaju, privlačile tzv. "Instagram manekenke", a tu mislimo na Bellu Hadid i Kendall Jenner, bez kojih više ne može proći niti jedna zabava.   Kolegice i najbolje prijateljice doslovno su nerazdvojne, a u drugi plan su stavile i Gigi Hadid, koja je prije bila najtraženija.   Zašto "Instagram manekenke"? Zato što mnogi smatraju kako su si djevojke slavu i manekensku karijeru kupile poznatim obiteljskim prezimena, a ne radom, trudom i talentom. Također, smatra se kako ih brojni dizajneri i urednici uzimaju za poslove zbog milijuna sljedbenika na društvenim mrežama, što je svakako odlična reklama.   Cure su zasjale u dugim, bijelim haljinama, a u centru pozornosti bile su sve dok na crveni tepih nije kročila Rihanna, u dugoj, plavoj krinolini, inspiriranoj viktorijanskim dobom, u čiju je čast i priređen party, budući da se predstavljala The Rihanna X Chopard kolekcija nakita.   Na istoj se zabavi zabavljala i 35-godišnja manekenka Adriana Lima, u zanosnoj crnoj haljini, kao i njezina kolegica Sara Sampaio, a pažnju je privukla i manje poznata manekenka Tina Kunakey, mlađahna djevojka glumca Vincenta Cassella, bivšeg supruga Monice Bellucci.