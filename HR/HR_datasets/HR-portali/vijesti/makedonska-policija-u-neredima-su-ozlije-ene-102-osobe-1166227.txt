Makedonska policija navodi kako su u kaosu koji je u četvrtak navečer zavladao u parlamentu ozlijeđene 102 osobe, a među njima su tri zastupnika i 22 policajca. 24sata pišu kako je među huliganima koji su uletjeli u parlament u Skoplju ušao i muškarac s majicom s natpisima HOS-a "Za dom spremni". Jasminka Čabukovska, direktorica Klinike za kirurške bolesti ''Sveti Naum Ohridski' rekla je kako je u Sobranju ozlijeđeno 45 osoba, a među njima su trojica policajaca i pripadnika osiguranja. Četiri osobe zadržane su na liječenju, javlja Blic. Pristaše VMRO-DPMNE-a upali su u Sobranje nezadovoljni izborom Talala Xhaferija za predsjednika parlamenta. Tada je došlo do velikog sukoba. Predsjednik Demokratske partije Srba u Makedoniji, Ivan Stoilković, rekao je kako se u Sobranju dogodio ''pokušaj puča'' te da je situacija eskalirala zbog intoniranja albanske himne.  Pripadnik osiguranja u jednom je trenutku izvadio pištolj kako bi smirio prosvjednike, no usprkos tome u dvorani je došlo do tučnjave. 