Sirijska vlada je odobrila rusko-američki sporazum o primirju koji bi trebao stupiti na snagu u ponedjeljak između režima i pobunjenika, izvijestila je službena agencija Sana pozivajući se na informirane izvore. "Sirijska vlada je odobrila rusko-američki sporazum kojem je jedan od ciljeva postizanje političkog rješenja krize u Siriji", navela je agencija. Ona je precizirala da će se iz humanitarnih razloga prekinuti neprijateljstva u Alepu. Sporazum se odnosi na prekid neprijateljstava na svim bojišnicama između režima i pobunjenika, a posebice u drugom po veličini gradu zemlje. Sporazum među ostalim predviđa demilitarizaciju ceste sjeverno od Alepa kojom su se opskrbljivali pobunjenici prije nego ju je zauzeo režim 17. srpnja. Prema sporazumu tom cestom će se upućivati humanitarna pomoć Alepu. Washington bi trebao uvjeriti pobunjenike da se distanciraju od džihadističkih skupina u pokrajini Alepa i Idliba, posebice od Fronte Farehal-Cham, bivše Fronte al-Nosra, koju i Moskva i Washington smatraju terorističkom skupinom. 