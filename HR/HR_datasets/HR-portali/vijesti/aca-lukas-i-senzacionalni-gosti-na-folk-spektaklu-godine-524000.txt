Aca Lukas u Zagreb dolazi u sklopu regionalne turneje "Najveći tulum na Balkanu", koja je zamišljena kao višesatno druženje uz pjesmu i ples jedne od najvećih folk zvijezda i njegovih obožavatelja.  Seriju koncerata Lukas je spektakularno otvorio nastupivši pred više od 20.000 ljudi u beogradskoj Kombank Areni, a ovoga vikenda spektakl za pamćenje najavio je i u onoj zagrebačkoj. Aca i njegov Folk House bend nastupit će na raskošnoj i najmodernijoj pozornici uz mnoštvo specijalnih efekata te najskuplje ozvučenje na svijetu, koje će se prvi put premijerno predstaviti i u Hrvatskoj. Dvoranu će pokrivati više od 600 rasvjetnih tijela te 300 "kvadrata" LED ekrana, a glazbenici će stajati na sceni postavljenoj na osam metara visine. Stoga se slobodno može reći kako će Acin prvi koncert u Areni definitivno biti najskuplji koncert ovoga vikenda u Europi.  Uz jednu od najvećih zvijezda u regiji nastupit će i posebni gosti, a osim najavljivanog Saše Matića u Areni Zagreb zapjevat će i Mile Kitić, Mladen Vojičić - Tifa, Ana Bekuta, Viki Miljković te Dragan Stojković.  Uz svoje hitove Lukas će u Zagrebu premijerno izvesti i neke nove pjesme. Među njima je i singl "Da me je ona voljela", koju je nedavno snimio sa Sašom Matićem i Milom Kitićem, a izvest će ju i pred zagrebačkom publikom na zajedničkom koncertu u Areni. S obzirom na popis glazbenih gostiju i reputaciju samog Lukasa, koji je poznat da radi najbolje i najluđe tulume gdje god se pojavio, publika i na zagrebačkom koncertu može očekivati izvrstan provod uz puno pjesme i plesa.  - Prezadovoljan sam kako je turneja počela i uvjeren sam da će svaki sljedeći koncert biti sve bolji. Jedva čekam druženje s publikom u svim gradovima gdje nastupam, pa tako i u Zagrebu. Publika je u Zagrebu nenormalno dobra, glazbeno potkovana i jako vesela. Jedva čekam nastupiti – ističe Lukas. Lukas najavljivanim spektaklom definitivno želi zadržati status "zvijezde koja radi najbolje tulume", a regionalna turneja sasvim sigurno bit će vrhunac njegove karijere.  Ulaznice za ovaj najveći folk tulum godine možete nabaviti u sustavu Eventim već od 99 kuna. Tema: Promo sadržaj 