Sjeverna Koreja provela je uspješno testiranje novog tipa raketnog motora velike snage koji je sposoban za postavljanje satelita u Zemljinu orbitu, objavila je u utorak državna novinska agencija KCNA. Sjevernokorejski čelnik Kim Jong-un posjetio je svemirski centar Sohae na zapadu zemlje kako bi nazočio testiranju, te je izrazio "veliko zadovoljstvo" rezultatima, navodi se u izvješću. Riječ je o novom raketnom motoru za postavljanje satelita u orbitu, no taj je test samo posljednji u nizu pokusa povezanih s raketama i nuklearnim oružjem u Sjevernoj Koreji. Pjongjang je 9. rujna proveo svoj peti test nuklearnog oružja, dosad najsnažniji, koji je izazvao osude i zabrinutost međunarodne zajednice. >>Upozorenje stručnjaka: Sjeverna Koreja imat će dovoljno materijala za 20 nuklearnih bomba do kraja godine 