Grad Zagreb još nije donio Plan gospodarenja otpadom, ne zna se kada će se zatvoriti odlagalište otpada na Jakuševcu, kada će se i gdje izgraditi Centar za gospodarenje otpadom, hoće li se graditi spalionica otpada, kada će se Zagreb napokon pomaknuti s posljednjeg mjesta u Europskoj uniji po postotku odvojenog sakupljanja otpada... Za to vrijeme kontejneri za mješoviti komunalni otpad su svako malo pretrpani, smeće je razbacano oko njih, a još je gora situacija sa spremnicima za papir, onima malim crnim s plavim poklopcem, čija je podjela krenula u studenom prošle godine, a prazne se svega jednom mjesečno. U kolovozu je, podsjetimo, smanjen broj odvoza "običnog" otpada s tri na dva puta tjedno, pa su se zbog toga trebali smanjiti i računi koje plaćaju građani. Javite nam da li su vam se računi uistinu smanjili kako je to obećao gradonačelnik Milan Bandić, ili su ostali isti u odnosu na kolovoz prošle godine kada je smanjen broj odvoza. Koliko Čistoći plaćate odvoz otpada sada, a koliko ste plaćali prije kolovoza? Smatrate li da je broj odvoza miješanog komunalnog otpada dovoljan za količine otpada koje stvaramo ili bi dinamiku odvoza trebalo vratiti na tri put tjedno? Javite nam adresu na kojoj su kontejneri za miješani otpad ili za papir svako malo pretrpani. Javite nam i lokacije ilegalnih odlagališta otpada u vašoj blizini. Kontakt gradske redakcije Jutarnjeg: [email protected]