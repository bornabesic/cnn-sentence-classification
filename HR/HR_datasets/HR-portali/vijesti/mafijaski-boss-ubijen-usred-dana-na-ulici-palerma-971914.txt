Foto: Hina MAFIJAŠKI boss ustrijeljen je u Palermu na Siciliji dok je vozio bicikl u, kako se čini, mafijaškom atentatu kakvi su postali rijeđi posljednjih godina jer su najopasniji kriminalci u zatvorima. Ubijeni Giuseppe Dainotti, star 67 godina, proveo je više od dva desetljeća u zatvoru zbog ubojstva i pljačke kao član mafijaške organizacije Cose Nostre prije no što je pušten 2012. Bila su najmanje dvojica motorista  Istražiteli vjeruju da su najmanja dvojica atentatora, vjerojatno na motoru, prišla Dainettiju i ustrijelila ga u vrat nekoliko stotina metara od mjesta jednog drugog mafijaškog ubojstva 2014. On je ubijen dan prije 25. godišnjice ubojstva glavnog protumafijaškog tužitelja Giovannija Falconea čiji je auto dignut u zrak bombom od pola tona na cesti kod Palerma. Ubojstvo ima simbolički značaj  Glavni tužitelj Palerma Francesco Lo Voi je ocijenio da činjenica što je Dainotti ubijen usred dana u središtu grada tako blizu godišnjice atentata na Falconea ima simbolički značaj. "Kada netko kaže da mafija više ne postoji nešto se dogodi i pokaže da postoji, ona se vrati otvoreno pucajući", rekao je Lo Voi novinarima u Rimu. Ovo ubojstvo je prvo u posljednje tri godine  Osim ubojstva brata jednog od mafijaških bossova koje se dogodilo u istoj četvrti prije tri godine, broj mafijaških ubojstva u Palermu se znatno smanjio, a ubojstvo Dainottija prvo je u tri godine. Načelnik policije u Palermu Renato Cortese je, međutim, prije deset dana upozorio da "uvijek postoji strah da, ako nađe racionalnu glavu koja može okupiti nesložne grupe, Cosa Nostra može postati opasna kao nekada".