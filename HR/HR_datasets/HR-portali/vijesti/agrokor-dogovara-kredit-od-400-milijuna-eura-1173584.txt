Kritike drugog čovjeka Sberbanka Maksima Poletajeva na rad izvanredne uprave Agrokora i očekivanja od nje i Vlade vezana za bolju transparentnost i komunikaciju izazvali su brojne reakcije, a zaključak je da suradnja nije upitna, ali da je premalo vremena u kojem je izvanredni povjerenik iz kaosa u kojem se Agrokor zbog Todorića našao, a što je i sam Poletajev priznao, mogao napraviti čudo u samo šest tjedana. Zbog niza zamjerki ruska banka za sada nije donijela odluku u davanju novog kredita. No, iako je još jučer tijekom dana bilo dogovoreno da će se kredit s domaćim bankama i zapadnim fondovima ugovoriti do petka, naknadno je odlučeno da se produlji rok do oko deset dana, u kojem razdoblju se daje mogućost da se u kreditiranje uključe i drugi potencijalni kreditori. Ta odluka mogla bi se povezati s dolaskom Poletajeva u Zagreb i zahtjevom za bolju suradnju, te njegovom porukom da su Sberbanci potrebna dva do tri tjedna da donesu odluku o kreditiranju. Može se nagađati da hrvatska strana prolongiranjem roka za novi kredit, daje vremena upravo Rusima da se odluče hoće li ili ne sudjelovati u daljnjem financiranju. Za sada je s bankama i fondovima ugovoren iznos od 400 milijuna eura, pri čemu ne bi bilo potrebe za povlačenjem cijelog iznosa, dao bi se pod roll-up uvjetom i kamatom ispod pet posto. Taj novac osigurao bi nesmetano poslovanje, posebno u vrijeme turističke sezone. >>Cijeli tekst čitajte u tiskanom izdanju Večernjeg lista od četvrtka ili u e-izdanju Od ostalih tema izdvajamo: >>Slaven Letica: Zašto sam za manjinsku Vladu, a ne za preslaganje >>Varaždin je šampion kontinentalnog turizma >>Nova pošast: Fidget spinner smanjuje stres i poboljšava koncentraciju >>Odlazak Ivice Olića: Dosta je bilo, odlazim u igračku mirovinu >>Uhićen Pripuz: Sumnjiče ga za utaju 100 milijuna kuna poreza