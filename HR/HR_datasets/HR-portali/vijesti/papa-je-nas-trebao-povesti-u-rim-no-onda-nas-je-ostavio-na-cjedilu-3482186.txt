Dva brata i sestra iz Sirije, inače kršćani, kažu da ih je Papa ostavio na cjedilu nakon što im je prilikom posjeta grčkom otoku Lezbos obećao da će ih povesti asa sobom. No kasnije im je javljeno da ne mogu ići i da je umjesto njih Papa odlučio povesti troje muslimana, pišu britanski mediji. Roula, 22, i njezina braća Malek i Samir stigli su na Lezbos 1. travnja – deset dana nakon kontroverznog dogovora da se svi tražitelji azila vraćaju iz Grčke u Tursku. Njihov zahtjev za azilom je krenuo u postupak i sad su na čekanju da vide hoće li se morati vratiti u Tursku. Roula kaže da ako je Papa mogao povesti 12 ljudi, onda je mogao povesti još te da, ako je već obećao, kako se nešto poput dokumentacije može ispriječiti? Niti humanitarna organizacija koje je sve organizirala, niti Vatikan ne objašnjavaju kako se biralo ljude koje će Papa povesti sa sobom. Glasnogovornik Massimiliano Signifredi sve opravdava nesretnim okolnostima te ističe da je problem u tome što su ti Sirijci stigli nakon sporazuma između EU i Turske. 'Teško je shvatiti zašto je Papa poveo samo muslimane. Možda je kao poglavar katoličke crkve želio nešto učiniti i za kršćane, ali zbog međunarodnih ugovora nije mogao.' Vatikan se nije oglasio o ovom slučaju. I dok joj se san koji joj je bio nadohvat ruke rasprsnuo pred očima, Roula promatra kako se tri obitelji ukrcavaju na avion, dok ona i braća i dalje čekaju ne znajući što će se s njima dogoditi. Papa Franjo, inače i sam potomak talijanskih imigranata u Argentinu, rekao je da je dovođenje 12 izbjeglica u Rim bio znak dobre volje. Kad su stigli u Italiju, smješteni su u Sant'Egidio gdje se od ožujka 2015. već nalazi 250 Sirijaca.   Roula kaže da je sve bilo obavijeno velom tajne, da su im rekli neke skupe svoje stvari i neka nikome ništa ne govore. Sve se to, kažu, činilo tako neslužbenim. Sumnjali su i da se možda radi o trgovcima organima. 'Bila sam jako uzbuđena što ću ići u Italiju. Ponudili su mi budućnost na pladnju. Rekli su mi i kako ću se nakon nekog vremena ponovno sastati s obitelji za koju će biti organiziran dolazak iz Damaska.' Papa je novinarima rekao kako je sve bila ideja jednog njegovog asistenta. 'Osjetio sam da nas vodi Sveti duh! Sve smo napravili u skladu s pravilima.' Na pitanje zašto je poveo samo muslimane, rekao je da nešto nije bilo u redu s dokumentima katoličkih obitelji koje su u početku doista bile na popisu. Svih 12 migranata u Rimu je počelo pohađati tečaj talijanskog jezika. Kažu da se svi prema njima odnose jako dobro i da su vrlo sretni. No skoro 2.000 kilometara dalje, nalazi se razočarani Malek sa svojom sestrom i bratom. Prijeti im opasnost od povratka u Tursku i vrlo su razočarani. On i njegovi brat i sestra, unatoč ogromnoj opasnosti, među posljednjima su napustili Raku jer nisu imali novaca za put. Dok je bio mir, Malek je studirao pravo, a Roula se školovala za učiteljicu. No kad je počeo rat, sve se promijenilo. Malek je pričao i o tome kako su ga nasilno htjelu unovačiti ali je u zadnji čas pobjegao. Na otok Lezbos došli su na gumenom čamcu, plativši krijumčarima 2.000 eura za prelazak. Sada im je sudbina neizvjesna.Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!