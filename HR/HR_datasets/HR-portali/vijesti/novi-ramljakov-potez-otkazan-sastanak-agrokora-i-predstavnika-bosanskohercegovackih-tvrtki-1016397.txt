Po nalogu nove središnje uprave Agrokora sastanak je otkazan Sastanak federalnog premijera Fadila Novalića i predstavnika bosanskohercegovačkih tvrtki koje djeluju kao dio koncerna “Agrokor” otkazan je, iako je sve bilo spremno za sastanak u zgradi Federalne vlade u 15 sati. Sastanak je otkazan nakon što je tako odlučila nova uprave Agrokora u Zagrebu na čelu s Antom Ramljakom. Na sastanku u Sarajevu trebalo se razgovarati o krizi koja je pogodila hrvatski koncern i mogućim štetnim posljedice po Bosnu i Hercegovinu. Najavljeno je da su na sastanku osim direktora Konzuma u BiH Tomislava Bagića i članova uprave kćerki tvrtki Agrokora u BiH trebali prisustvovati i ministar vanjske trgovine i ekonomskih odnosa Bosne i Hercegovine Mirko Šarović te ambasador Hrvatske u BiH Ivan Del Vechio, piše Patria. “Razlog zbog kojega smo željeli taj sastanak je utvrditi točan iznos dugovanja, a ne da se u javnosti nabacuje brojkama”, kazao je Zoran Blagojević, savjetnik federalnog premijera, dodajući da je vlastima u BiH iznimno važno zaštiti proizvođače i radna mjesta jer ne žele da se kriza “Agrokora” u Hrvatskoj prelije i na BiH 