Foto: Patrik Macek/PIXSELL, Hina O NEPRAVILNOSTIMA i kršenju izborne šutnje tijekom drugog kruga lokalnih izbora u emisiji Novi dan na N1 Televiziji govorio je Dragan Zelić iz GONG-a. >> IZ MINUTE U MINUTU Pratite tijek izbornog dana  "Još je rano govoriti, ali je zaprimljen manji broj dojava o nepravilnostima i one se uglavnom odnose na Metković, Vinkovce i Gospić. Što se tiče kršenja izborne šutnje, također je zaprimljen manji broj dojava koje se odnose na Zagreb, Bjelovar, Varaždin i Imotski - gdje je borba za svaki glas. Još jednom pozivamo sve kandidate i sudionike izbornog procesa da ne krše šutnju", kazao je Zelić.  Na pitanje smatra li da su lpotrebne izmjena zakona o izbornoj šutnji s obzirom na nove komunikacijske tehnologije, kaže:   "Svakako našem izbornog zakonodavstvu treba izmjena. Ovakva izborna šutnja nema nikakvog smisla s obzirom na nove tehnologije i trebalo bi je redefinirati. Izbornu šutnju treba ostaviti u neposrednoj blizini biračkom mjesta".