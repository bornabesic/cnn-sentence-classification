Foto: FAH DOK netolerancija prema migrantima raste u mnogim dijelovima Europe pa i Balkana, Bosilegrad, gradić na jugu Srbije, traži od vlade u Beogradu da im pošalje - još migranata. "Migranti su više nego dobrodošli u Bosilegradu. Mi razumijemo što to znači imati probleme, a oni su divni ljudi i ne smijemo zatvoriti oči na njihove probleme", rekao je gradonačelnika Bosilegrada Vladimir Zaharijev za Balkansku istraživačku reportersku mrežu (BIRN). Prema Ureda visokog povjerenika Ujedinjenih naroda za izbjeglice (UNHCR), oko 8 tisuća izbjeglica, migranata i tražitelja azila i dalje se nalaze u Srbiji, pri čemu su mnogi od njih zapeli u privremenom smještaju. Kako piše Balkan Insight, dok susjedne zemlje postrožuju granične kontrole, a Mađarska svoju granicu sa Srbijom čuva i bodljikavom žicom, broj migranata raste. Isto tako, raste i netolerancija prema njima. 1200 migranata evakuirano iz Beograda 17. svibnja srpske su vlasti tako evakuirale oko 1200 migranata iz derutnog skladišta u blizini željezničkog kolodvora u Beogradu, gdje su dotad boravili. u improviziranom izbjegličkom kampu Volonteri su za Independent posvjedočili kako su migracijski službenici pritom udarali ljude motkama iz njihovih šatora, dok su dan prije evakuacije zaprašili skladište otrovnim insekticidom, iako su se ljudi i njihove stvari još uvijek nalazili unutra. No dok se stanovnici Subotice i Šida snažno protive smještaju izbjeglice, odnosno migrantu  njihovim gradovima, Bosilegrad ih dočekuje raširenih ruku. Migranti su dobrodošli bez obzira odakle dolaze, kaže Zaharijev i dodaje: "Nećete naći jednu osobu u Bosilegradu koja razmišlja drukčije." Gradonačelnik: "Migranti su prilika da napredujemo" U gradiću na jugu Srbije od 8 tisuća stanovnika, od kojih su većina etnički Bugari, trenutno živi oko 60 migranata iz Iraka, Sirije, Afganistana i Pakistana. "Radimo zabave za njih, podijelili smo im poklone za Novu godinu jer im obitelj mnogo znači, naše folklorne grupe organizirale su izvedbu za njih. Uče naše tradicionalne plesove i srpske riječi", navodi Zaharijev "Migranti su prilika da napredujemo i razvijemo našu infrastrukturu, ali i da pokažemo gostoljubivost i brigu. Promet u trgovinama u Bosilegradu se povećava, tako da ovo ima višestruku korist za nas. Čudo je kako nečija tragedija može dovesti na okup ljude različitih vjera", zaključuje gradonačelnik.