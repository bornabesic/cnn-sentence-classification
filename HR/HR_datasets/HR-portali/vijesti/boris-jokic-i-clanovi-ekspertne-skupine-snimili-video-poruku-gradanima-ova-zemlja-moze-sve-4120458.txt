Boris jokić i članovi ekspertne radne skupine koja je radila na kurikularnoj reformi snimili su video poruku na YouTubeu u kojoj su zahvalili svima koji nastavku reforme obrazovanja daju podršku. - U ime stotina svih onih koji su radili s nama tijekom 16 mjeseci , želimo reći hvala. Hvala svima koji ste došli i dali nam podršku. Nakon svih ovih 16 mjeseci, mi znamo da ova zemlja može sve. Ova zemlja može puno bolje. Živjela Hrvatska – poručio je Jokić uoči velikog prosvjeda podrške cjelovitoj kurikularnoj reformi najavljenog danas za 18 sati na središnjem zagrebačkom trgu i u još nekoliko gradova u Hrvatskoj.