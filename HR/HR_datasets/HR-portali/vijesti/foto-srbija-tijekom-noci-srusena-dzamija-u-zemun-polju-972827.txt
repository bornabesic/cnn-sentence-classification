Foto: PIXSELL/Srđan Ilić U ZEMUN Polju je noćas srušena bespravno sagrađena džamija. Gradnju objekta bez dozvole na adresi Kurirska 41 platila je Islamska zajednica. U priopćenju Gradske općine Zemun piše kako je zajednica zanemarila odluke građevinske inspekcije i kaznene prijave, a "radovi su nastavljani i nakon što je građevinska inspekcija Zemuna više puta zatvarala gradilište i podnijela više kaznenih prijava".   Rušenje je počelo između tri i četiri sata ujutro, a cijelo okolno naselje bilo je blokirano. Raspoređeni u tri prstena oko naselja, policajci su blokirali prilaz objektu sve dok rušenje nije bilo gotovo, piše N1. Nakon rušenja objekta napustili su naselje, a mještani su jutros počeli s čišćenjem okoline. Nezadovoljni su i ljuti zbogrušenja vjerskog objekta i najavljuju prosvjede u narednim danima. Na mjestu gdje je džamija porušena, muslimanski vjernici nastavljaju s klanjanjem.