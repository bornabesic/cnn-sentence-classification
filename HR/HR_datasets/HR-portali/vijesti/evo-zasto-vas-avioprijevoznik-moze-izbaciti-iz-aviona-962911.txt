Screenshot: Youtube AMERIČKI avioprijevoznik United Airlines našao se usred ogromnog skandala nakon što su u javnost procurile sramotne snimke na kojima službenici ove kompanije i policajci nasilno izbacuju putnika iz aviona. >>VIDEO Putnika vukli po avionu, raskrvarili mu lice i izbacili ga kao vreću smeća Podsjetimo, službenici United Airlinesa iznenada su priopćili su da će 4 putnika na dotičnom letu morati prepustiti mjesta njihovim zaposlenicima, pri čemu su im ponudili 800 dolara kao naknadu za dobrovoljno napuštanje aviona.  Nitko se nije javio pa su rekli da je kompjuter nasumično izabrao putnike koji moraju otići. Čovjek kojeg su nasilno izbacili je doktor koji je odbio napustiti avion jer je morao raditi sljedeće jutro. "Nema dovoljno sjedala, pripremite se na batine" Vijest je "zapalila" društvene mreže na kojima se brojni korisnici pitaju - kako je tako nešto moguće. Zgroženost je samo pojačala licemjerna reakcija tvrtke, čiji direktor Oscar Munoz se ispričao samo "jer su morali premjestiti putnika". Pod heštegom #NewUnitedAirlinesMottos, tviteraši se nemilice izruguju bezobzirnom odgovoru kompanije, sugerirajući nove slogane poput "Not enough seating, prepare for a beatin" (eng. nema dovoljno sjedala, pripremite se na batine). Prebukiranje letova relativno je redovita praksa avioprijevoznika, kako bi kompenzirali eventualne gubitke nastale otkazivanjem rezervacija u zadnji čas. Putnici kupnjom karata pristaju na mogućnost da ne budu ukrcani na let zbog prebukiranja, bili toga svjesni ili ne. No prema američkoj regulativi, aviokompanije moraju prvo provjeriti želi li itko dobrovoljno uz naknadu prepustiti svoje mjesto u avionu, prije nego prisilno izbace putnike. Munoz je ustvrdio kako je United Airlines slijedio standardnu proceduru kad je aerodromska policija izbacila "ratobornog i remetilačkog" putnika s aviona. Problem je trebao biti riješen prije nego su putnici ukrcani Avijacijski ekspert John Strickland, doduše, ne misli tako. "Čak i kad je putnicima prisilno zabranjen ukrcaj, ideja je da se to izvede koliko god je taktičnije i osjetljivije moguće", komentirao je Strickland za CNBC. Analitičari također smatraju da je neobično da se regulacija broja putnika vrši kad su oni već ukrcani u avion, prenosi CNBC. U slučaju leta United Express 3411, četiri iz Chicaga za Louisville, putnik je morao biti izbačen kako bi se mogla ukrcati četiri člana posade koja su morala poletjeti iz Louisvillea sljedeći dan.Kako prenosi CNN, PR stručnjaci smatraju da je Munoz trebao ponuditi bezuvjetnu ispriku te da je njegova reakcija razočaravajuća.     "Isprika direktora bila je, u najboljem slučaju, mlaka, a u najgorem, pokušaj da se ignorira incident", komentirao je PR stručnjak Rupert Younger.