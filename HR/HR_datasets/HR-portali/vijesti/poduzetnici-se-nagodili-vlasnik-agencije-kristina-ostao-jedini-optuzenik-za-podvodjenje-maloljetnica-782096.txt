Ilustracija: Shutterstock IVICA JURIŠIĆ, vlasnik modne agencije Kristina, optužen da je organizirao prostituciju s maloljetnicama, ostao je sam na optuženičkoj klupi. Poduzetnici Lahor Magazinović i Slavko Gotovac, koji su bili optuženi da su koristili seksualne usluge maloljetnica, već su se ranije nagodili s Odvjetništvom na uvjetne kazne pa se sada sudi samo Jurišiću, koji osim ovog postupka na Županijskom sudu u Splitu, ima i suđenje za organizaciju prostitucije sa svojim punoljetnim manekenkama na Općinskom sudu u Splitu. Svjedokinje bez konkretnih saznanja Danas su svjedočile dvije djevojke iz agencije koje nisu imale konkretnih saznanja o predmetu optužbe. Nije došla jedna od onih koja ima neposredna saznanja pa će sud, ako se ponovno ne odazove pozivu, naložiti policiji da je dovede na raspravu. Djevojkama se usluga plaćala u novcu, a dobivale su i poklone. Na Općinskom sudu, u predmetu za podvođenje punoljetnih djevojaka, osim Jurišiću, sude i dubrovačkom HDZ-ovcu Marku Šačiću.