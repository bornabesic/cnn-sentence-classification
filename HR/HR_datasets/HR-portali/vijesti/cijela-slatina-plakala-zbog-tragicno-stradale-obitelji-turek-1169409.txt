Obitelj Turek, otac, majka i kći, koji su prije tri dana poginuli u stravičnoj prometnoj nesreći pokraj Bjelovara, danas su pokopani na groblju u Slatini. Kako pišu 24 sata, čak sat vremena prije pokopa rijeka ljudi u Slatini slijevala se prema groblju kako bi ispratili svoje sugrađane Stjepana Tureka (66), njegovu suprugu Marijanu (64) i kćer Slavicu (31). Kada je u 15 sati počeo pogreb, sa svih strana čuli su se jauci i zapomaganja.  Iza Stjepana ostali su sin i troje unuka, a Slavica je imala sina (9). U subotu je trebala proslaviti rođendan.  