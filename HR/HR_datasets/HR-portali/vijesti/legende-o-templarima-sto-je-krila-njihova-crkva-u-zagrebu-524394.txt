Najmisteriozniji red katoličke crkve - templari – u Zagrebu je, u samom srcu grada, na Novoj vesi, sve do ukidanja reda 1314. godine imao veliki hram, crkvu Svetog Zaharija. Sam pomen templara i danas potiče maštu, jer se uz templare vezuju neke od najuzbudljiviih legendi kršćanske povijesti.  Pehar iz kojega je Isus prema predaji pio na posljednjoj večeri, famozni Sveti gral, navodno je bio u posjedu ovoga, vrlo militantno organiziranog kršćanskog reda. Prema nekim predajama, koje je opširno ekploatirao Dan Brown u megahitu Da Vincijev kod, templari su bili čuvari Kristove krvne linije.  Krist je po toj teoriji navodno imao potomstvo s Marijom Magdalenom, koja je na Da Vincijevoj Posljednjoj večeri prikazana kao muškarac. Postoje i druge verzije tajne, među ostalim, navodno je i čuveno Torinsko platno s licem Krista bilo u templarskom posjedu.  Tajna Isusova podrijetla, uz brojne mistične obrede, pothranjivala je stoljećima nakon zabrane reda mitove o templarima, redu koji je na tlu Hrvatske, naročito na svjeverozapadu zemlje, imao brojne crkve i raspolagao golemim bogatstvom i ne manjim utjecajem. Cijeli je red, ognjem i mačem, uništen nakon edikta Pape Klementa petog. Templari, vrlo dovitljivi ljudi, majstori novčarskog poslovanja, pregrijali su se s investicijama – kriza je bila slična današnjoj – jer su velika sredstva isporučili nelikvidnom Filipu Lijepom (čije ime odmah asocira na životni stil nespojiv s kršćanstvom).  Filip Lijepi, naime, potrošio je silne milijune posuđene od templara, ali je novac tad imao pokriće u zlatu pa se dug nije mogao riješiti tiskanjem. Zato je Filip Lijepi pritisnuo Papu, pa su templari optuženi za herezu, krivovjerje, zastranjenja, nakon čega je značajan broj redovnika završio na lomači. Posljednji poglavar reda Jacques de Molay, također je spaljen. Crkva na Novoj vesi, u kojoj se zbivaju neki važni događaji u hit romanu o seksi vampirima, Mjesec boje krvi, čije je luksuzno izdanje od ovog tjedna na kioscima, ostala je u početnom obliku sve do 1786. godine kada je porušena, a na njenom mjestu izgrađena je današnja Crkva Sv. Ivana. No, mnogi ne znaju da su i danas u blizini crkve vidljivi kameni ostaci templara... O tajanstvenom redu i danas kruže brojne legende. Čitatelji koji žele doznati više, o templarima i njihovu značaju u Hrvatskoj, ali i o tajnama podzemnog Zagreba, odgovore mogu pronaći u knjizi Mjesec boje krvi,  u kojoj mladi junaci, Tina i Monkey, vode očajničku borbu s tajanstvenim silama koje neki nazivaju i vampirima. Postoje li doista ispod Zagreba mreže tajnih tunela, jesu li templari ostavili skrivene podzemne labirinte kroz koje se junaci knjige, Tina i Monkey, probijaju boreći se za život? Vode li podzemni tuneli s Nove vesi ravno u srce mističnih znanja, posljednjih tajni kršćanstva, borbe dobra i zla? Legenda o templarima i dalje živi... Najveći hrvatski tinejdžerski hit 21. stoljeća ovoga puta dolazi u luksuznom izdanju na više od 500 stranica. Ne propustite uzbudljivu priču o misteriju, ljubavi i borbi za moć. Knjiga je od 8. svibnja na svim kioscima po cijeni od samo 79,90 kuna. 