SAD je predugo čekao na reakciju u situaciji s Islamskom državom, misli bivši američki predsjednik iz redova Demokratske stranke Jimmy Carter. – Kao prvo, predugo smo čekali. Dopustili smo Islamskoj državi da prikupi novac, sposobnost, snagu i oružje dok je još bila u Siriji. Kada su prešli u Irak, sunitski muslimani nisu prigovorili zbog njihove prisutnosti te je trećina teritorija u Iraku napuštena – rekao je Carter za Star Telegram. Carter, koji je bio predsjednik od 1977. do 1981. godine, smatra da postoji mogućnost za uspjeh u borbi protiv militanata ako snage na terenu obave svoj posao nakon zračnih napada. Naglasio je da u Siriji takvih snaga u ovom trenutku nema. – Morate imati nekoga na terenu tko će usmjeravati naše projektile i pobrinuti se da su mete pogođene. Onda morate imati nekoga tko je voljan boriti se protiv ISIS-a nakon napada – rekao je Carter. Carter je rekao da je teško shvatiti koja je točno politika predsjednika Baracka Obame na Srednjem istoku. – Mijenja se s vremena na vrijeme – rekao je Carter, dodajući kako su dva Obamina ministra obrane nakon napuštanja svojih fotelja bili vrlo kritični zbog nedostatka pozitivne akcije kod Obame. >> Islamska država zauzela više od trećine Kobanija >> 'Užasno je gledati događaje u Kobaniju, ali to nije naš strateški interes'