Foto: Getty/Twitter  PRIČA o jučerašnjoj bizarnoj poruci američkog predsjednika Donalda Trumpa na Twitteru, u kojoj je izmislio nepostojeću riječ "covfefe", dobila je novi nastavak.  >> Trump je objavio potpuno suludu poruku na Twitteru, smije mu se cijeli svijet  >> Trump je obrisao poruku koja je zbunila cijeli svijet, pa iznenadio novom objavom  Naime, jučer je glasnogovornik Bijele kuće Sean Spicer na press konferenciji dobio pitanje o neobičnom tvitu Donalda Trumpa, koji je na službenom profilu američkog predsjednika stajao pet sati prije nego što je obrisan.  Obzirom da je očito nedovršeni tvit sadržavao riječ "covfefe", koja ne postoji u engleskom jeziku, svi svjetski mediji i društvene mreže jučer su pokušavali proniknuti u njezino značenje. Iako je prilično očito da se radilo o grešci u pisanju i prerano objavljenom odnosno nedovršenom tvitu, glasnogovornik Sean Spicer  odbio je priznati da je Trump pogriješio - pa čak i oko tako trivijalne stvari.  "Predsjednik i mala skupina ljudi znaju točno što je mislio", rekao je Spicer, na što su okupljeni novinari reagirali smijehom.