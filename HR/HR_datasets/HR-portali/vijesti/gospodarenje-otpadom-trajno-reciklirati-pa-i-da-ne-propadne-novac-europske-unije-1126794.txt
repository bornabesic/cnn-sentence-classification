Novi plan gospodarenja otpadom predstavljen je jučer užem krugu članica Hrvatske gospodarske komore. U Plan gospodarenja otpadom za razdoblje od 2016. do 2022. godine ugrađeni su principi tzv. kružne ekonomije koja podrazumijeva trajnu reciklažu resursa, i to tako da otpad postaje iskoristiva sirovina u svakom idućem proizvodnom procesu. Plan se temelji na hitnom podizanju razine svijesti društva na stupanj najnaprednijih europskih država koje gotovo 50 posto otpada razvrstavaju već u kućanstvima te ga recikliraju. Dosad planirani regionalni centri za mehaničko-biološku obradu otpada smanjili bi kapacitet, dok bi se ukupni sustav više oslanjao na reciklažna dvorišta, sortirne linije, centre za ponovnu oporabu, kompostišta, kućno recikliranje i podučavanje građana. Ministar zaštite okoliša i energetike Slaven Dobrović rekao je da je donošenje PGO-a uvjet za korištenje 475 milijuna eura iz Kohezijskog fonda.  >> Ne donese li se plan gospodarenja otpadom, gubimo pola milijarde eura iz EU fondova >> Bruxelles za Dobrovićev plan gospodarenja otpadom 