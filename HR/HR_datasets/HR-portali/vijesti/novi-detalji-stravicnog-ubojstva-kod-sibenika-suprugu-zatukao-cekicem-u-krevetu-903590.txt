Screenshot: Google Maps ŠIBENSKA policija jučer je službeno potvrdila kako za smrt 72-godišnje švedske državljanke, koja je srijedu pronađena mrtva u obiteljskoj kući u Dubravi, pored Šibenika, sumnjiči njezinog 68-godišnjeg supruga.  No, iako je žena ubijena čekićem i to višestrukim udarcima, u Županijskom državnom odvjetništvu nisu se odlučili za kvalifikaciju tog djela kao teškog ubojstva za što je propisana minimalna kazna 10 godina zatvora, već slučaj gledaju kao klasično ubojstvo za koje je zakonski propisano pet godina robije, piše Šibenik.in. Muškarac je suprugu ubio u spavaćoj sobi, a riječ je o paru koji se nedavno vratio iz Švedske.  Zbog opasnosti od ponavljanja kaznenog djela i utjecaja na svjedoke, sudac istrage Županijskog suda u Šibeniku prihvatio je prijedlog tužiteljstva za određivanje istražnog zatvora protiv 68-godišnjaka. Susjedi su još ranije rekli kako je par djelovao sasvim normalno te ništa nije upućivalo na to da bi moglo doći do ovog tragičnog događaja.