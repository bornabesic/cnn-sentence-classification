KARLOVAC - U prometnoj nesreći na državnoj cesti D 1 u Donjem Nikšiću u blizini Slunja oko podneva je poginuo 62-godišnji vozač osobnog automobila bosanskohercegovačkih registarskih oznaka, koji je prešao na suprotnu stranu kolnika i podletio pod kamion. Uzrok sudara još se utvrđuje, a po prvim informacijama karlovačke policije, u Donjem Nikšiću, u blizini Slunja, osobni automobil prešao je na suprotnu stranu kolnika i podletio pod kamion. Očevidom nije utvrđeno zašto se to dogodilo. Promet državnom cestom bio je prekinut od 12,15 do 15 sati. Teretna vozila i osobni automobili vozili su 500 metara obilazno lokalnom makadamskom cestom, nakon čega su se vraćali na državnu cestu.