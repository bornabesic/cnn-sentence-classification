Mnogo je primjera da nisu svi muškarci skloni varanju. Jedan od njih to je i javno pokazao, a pritom nije znao da će njegovo odbijanje zgodne plavuše završiti na internetu. Njegova djevojka prijavila se u emisiju ''To Catch a Cheater'' koja se snima u SAD-u, a kojoj je cilj otkriti muškarce koji bi prevarili svoje partnerice s potpuno nepoznatom ženom. I dok su brojni muškarci nasjeli na igru seksi plavuše, jedan je pokazao da ima i onih poštenih. Muškarac je tako sjedio na terasi restorana kada mu je prišla zgodna djevojka i upitala ga za pomoć. Počela je razgovarati s njim i otvoreno mu ponudila da se nađu. No, on joj je rekao da ima planove sa svojom djevojkom. No plavuša je bila uporna i svejedno mu ponudila svoj broj telefona. On je i to odbio i svojom reakcijom oduševio sve, a osobito svoju djevojku s kojom je dvije godine u vezi. Voditelj emisije na kraju je priznao kako ''uhvate'' mnogo takvih muškaraca koji ne bi prevarili, ali ih ne objavljuju jer su jednostavno – dosadni.  