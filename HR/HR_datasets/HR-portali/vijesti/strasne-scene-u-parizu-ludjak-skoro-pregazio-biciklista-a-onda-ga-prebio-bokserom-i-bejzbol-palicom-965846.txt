Foto: Screenshot YouTube FRANCUSKI biciklist Yoann Offredo (30), član belgijske momčadi Wanty-Groupe Gobert, napadnut je tijekom treninga u predgrađu Pariza i slomljen mu je nos i jedno rebro.  Offredo je napadnut bejzbol palicom i bokserom za vrijeme treninga po Chevreuseu na jugu Pariza.Francuz je trenirao s dvojicom kolega kada je na njih umalo naletio automobil. Vozač se zaustavio, a iz automobila je izletio putnik i palicom nekoliko puta udario nesretnog biciklistu. Policija je brzo stigla na mjesto incidenta i podnijela je prijave protiv napadača.  Offredu je slomljeno jedno rebro i nos, a ima još nekoliko masnica po tijelu. "Šokiran sam, 15 godina treniram biciklizam i ovako nešto nikada nisam doživio. Pokušao sam razgovarati s vozačem, no umjesto toga dobio sam udarac u glavu," kazao je francuski biciklist koji se pripremao za utrku "Četiri dana Dunkirka".