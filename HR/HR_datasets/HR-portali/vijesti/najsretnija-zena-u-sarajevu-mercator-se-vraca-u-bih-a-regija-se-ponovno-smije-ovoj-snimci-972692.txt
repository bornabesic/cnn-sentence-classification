Foto: FAH NAKON što su iz Agrokora javili da će najvjerojatnije vratiti Mercator u BiH, na društvenim mrežama ponovno je hit postala radijska snimka iz 2014. godine kada je Konzum zamijenio taj brend na razočaranje brojnih kupaca. Na snimci se čuje jedna posebno razočarana gospođa koja voditelju objašnjava svoje razočaranje te tvrdi da nikad neće ući u Konzum. "Zovem sa Dobrinje. Jel nam to nema više Mercatora? Ja u Konzum nikada neću ući. Nikad. Gledam sa balkona Mercator, i njihov znak su skinuli. Ja sam plakala. Volim Mercator. Dolazit ću u onaj gore Mercator veliki", objasnila je voditelju plačnim glasom. No, nakon što joj je on objasnio da svi Mercatori postaju Konzum, nesretna žena se potpuno slomila i briznula u plač. Mnogi se sada šale da je ova gospođa vjerojatno najsretnija žena u Sarajevu.