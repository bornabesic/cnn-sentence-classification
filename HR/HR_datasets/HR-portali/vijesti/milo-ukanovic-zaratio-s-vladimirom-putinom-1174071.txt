Manje od mjesec dana koliko je prošlo od izglasavanja parlamenta Crne Gore na Cetinju da ulaze u NATO bilo je dovoljno da se razbukta hladno-diplomatski rat između Podgorice i Moskve, sukob u kojemu se već sada smjenjuju, s obje strane liste nepoželjnih, međusobna protjerivanja, ekonomske sankcije... Zadržan na aerodromu Naime, nedugo nakon crnogorskog primanja u članstvo vojnog saveza, Rusija je zabranila ulazak u zemlju crnogorskom premijeru Dušku Mavroviću, predsjedniku crnogorske Skupštine Ivanu Brajoviću i lideru DPS-a Mili Đukanoviću. Da ovaj popis nije konačan, niti je potpuno objavljen, uvidio je bliski Đukanovićev suradnik Miodrag Vuković koji je pokušao ući u Rusiju. Zadržan je u zračnoj luci u Moskvi, i nakon deset sati ispitivanja, protjeran je natrag prvim letom u Tivat. Podgorička Pobjeda objavila je kako Rusija nema namjeru objaviti popis svih nepoželjnih Crnogoraca, no doznaju kako su u Rusiji nepoželjni svi članovi Vlade Crne Gore te svi zastupnici u tamošnjoj skupštini. Crna Gora odgovorila je na ovo stvaranjem liste nepoželjnih osoba na kojoj se nalazi 149 državljana Rusije i Ukrajine koji podržavaju “agresiju na Ukrajinu ili nasilnu aneksiju Krima”. Na ovoj listi nalaze se i prilično zvučna imena s međunarodne političke scene, pa u Crnu Goru više ne mogu ući ni potpredsjednik ruske Vlade Dmitrij Rogozni, glavni tajnik Savjeta sigurnosti Rusije Nikolaj Patrušev, predsjednik Čečenije Kadirov... Ipak, izvan liste ostala su “najkrupnija imena” poput samog predsjednika Putina ili ministra vanjskih poslova Rusije Lavrova... Očekivati je da će uskoro slijediti ruski odgovor i proširenje njihove liste nepoželjnih, ali i uvođenje dodatnih sankcija prema Crnoj Gori. Svaka treća tvrtka – ruska Kao najnovija članica NATO-a, Crna Gora očito izgara od želje za dokazivanjem i pokazivanjem novostečenog statusa. Veliki je to odmak u odnosu na stanje od prije nekoliko godina, u vrijeme dok je Milo Đukanović bezrezervno podržavao Moskvu, a ruski biznismeni i bogataši hrlili da u jednoj od najmanjih mediteranskih zemalja kupe nekretnine i osnuju tvrtke. Prema podacima crnogorskog zavoda za statistiku, od oko 4.500 tvrtki koje su tamo registrirane, njih 32 posto u vlasništvu je Rusa. Broj nekretnina koje Rusi posjeduju u Crnoj Gori teško je i procijeniti, no ruski jezik u Budvi gotovo se podjednako često čuje kao i crnogorski. Rusija je već počela sa sankcijama jer je nedavnoFederalna služba za nadzor zaplijenila 16.200 boca vina crnogorskog proizvođača “13. jul Plantaže”, jer su u 24 uzorka pronađen pesticid i plastifikatori. Kremlj je pozvao Ruse da ne idu na ljetovanje u Crnu Goru. Potom je i ova tvrtka stavljena na crnu listu i zabranjen im je izvoz u Rusiju. S druge strane, Crna Gora već neko vrijeme drži sankcije prema Rusiji, no neminovno je kako su ovim sankcijama više pogođene tamošnje tvrtke nego ruska privreda. Situacija na relaciji Đukanović – Putin se zaoštrava, i nitko ne može reći kako će doista ovaj spor koji se rasplamsava završiti, pogotovo ne pred turističku sezonu o kojoj Crna Gora ovisi. Do današnjeg dana, ruski predsjednnik Vladimir Putin bio je meta pet pokušaja atentata koji su spriječeni u fazi pripreme, potvrdio je ruski predsjednik poznatom redatelju Oliveru Stoneu. – Razgovarao sam o ovome i s Castrom dok je bio živ. Na njega je atentat pokušan preko pedeset puta. Znate li zašto nijedan pokušaj nije uspio? Rekao mi je zato što sam rješava i bira svoje osiguranje. Uostalom, sudbina svih nas je već uvelike određena. Kome je suđeno, toga će snaći. To kaže i stara ruska poslovica koja glasi: Kome je suđeno da ga objese, taj se zasigurno neće utopiti – ustvrdio je Putin u razgovoru sa Stoneom. Inače, sam Vladimir Putin u fizičkom je smislu vrlo spreman čovjek. Nosilac crnog pojasa u džudu, bio je agent KGB-a niz godina, u Rusiji i Istočnoj Njemačkoj.