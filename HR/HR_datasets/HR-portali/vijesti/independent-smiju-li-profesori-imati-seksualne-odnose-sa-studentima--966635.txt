Screenshot: YouTube NOVINAR portala The Independent Andy Martin nedavno je razgovarao je s profesoricom Laurom Kipnis, koja podržava seksualne odnose profesora i studenata. U nastavku prenosimo dijelove njegovog članka. "Laura Kipnis, profesorica na sveučilištu Northwestern u Chicagu, autorica je intrigantne knjige "Neželjeno udvaranje", u kojoj problematizira seksualnu paranoju i zbog koje joj sa svih strana prijete tužbama. Ona podupire pravo na seksualni odnos između profesora i studenata, iako nju samu to ne privlači. Zbog svojih stavova bi mogla završiti u zatvoru. Nesavršeni je junak njezine knjige Peter Ludlow, bivši filozof sa sveučilišta Northwestern, koji je trenutno u izgnanstvu u Meksiku. Prema Kipnis, više je štete učinjeno njemu, nego što je on naštetio drugima, a njegova je sudbina znak kulturne promjene. U njezino je vrijeme odnos između studenta i profesora bio uobičajeni seksualni skandali, a sada se na studente (osobito ženske) gleda kao na žrtve grabežljivih profesora. Prva epizoda Peter Ludlow, šarmantni razvedeni profesor, proveo je noć s Eunice Cho (to joj je ime dala Kipnis), svojom studenticom koja se bori s ocjenama i financijama, nakon što su cijelu večer posjećivali umjetničke galerije i kafiće. Prema dogovoru, iako su bili u istom krevetu, bili su potpuno odjeveni i vjerojatno nije bilo ni diranja. No, Cho se nedugo nakon toga pokušala utopiti, navodno zbog njega, i pokrenuta je istraga. Kipnis je uvučena u slučaj i primijetila je neke nedosljednosti. Prvo, Cho je tvrdila da ju je profesor tjerao da pije, što je nelogično jer iz svojeg iskustva Kipnis zna da nijednog studenta nikad nije trebalo tjerati na to. Zatim je malo čudno i to da Cho usred zime nije primijetila led oko sebe, nakon što je isplivala iz jezera Michigan i tako mokra šetala gradom čak cijeli sat. Na kraju se u slučaj uključila Joan Slavin, istražiteljica koja unaprijed pretpostavila mušku krivicu i koja je specijalizirana za zakonsku odredbu koja se bavi pitanjima spolne diskriminacije u obrazovanju. Druga epizoda Nola Hartley, 25-godišnja studentica, bila je u dugoj ljubavnoj vezi s Ludlowom, i imali su seksualni odnos. Nekoliko godina nakon prekida, kada se pojavljuje slučaj Cho, Hartley počinje tvrditi da je i ona u nekom trenutku bila "silovana". U tome je podupiru Profesor X, Ludlowov protivnik, Heidi Lockwood, "borac za seksualnu pravdu", Patricia Bobb, odvjetnica koja zastupa sveučilište, i niz ogorčenih studenata. A i Slavin se vraća. Kipnis je na Ludlowovoj strani i napad na njega naziva "lovom na vještice." Ona postavlja pitanje nisu li današnje žene prevelike "princeze u nevolji", koje se smatra previše bespomoćnima. I Kipnis je doživjela seksualno uznemiravanje, ali današnja "kultura silovanja" izjednačava silovanje s drugim vrstama lošeg ponašanja. Dodaje i da današnje žene trebaju vidjeti što im odgovara, a ne prebacivati krivnju na druge. Začudo, ona se tako i sama našla pod istragom i na meti studenata prosvjednika. No, odmalena se naučila boriti i nastavit će se zalagati za slobodu govora. Stanje na fakultetu podsjeća na islamski šerijat, gdje žene uvijek moraju biti zaštićene, ali se time i kontroliraju i sputavaju, a Kipnis tu ispada heretkinjom među feministkinjama. Slično se događa i u južnoj Africi i u Velikoj Britaniji", zaključuje Martin.