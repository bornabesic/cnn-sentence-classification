Ministarstvo poljoprivrede i treći put u svega nekoliko tjedana obavještava potrošače o povlačenju i opozivu salmonelozne piletine iz Brazila. U smrznutom pilećem fileu Super Frango, soljeno minimalno 1,2%, u pakiranju od 2 kg, LOT 0001, s datumima najbolje upotrijebiti do 11. prosinca 2018. te do 23. siječnja 2019. proizvođača Sao Salvador Alimentos iz Brazila, utvrđena je prisutnosti bakterije Salmonella spp., priopćili su iz Hrvatske agencije za hranu. Proizvod je na tržište stavila tvrtka Gidran iz Konjščine, a distribuirao Select Food iz Zagreba. Ista kategorija piletine istog proizvođača, samo s drugim rokovima trajanja, i nedavno je povučena s hrvatskih polica, javlja Večernji.