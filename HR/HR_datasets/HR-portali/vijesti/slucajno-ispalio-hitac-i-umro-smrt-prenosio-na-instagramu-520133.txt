Tinejdžer (13) iz Georgije umro je nakon što se slučajno upucao dok je pozirao s pištoljem i snimao se uživo na Instagram liveu. Malachi Hemphill iznio je smeće iz kuće i vratio se u svoju sobu. Nedugo zatim njegova majka je čula prasak, javlja Daily Mail. - Nisam znala je li pucanj iz pištolja ili nešto drugo, ali znala sam da nešto nije u redu. S kćeri je potrčala prema dječakovoj dobi i našla Malachija kako leži na podu u lokvi krvi. - Kći je vrisnila i rekla mi: Mama, isključi njegov mobitel! - ispričala je Shaniqua Stephens. Dječak je umro u bolnici u Atlanti. - Ova bol neće nikad nestati. Imao je samo 13 godina. Zauvijek će me progoniti slika Malachija kako leži mrtav na podu - dodaje majka. Oko 40 klinaca koji su ga gledali na Instagramu pojurilo je prema Malachijevoj kući da provjere što se dogodilo. Dječakova majka kaže da se njen sin nije ubio nego da je stradao nesretnim slučajem. Navodno je Malachija netko na Instagramu pitao zašto nema šaržer u pištolju, a nakon što ga je stavio, pištolj je opalio. Zasad nije poznato otkud dječaku pištolj, a nije isključeno da ga je nabavio preko prijatelja. Policija istražuje slučaj. Malachijev roditelji kažu da su pokušavali pratiti njegovu aktivnost na društvenim mrežama, ali da je dječak imao više profila na različitim patformama i da to nije uvijek bilo lako.Poučeni vlastitom tragedijom, apeliraju na ostale roditelje da drže svoju djecu pod nadzorom. Iako je ovo bio nesretan slučaj, maloljetnici i mlađi punoljetnici u Americi sve češće putem društvenih mreža prenose svoja samoubojstva. Tako je Nakia Venant iz Floride u siječnju  snimila svoju smrt. Istog tjedna, glumačka zvijezda u usponu  Frederick Jay Bowdy prenosio je samoubojstvo na Facebook liveu. Nekoliko tjedana kasnije, i 12-godišnja Katelyn Nicole Davis prenosila je uživo svoje samoubojstvo. 