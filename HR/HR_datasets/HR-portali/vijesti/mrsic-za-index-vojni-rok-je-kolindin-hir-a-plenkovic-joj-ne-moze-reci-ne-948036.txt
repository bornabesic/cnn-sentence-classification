Foto: FAH I DOK iz redova vladajućih ne prestaju stizati paušalni razlozi zbog kojih bi za hrvatsku mladež bilo dobro ponovno uvođenje obveznog vojnog roka, kritike takvim idejama također su sve glasnije.  >> VIDEO Građani o vojnom roku: "Ne osjećam se dužnim braniti državu koju su nam pokrali" >> Anemični Plenković zbog zdravlja nije mogao u vojsku, a hvali se aktivnim bavljenjem sportom Iz redova oporbe proteklih dana Plenkovića su prozvali zbog inicijative militarizacije hrvatskog društva te mu sugerirali da se umjesto toga pozabavi odlaskom mladih iz Hrvatske i stopom nezaposlenosti mladih. U razgovoru za Index, bivši SDP-ov ministar rada Mirando Mrsić kazao je kako bi sredstva koja bi se eventualno uložila u obveznu vojnu obuku mladih bila bolje iskorištena da se ulože za stipendiranje mladih i otvaranje radnih mjesta za njih. Mrsić: Neka se taj novac uloži u stipendiranje mladih "Ta ideja, to je hir predsjednice Kolinde Grabar-Kitarović, a predsjednik Vlade Plenković ne može reći ne tom hiru. Bolje bi bilo ta sredstva uložiti u stipendiranje mladih. Da mladi ljudi ostanu u Republici Hrvatskoj, i da nađu radno mjesto. Ovime se to neće postići, samo će se baciti novac", rekao je Mrsić u razgovoru za Index.