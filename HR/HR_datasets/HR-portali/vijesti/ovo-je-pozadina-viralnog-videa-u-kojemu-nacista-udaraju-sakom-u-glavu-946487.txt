Screenshot: YouTube  VJEROJATNO ste ga dosad već vidjeli - video od 27 sekundi u kojem bijeli nacionalist "alternativne desnice", Richard Spencer, dobiva udarac u glavu dok opisuje svoj Pepe bedž. Incident se dogodio tijekom inauguracije Donalda Trumpa, piše BuzzFeed.  >> Amerika danima raspravlja o tome je li u redu udariti nacista, a evo i odgovora  Snimka je pregledana stotinama tisuća puta te je postala mem. Također je pokrenula debatu o tome je li u redu udariti nacista.    Richard Spencer je obožavatelj Donalda Trumpa i bijeli supremacist koji traži pozornost, a široj javnosti postao je poznat prošlog studenog kad je predvodio publiku u salutiranju sličnom nacističkom pozdravu.  Video je čak natjerao i New York Times da to pitanje postavi čitateljima – je li u redu udariti nacista?  Snimateljica videa, Zoe Daniel, novinarka je iz Australije te je pokrivala prosvjede tijekom inauguracije. Intervju je počeo kad je Daniel primijetila kako Spencera udara prosvjednik.   Video pokrenuo debatu o nasilju  "Pričali smo sa ženom koju je pogodio suzavac, kad sam vidjela Richarda Spencera kako dobiva udarac. Upitala sam ga kako reagira na to da ga nasumični stranac napada na ulici, ali i što radi na prosvjedu. Dok smo razgovarali, maskirani ga je muškarac opet udario, ali ovaj put puno jače te se to vidi na snimci", prisjeća se Daniel.  Malo je iznenađena količinom pažnje koju je video prikupio na internetu, ali smatra da je video doveo do debate o nasilju. "Je li u redu udarati ljude na temelju njihovih uvjerenja? Udariti nekog sleđa ili sa strane je kukavički. U Australiji smo često mogli vidjeti kako mladići umiru od takvih udaraca", smatra Daniel.  Ljudi su se pitali je li Spencera uopće trebalo intervjuirati. Daniel smatra da je njihov posao razumjeti različite perspektive.   "Zato i razgovarate s tim ljudima koji imaju ta različita gledišta", rekla je Daniel.