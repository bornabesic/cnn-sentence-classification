Mnogi se pitaju stoji li iza Vrdoljakove objave neka posebna poruka Prvi čovjek HNS-a, Ivan Vrdoljak, u četvrtak je sudjelovao na prosvjedu za obrazovanje koji se održao u Zagrebu, a u noći s četvrtka na petak na svojem je Facebook profilu objavio intrigantan status. “Danas sigurniji nego ikad, na reformi obrazovanja lomi se budućnost Hrvatske. I to prava, izvorna reforma bez ideologije, nošena energijom i emocijom za budućnost, a pokretana strašću ljudi koji su je stvarali. Učinit ću sve što je u mojoj moći da krene što prije, makar mi to bilo zadnje što ću učiniti u politici”, napisao je Vrdoljak, a upravo zadnja rečenica upućuje na priču o koaliciji HDZ-a i HNS-a, smatraju neki. Podsjetimo, Plenković je HNS – u ponudio tri ministarstva i još dvije funkcije. Za Vrdoljaka premijer čuva mjesto potprerdsjednika Vlade za društvene djelatnosti, a vratit će i Borisa Jokića na čelo Kurikularne reforme. Osim toga, u petak se unutar političkih krugova može čuti da je spomenuta koalicija HNS-a i HDZ-a već gotova stvar. Primamljivu ponudu premijera Andreja Plenkovića Vrdoljak navodno nije mogao odbiti. Sva ministarstva smijenjenih Mostovih ministara, po ovom dogovoru, pripast će HNS – u. Izuzetak je MUP koji će zadržati HDZ. Kako je i očekivano, dogovor Vrdoljaka i Plenkovića ne prolazi bez sukoba unutar HNS – a. Osim onih koji svesrdno podržavaju predsjednika stranke i koaliciju s HDZ – om, postoji struja koja želi izbjeći parlamentarne izbore ali bez otvorene koalicije s  HDZ – om. Anka Mrak – Taritaš pak predvodi frakciju koja ni po koju cijenu ne pristaje na dogovor s HDZ-om, a podršku ima i od Vesne Pusić. Iako su strasti uzavrele može se čuti kako do raskola unutar HNS – a na koncu neće doći.