Foto: Twitter/FAH DONALD TRUMP jutro je objavio potpuno besmislenu poruku na Twitteru i apsolutno nikome nije jasno što je pjesnik njome htio reći. "Unatoč konstantnom negativnom" napisao je Trump u tvitu te dodao riječ "covfefe", koja ne postoji u engleskom jeziku. Točnije, nije postojala dosad jer se upravo pretvorila u jedan od najpopularnijih hashtagova na Twitteru gdje se ekipa brutalno sprda s Trumpom i njegovom tviteraškom katastrofom. "Make Covfefe Great Again", sprdaju se tviteraši na račun Trumpova predizbornog slogana, a uletilo je tu i mnoštvo drugih, genijalnih fora.