Bivši specijalac automobilom je uletio u terminal na zračnoj luci u Kazanju u Rusiji pa se vozikao po njemu dok su ga ganjali policajci. Bizaran prizor koji se dogodio u srijedu navečer snimile su nadzorne kamere, a vozač je identificiran kao bivši specijalac Ruslan Nurtdinov (40). Kako prenosi RT, Nurtdinov, koji je bio drogiran, priveden je na 15 dana u iščekivanju istrage. Na snimci se može vidjeti kako Nurtdinov Ladom Samarom iz nekoliko pokušaja probija ulazna vrata pa juri po terminalu dok policajci trče za njim, a pješaci mu se miču s puta. Na kraju autom opet probija vrata i izlazi iz terminala, nakon čega ga policajci konačno hvataju. U autu je pronađena marihuana. U suludom podvigu ozlijeđeno je nekoliko policajaca, a šteta se procjenjuje na barem 6 milijuna rubalja (oko 700.000 kuna).   >> Šokantna snimka: Rusko oklopno vozilo pregazilo vojnika koji je preživio nesreću >> Pretrpio teške ozljede: Tramvaj vukao mladića oko 500 metara