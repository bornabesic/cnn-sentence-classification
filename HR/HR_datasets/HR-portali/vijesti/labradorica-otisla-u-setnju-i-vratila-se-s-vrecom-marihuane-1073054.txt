Uobičajeni odlazak u šetnju crne labradorice Miley iz američkog Jones Countya u državi Mississippi završio je u najmanju ruku neobično. Miley se otišla prošetati po susjedstvu i obaviti nuždu kao što svakog dana radi, no ovog puta kući se vratila s vrećom punom marihuane, piše Huffington Post. Vlasnik je odmah pozvao policiju koja je utvrdila da je u vreći marihuana čija vrijednost na ilegalnom uličnom tržištu prelazi nekoliko tisuća dolara. Labradorica je dobila i službenu pohvalu policije čija istraga o vlasniku zabranjenog paketa još traje. – Izuzetno smo zahvalni našoj labradorici Miley koja se pokazala pravim borcem u borbi protiv kriminalaca. Istraga još traje jer imamo mali problem u dobivanju informacija od Miley kako bismo doznali kuda se šetala – u šali je izjavila glasnogovornica policije Allyson Knotts. 