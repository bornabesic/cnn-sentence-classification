I dok se svakodnevno nose sa stresnim situacijama tijekom kojih spašavaju ljudske živote, HGSS-ovci se na društvenim mrežama rado vole našaliti kad su aktualna zbivanja u pitanju. Odlučili su se tako osvrnuti i na uhićenje SDP-ovog zastupnika Tomislava Sauche i njegovu obranu u 'aferi dnevnice'. - Disleksični ili disgrafični u slučaju nezgode birajte #112. U to se ne računaju nezgode sa zakonom. Pazite na sebe i druge - poručili su. Kao što je poznato, Saucha je istražiteljima rekao da pati od disgrafije i disleksije te da su vještaci zasigurno zbog toga krivo protumačili da su potpisi na spornim putnim nalozima njegovi. On ih, naime, smatra krivotvorenima.