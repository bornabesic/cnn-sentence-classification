Foto: Hina  MINISTARSTVO gospodarstva, poduzetništva i obrta objavilo je danas Registar neporeznih davanja u 2016. godini donosi ažurirane podatke o naknadama koje su poduzetnici i građani obvezni plaćati i pokazuje da smo prošle godine na razne uhljebarine potrošili preko 9 milijardi kuna.   Temeljem prikupljenih podataka za 213 davanja, ukupno parafiskalno opterećenje poduzetnika i građana, u užem smislu, iznosi 9 milijardi kuna, što tereti 2,7 posto BDP-a.  Po prvi put se u registru nalaze i upravne pristojbe. Posebno su popisani pojedinačni iznosi tarifa upravnih pristojbi. Opterećenje temeljem upravnih pristojbi je na razini opće države u 2016. godini bilo 253 milijuna kuna. Popisano je 95 tarifnih brojeva upravnih pristojbi koje se odnose na 334 administrativne procedure.  547 nameta koje plaćamo 9,3 milijarde kuna  Sveukupno, imamo 547 nameta koji stvaraju opterećenje od 9,3 milijarde kuna odnosno 2,8 posto BDP-a.  Također, u registru nalaze i naknade koje pružatelji profesionalnih usluga imaju obvezu plaćati strukovnim komorama (upisnina, članarina i stručni ispit), te upravne pristojbe.  Iz Ministarstva najavljuju uspostavu web sučelja za komunikaciju s poduzetnicima i ostalom zainteresiranom javnošću vezano uz smanjenje i uklanjanje "neporeznih davanja" te prijavu prepreka slobodi poslovanja.   Do uspostave takvog web stranice pozivaju da im se prijedlozi šalju na mail: poslovna-klima@mingo.hr  Registar neporeznih davanja 2016 (.pdf)  Obrazac za prijavu neporeznih davanja (.docx)