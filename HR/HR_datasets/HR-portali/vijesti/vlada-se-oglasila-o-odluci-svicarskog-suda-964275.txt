Foto: Hina NAKON današnje odluke švicarskog suda u arbitraži između INA-e i Mol-a, oglasila se i vlada koja je u priopćenju prokomentirala cijelu situaciju. Priopćenje vlade prenosimo u cijelosti: "Republika Hrvatska je početkom veljače Saveznom sudu Švicarske podnijela tužbu za poništaj arbitražnog pravorijeka u predmetu RH v. MOL koji se vodio prema arbitražnim pravilima UNCITRAL-a.  Republika Hrvatska je također zatražila odgodu izvršenja pravorijeka dok se ne odluči o osnovanosti podnesene tužbe. Odlukom Saveznog suda Švicarske od 12. travnja 2017. odbija se zahtjev Hrvatske za suspenzivnim učinkom, odnosno odgodom izvršenja pravorijeka od 23. prosinca 2016.  U Odluci je istaknuto kako ista nema utjecaja na odluku o osnovanosti podnesene žalbe od strane Hrvatske.  Odluka povodom tužbe za poništaj arbitražnog pravorijeka se očekuje naknadno", poručili su iz vlade.