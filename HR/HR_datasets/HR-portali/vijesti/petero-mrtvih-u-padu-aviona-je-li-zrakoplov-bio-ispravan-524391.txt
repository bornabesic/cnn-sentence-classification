Dan nakon što je u blizini Mostara pao sportski avion u kojem je stradalo petero ljudi, među kojima troje djece, još uvijek nisu poznate sve okolnosti ove velike tragedije. Nadležni se pouzdaju u istragu koja je u tijeku: - Jedino što u ovom trenutku jest da izrazim sućut obiteljima stradalih. O uzrocima nesreće nemam što govoriti, to će istraga pokazati – Jurica Kolobarić, predsjednik Aerokluba Mostar.  Duboko žaljenje zbog nesreće izrazio je i Soniboj Sabo, član istoga kluba i sin Otona Sabe, osnivača. Ni on nije želio nagađati o mogućim uzrocima nesreće. - Tužiteljevo Bosne i Hercegovine je preuzelo ovaj predmet, naši tužitelji su članovi komiteta za zračnu sigurnost i obučeni su za rad u ovakvim situacijama. Nažalost, ovo je velika tragedija i izražavam sućut obiteljima u ime Tužiteljstva. O uzrocima nesreće ne možemo govoriti, osim da je pet ljudi stradalo – kazala je Gordana Tadić, glavna tužiteljica Tužilaštva BiH.  Dodala je i kako je ovo jedna od najvećih avionesreća u povijesti države.  - Jučer je obavljen bio obavljen dio očevida, no prekinut je jer se pod takvim uvjetima nije moglo raditi. Danas se nastavlja dalje, danas će biti izvršena obdukcija poginulih, a eksperti će utvrditi tehničke karakteristike zrakoplova i njegovu ispravnost. Mi ćemo nastaviti svoj dio posla, tu su razne istražne radnje, odnosno saslušavanje svjedoka – kazala je Tadić koja nije željela otkriti koliko uopće imaju svjedoka s obzirom da su najbliži objekti prilično udaljeni od mjesta nesreće.  