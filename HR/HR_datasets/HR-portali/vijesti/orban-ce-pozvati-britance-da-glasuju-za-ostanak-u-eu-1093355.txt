Jedan od najvećih euroskeptičnih čelnika, mađarski premijer Viktor Orban, pokreće kampanju u britanskim medijima u kojoj će pozvati Britance da na referendumu u četvrtak glasuju za ostanak svoje zemlje u EU, kazao je u nedjelju njegov glasnogovornik. Orban će se direktno obratiti britanskim glasačima putem objava u novinama i pridružiti se nizu europskih čelnika i institucija koji zagovaraju ostanak Britanije u Uniji. "Iako smo s puno strana i u puno navrata optuženi da smo protueuropski nastrojeni, ovo je potvrda da je Mađarska predana ideji Europske unije", kazao je Zoltan Kovacs. Orban se nakon dolaska na vlast 2010. u više navrata sukobio s Bruxellesom oko fiskalne reforme ili političkih poteza koji idu protiv struje.  Po riječima Kovacsa, u Ujedinjenom Kraljevstvu radi oko 250.000 do 300.000 Mađara. >> 'Mađari imaju jednu staru želju, a ta je da Srbije što prije uđe u EU' 