Screenshot: RTL ZVONIMIR i Bruno mladenci su koji će ovu subotu sklopiti istospolno partnerstvo u Zagrebu, a ceremonija će bez sumnje biti najglamuroznije vjenčanje u Hrvatskoj, piše RTL. Ono po čemu je njihova priča posebna je to što će umjesto darova od gostiju tražiti donacije za Fond kojim će financirati mlade umjetnike. "Sve je spremno, mi smo svakako spremni i naši dragi gosti se vesele, tako da mislim da će biti odlično", rekao je mladoženja Zvonimir Dobrović. "Ruku za ruku mi ide taj momenat sklapanja ljubavi zajedno s drugima i onda pomaganje kroz to", rekao je drugi mladoženja, Bruno Isaković. Zvonimir je umjetnički direktor Queer Zagreb festivala, a njegov zaručnik Bojan nagrađivani plesač i koreograf. Mladenci su rekli da je sve spremno, a odijela za svadbu sašila im je bivša radnica Kamenskog. Detalje proslave zadržali su za sebe, a ceremonija će se održati na krovu Muzeja suvremene umjetnosti. Policija je vjenčanje proglasila događajem visokog rizika. "To je neka mržnja kojom se više ne bavim, koju sam prerastao", rekao je Bruno.