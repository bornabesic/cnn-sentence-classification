Kralj masovnih prijevara, predsjednik Vlade Srbije, Aleksandar Vučić, bjesomučnom je propagandom uvjeravao  javnost kako  je on najpošteniji čovjek na svijetu, da su se protiv njega zavjerile mračne sile, i da mu je glava na panju jer je krenuo s borbom protiv korupcije. Boljim poznavateljima lika i djela sada već izabranog predsjednika Srbije to mami gorak osmijeh na lice, jer istina je sasvim drukčija Aleksandar Vučić je postao novi predsjednik Srbije – apsolutni vladar – Nikola Pašić, Slobodan Milošević i kralj Aleksandar u jednoj osobi. Vučić će s pozicije predsjednika upravljati cijelom Srbijom u maniri ”drugoaprilske diktature” i nikad siromašnijem narodu prodavati bajke. Njegova pozicija mu ne daje velike ovlasti koje će on kompletno uzeti iz sjene  i amnestira ga od odgovornosti za bilo koji loši rezultat ili krivi potez. Za to će biti ”krivi” njegovi pijuni, koje će autoritarnošću  koju uživa u svojoj stranci postaviti prije nego prisegne za predsjednika Republike. Vjerojatno će u novu vladu, na neko manje bitno ministarsko mjesto, staviti sina još uvijek aktualnog predsjednika Tome Nikolića. Nikolića je eliminirao iz ove predsjedničke utrke i ušutkao ga s 12 milijuna eura. Kao i Vojislava Šešelja i to netom nakon prošlogodišnjih parlamentarnih izbora, kako mu Šešelj i njegovi ne bi radili probleme u Parlamentu. Kako se velikom lovom može kupiti i ”ljuto srpstvo” i svi mogući mitološki principi kojim se to srpstvo  brani – Šešelj u ovoj iznimno prljavoj kampanji nije ružnog slova kazao o Vučiću, svom političkom ”sinu” koji je izrastao na bujonu njegove četničke stranke. Za predsjednika Vlade, najizvjesnije će Vučić postaviti Nikolu Selakovića, bivšeg ministra pravde, koji pripada krajnje radikalnom četničkom krilu Vučićeve stranke, koja je postala ogroman kontejner raznoraznog otpada. Selakovića ‘pripremili’ za funkciju premijera Selaković je iz Užica iz  istog mjesta iz kojeg je i Draža Mihailović. Pod kraj veljače su ga i oženili kako bi ga pripremili za novu funkciju premijera i to s Milicom Stojanović, Dačićevom bivšom suradnicom u Ministarstvu vanjskih poslova. Riječ je o političkom braku, jer prema informacijama iz srbijanskih političkih krugova – Selaković je navodno gay (kao i Šešelj uostalom, samo što Šešelj to i priznaje). Najveća ”vrlina” Nikole Selakovića je da je beskrajno odan Vučiću i sve njegove ”zapovijedi” će bespogovorno izvršavati, a ni jednu Vučićevu odluku neće dovoditi u pitanje. Kao kandidat za premijera, spominjao se i Ivica Dačić – ”mali Sloba”. Ali od toga ništa, on ima komotnu poziciju kao ministar vanjskih poslova, a Vučiću će u predstavi za javnost služiti kao ”loš policajac”, dok je Vučić sebi namijenio ulogu ”dobrog policajca i kozmopolita”. Uloge su podijeljene između njih dvojice, otprilike kao i između Borisa Tadića i Vuka Jeremića, svojedobno. Dačić će svoju potporu Vučiću naplatiti eventualno još kojim ministarskim mjestom za nekoga iz svoje socijalističke stranke – koalicijskog partnera ”svemoćnog” Vučićevog SNS-a, čije članstvo čini gotovo desetinu stanovništva Srbije. Jedino što je Vučić rekao u govoru u izbornoj noći, a da nije slagao, bilo je to da je SNS najveća stranka na Zapadnom Balkanu. Pitanje je samo, do kada će biti rok trajanja Aleksandra Vučića, zapakiranog u ambalažu europejca? Amerika s njim taktizira zbog Kosova, ali ga ni približno ne podržava kako to sugeriraju srpski mediji pod njegovom kontrolom, koji su jednu najobičniju ”default” zahvalu Donalda Trumpa na čestitci koju je uputio svima koji su mu čestitali, napuhali u Trumpovu veliku potporu Vučiću. Kralj masovnih prijevara, predsjednik Vlade Srbije, Aleksandar Vučić, bjesomučnom je propagandom uvjeravao  javnost kako  je on najpošteniji čovjek na svijetu, da su se protiv njega zavjerile mračne sile, i da mu je glava na panju jer je krenuo s borbom protiv korupcije. Boljim poznavateljima lika idjela izabranog predsjednika Srbije, to mami gorak osmijeh na lice. Jer istina je sasvim drukčija. Srpska napredna stranka je nakupina višestrukih prevaranata i političkog otpada. Srbija je njima  danas kontaminirana i prijeti joj kolaps pod diktaturom opsjenara koji  je pod kontrolu stavio  sve institucije, od lokalnih do republičkih. Tajna služba BIA je njegova privatna tajna  policija – involvirana u sve segmente života u Srbiji. Miljenica Aleksandra Vučića je Dijana Hrkalović, koja je iz BIA-e ‘’detaširana’’ u MUP, kako bi kontrolirala ministra dr. Stefanovića i protuzakonito pratila i progonila društvene aktiviste, sindikalce i novinare. Aleksandar i Andrej Vučić pljačkaju Srbiju Vučićeva politika nije takva  postala preko noći. On je godinama u svom bliskom okruženju, za prijatelje, kumove i suradnike, imao osobe s kriminalnim dosjeima. Bili su mu privlačni, jer je u njima vidio utjelovljenje  moći i novca – onoga za čime je on žudio i što mu je bio krajnji cilj. Ta i takva ‘’ekipa’’ je u temeljima  Srpske napredne stranke, kojom danas Vučić upravlja. Bliskost Srpske napredne stranke i organiziranog kriminala datira, dakle, od samog osnivanja, pa i prije toga. Na njihovoj listi kandidata za Skupštinu, našao se svojedobno  i Slaviša Kokeza, jedan od članova novobeogradske grupe narko-dilera koja je financirala Vučićevo političko napredovanje, još dok je bio član Srpske radikalne stranke. Kokeza je, inače, na izborima 2012. godine bio 104. na listi Srpske napredne stranke i predstavljen je kao „privatni poduzetnik’’, što je dobrim poznavateljima beogradske narko-scene bilo presmiješno.. Taj “kandidat” SNS-a, došao je iz kriminalne grupe koja je u MUP-u Srbije bila poznata po ubojstvima, silovanjima, razbojništvima, iznudama, krađama automobila, trgovini narkoticima… Usprkos tome što je Kokeza zbog svojih kriminalnih aktivnosti više puta uhićen, Vučiću je njegov novac dobro došao u vrijeme puča kojeg je organizirao u svojoj bivšoj Šešeljevoj – Srpskoj radikalnoj stranci. Uostalom, novac je primao i od svakog drugog tko bi mu ga ponudio, pa čak i od svog najljućeg  političkog protivnika, Dragana Đilasa, s kojim je u zemunskom restoranu “Kontakt”, prilikom osnivanja SNS-a, planirao “financijske strategije” za zajedničku budućnost SNS-a i Demokratske stranke. Đilas je vrlo dobro znao, da Vučić priznaje samo moć novca! Tako je, uz pomoć podzemlja i kavane, nastala Vučićeva politička strategija, koja živi i uspjeva rasti na nedokazanim optužbama protiv izmišljenih neprijatelja, na trgovini prljavim informacijama i iznudama s pozicije vlasti i moći. Tijekom kampanje, u američkom “Washington Postu” je objavljen ozbiljan tekst o obiteljskom “biznisu” Aleksandra Vučića, firmi kojom on i njegov brat Andrej  sa “suradnicima” pljačkaju Srbiju. Kako bi ušutkao medije i to ekspresno, Vučić je izbacio priču o Nataši Jeremić, poznatoj srpskoj novinarki i supruzi Vuka Jeremića, njegovog protukandidata na predsjedničkim izborima, kao glavnoj “mafijašici” koja kontrolira narko-tržište u Srbiji. Uz optužbu za ubojstvo koju je “tovario” Slobodanu Jankoviću, također protukandidatu i bivšem pučkom pravobranitelju – to je još jedna monstruozna laž. Andrej Vučić, zvan “princ” nije nepoznat ni srpskoj policiji ni međunarodnim sigurnosnim snagama. Andreja Vučića čuvaju vojne jedinice “Kobre”! Na dan gay-parade, otvoreno je provocirao niški  odred Žandarmerije, govoreći im: “Rasformirat ću vam jedinicu!” i “Znate li vi, tko sam ja?” Krajem osamdesetih i početkom devedesetih godina, Andrej i Aleksandar Vučić su  išli na sve utakmice “Crvene Zvezde” u nadi da će se nekako približiti Željku Ražnjatoviću-Arkanu i njegovim batinašima sa stadiona. Andrej se nudio  svim tadašnjim “Zvezdinim” navijačkim vođama – Vladimiru Šaviji, Velibor Dunjiću, Draganu Gagi Vasiću – koji ga nisu prihvaćali. Vučić – Merkel – Putin… Andrej Vučić se, prema tvrdnjama njemu nekada bliskih ljudi, uz pomoć moći brata Aleksandra, zadnjih godina osvetio barem dvojici njih – Dunjiću i Vasiću. Isti izvori, njemu nekad bliski, tvrde da on stoji iza njihovih likvidacija. Andrej je, zapravo, na sebe preuzeo ulogu glavnog nasilnika i batinaša koji zastrašuje članstvo SNS-a po  Srbiji, reketira gospodarstvenike, pljačka državne i društvene  tvrtke i provodi samovlast. Andrej Vučić je službeno  zaposlen u Zavodu za izradu novčanica i kovanog novca na Topčideru, a vlasništvo nad stotinama firmi se ne računa. Topčiderskom “tvornicom novca” rukovodi Andrej Vučić, iako nije njen direktor. Dolazi u blindiranom automobilu, s pratnjom, kao da je predsjednik SAD-a u najmanju ruku. U diplomatskoj noti koja je iz Washingtona i Bruxellesa stigla u Vladu Srbije, ime premijerova  brata stavljeno je u prvi plan. Andrej je tiskao akcizne markice, bez da ih je registrirao, koje je u vrijednosti od jedne milijarde, prodao za 600 milijuna eura Albancima, pripadnicima duhanske mafije. Riječ je o enormnoj svoti novca dobivenoj u gotovini. Takve u Americi FBI  danonoćno nadgleda, dok ne uđe u trag novca. S takvim novcem, koji je izvan svake institucionalne kontrole, može se naručiti ubojstvo svakog čovjeka na svijetu, srušiti gotovo svaka vlada,  čak i stabilnih država. Andrej Vučić s bratom premijerom uživa zaštitu države i nitko mu ne može ništa. U Albaniji, na Kosovu i u Makedoniji, s Albancima razvija poslove i u trgovini narkoticima. Kartel Andreja Vučića je među najsnažnijim na Balkanu, jer ima logističku podršku i zaštitu srpske policije i tajnih službi. U Beograd je prošloga rujna došao državni tajnik Ministarstva vanjskih poslova Njemačke, sa šefom njemačke kriminalističke policije, kako bi nadgledali uhićenje  narko-dilera u Beogradu. Prethodno je njemačka krim-policija mjesecima utvrđivala tko su članovi kriminalnih narko-bandi u Srbiji. Andrej Vučić je bio na prvom mjestu… Sve to, međutim, nije spriječilo Angelu Merkel da Aleksandra Vučića ustoliči za novog srpskog ‘’vožda’’. Ona ga jednostavno – obožava. Ostavlja takav dojam. Vučićev izbor je Bruxelles, potpuno nezainteresiran za Balkan, primio na znanje, a Merkel je osmislila novi koncept Zapadnog Balkana koji bi bio svojevrsna “mini Balkanska unija”. Pod Vučićevom palicom. Kao velika “bescarinska zona”, sigurno će dodatno olakšati “biznis” braće Vučić u BiH, Srbiji, Crnoj Gori, Makedoniji i Albaniji. Da bi se to provelo, Merkel je Crnoj Gori čvrsto blokirala pregovore s EU-om. Istodobno Vučiću pušta sve, jer preko njega ostvaruje svoje mostove s Putinom u cilju ostvarenja njemačkih ekonomskih interesa. Hrvatska je na to sve kao slijepa. A jedan od prioriteta Vučićeve vanjske politike po drugom  Memorandum SANU-a, je destabiliziranje Hrvatske. Njegove veze s hrvatskim političarima koji se pokušavaju reafirmirati – su poznate. Bivši premijer Milanović nije bio u krivu kada je to glasno detektirao. A Njemačka mu daje sve poluge kojima će to pokušati i ostvariti. 