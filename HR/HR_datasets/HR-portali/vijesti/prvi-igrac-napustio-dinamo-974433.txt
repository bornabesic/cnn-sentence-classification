Foto: Getty Images/Guliver Image LJETNI prijelazni rok za nogometaše počinje tek za mjesec dana, ali s krajem sezone klubovi su već dogovorili prve transfere. Iz zagrebačkog Dinama je dva dana nakon posljednje utakmice sezone već otišao jedan nogometaš.   Portugalac Goncalo napustio je Maksimir i potpisao za Aves na tri godine.   U ljeto 2014. Goncalo je stigao iz Estorila za 650 tisuća eura i pridružio se portugalskoj koloniji na Maksimiru, a tri godine kasnije odlazi zajedno sa sunarodnjakom Paolom Machadom. Obojici ovog ljeta istječe ugovor s Dinamom.   30-godišnji veznjak je u prvoj sezoni skupio 32 nastupa za "Modre" pod Zoranom Mamićem, prošle sezone upisao ih je 28, a ove nije dobio niti minute zbog teške ozljede koljena. Pridružen je drugoj momčadi s kojom je tek nekoliko puta zaigrao u 2. HNL, a nakon što mu Dinamo nije produžio ugovor, vratio se u domovinu potražiti novi klub.