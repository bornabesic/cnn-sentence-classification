Sa zagrebačkog Trga kralja Tomislava danas u 10 sati krenula je kolona građana koje je građanska inicijativa ''Hod za život'' okupila pod geslom ''Za život, obitelj i Hrvatsku''. Mnoštvo ljudi u koloni je zatim krenulo prema Trgu bana Jelačića, a predvodili su ih pater Ike Mandurić i Željka Markić iz udruge U ime obitelji. U povorci je prema procjenama policije sudjelovalo više od 15 000 ljudi. Uz Zagrepčane na Hodu za život sudjelovali su i stanovnici drugih hrvatskih gradova koji su autobusima te privatnim prijevozom stigli iz svih dijelova Hrvatske: Dubrovnika, Rijeke, Zadra, Siska, Vodica, Karlovca, Osijeka, Vukovara, Slavonskog Broda, Varaždina, Ogulina, Splita, Šibenika... Na Zrinjevcu im se pridružila i premijerova supruga Sanja Orešković s kćerima. - Svaka razborita osoba izabire život nad smrću. Zato sam podržala ovaj skup - rekla nam je Sanja Orešković. Predstavnici inicijative "Hod za život" željeli su upozoriti kako Hrvatska ima obvezu osigurati usklađivanje obiteljskog i profesionalnog života jer bračni parovi u Hrvatskoj, uglavnom iz ekonomskih razloga, u prosjeku imaju jedno dijete manje nego što bi željeli. „Moje je srce, na primjer, počelo kucati samo tri tjedna nakon začeda, prije nego je moja majka uopde znala da je trudna. I to isto srce i danas kuca u mojim grudima. Ove iste noge kojima smo danas hodali i ruke kojima smo nosili ove divne zastave počeli smo pomicati samo 6 tjedana, mjesec i pol dana nakon začeda. Hodom za život dijelimo sa ljudima oko nas znanstvene istine o životu svakog čovjeka i tražimo da društvo pomogne svakoj ženi u prihvadanju i brizi o njezinom sinu ili kćeri. 75 posto žena koje su imale pobačaj kao razlog navodi ekonomske razloge i pritisak okoline. To smatramo potpuno neprihvatljivim u jednom razvijenom društvu.“ naglasila je Hajdi Begović. "Mi u Hrvatskoj smo dobro društvo, solidarno živimo s našim starima i mladima, brinemo se jedni o drugima i ne želimo da nas netko uvjeri u suprotno. Mislim da je ovo početak nečeg predivnog. Što je Hrvatska bez Hrvata?", rekla je Begović. Slične inicijative poput "Hoda za život" se, prema njezinim riječima, organiziraju diljem svijeta, primjerice u Italiji, SAD-u, Velikoj Britaniji i Poljskoj. Begović je upozorila i kako je nužno pružiti konkretnu pomoć ženama koje razmišljaju o pobačaju iz ekonomskih razloga, zbog neinformiranosti ili pritiska okoline. Pristalice prava na izbor: Nećemo natrag na ilegalni pobačaj  Nasuprot toj inicijativi, istodobno se održavao i protestni skup u organizaciji novonastale građanske inicijative "Obrani pravo na izbor". Oni, pak, tvrde da žele upozoriti na medijske spinove neokonzervativnih inicijativa, kojima se želi ograničiti pravo žena na siguran medicinski prekid trudnoće.   "Samo u sekularnoj državi ravnopravnost je moguća", "Nećemo natrag na ilegalni pobačaj" samo su neki istaknutih transparenata zagovornika prava na pobačaj i aktivista udruga za ljudska prava koji su, uz glazbu uživo, održali govore naglašavajući kako žene moraju imati pravo na izbor. Koordinatorica inicijative "Obrani pravo na izbor" Bojana Genov rekla je da su se okupili oko poruke da pravo na kontrolu vlastite reproduktivne uloge mora ostati sačuvano. "Protiv smo onih koji žele zabraniti izbor i koji pod krinkom brige za obitelj napadaju obitelj jer im uskraćuje autonomnost i mogućnost odluke bez uplitanja drugih. Postojeći zakon, koji je na snazi nekoliko desetljeća, izrazito je dobar i moderan i treba ga zaštititi“, ocijenila je Genov te ustvrdila da je pravo na pobačaj i međunarodno regulirano pravo. Nataša Bajagić iz Centra za građansku inicijativu smatra kako se u Hrvatskoj manipulira statističkim podacima o broju prekida trudnoće kojih je, kaže, pet puta manje nego početkom devedesetih. "U 2015. godini obavljeno je 2.992 pobačaja, svjesni smo manjkavosti statistike ", kazala je Bajagić. Ispod pogledajte tijek događaja:  - Skupljaju se potpisi za to da se u EU brakom proglasi samo zajednica muškarca i žene te da svaka EU članica samostalno donosi zakone o braku i obitelji. - Na pozornicu je izašla Ivana Marić, a potom najavljen Jasmin Stavros. - Hajdi Begović, jedna od organizatorica. Srce mi je kao kuća. Ljudski život od začeća pa do smrti. Moja majka kad je saznala da je trudna moje srce je već kucalo. Zato smo mi ovdje! Čak 30 posto žena kad se vrati smanje joj plaću,a 20 posto se ne može vratiti na posao. Što je Hrvatska bez Hrvata - zakljucila je svoj govor. - Svaka razborita osoba izabire život nad smrću. Zato sam podržala ovaj skup - rekla nam je Sanja Orešković. - Alan Hržica je započeo Mišine evergreene. Svi pjevaju Slušaj majko moju pjesmu, ori se iz kolone Hoda za zivot Okupile su se stotine ljudi svih generacija, a među transparentima viđen je i onaj koji nabolje opisuje povod ove akcije: "Ne znam zakone, ali znam da imam pravo na život!" Kod hotela Palace glazbu su nadjačali zvukovi bubnjeva, a kolonu su dočekali antifašisti i feministkinje. Između dvije grupe stali su redari kako bi se izbjegli mogući sukobi. No, kad se mlada glazbenica Dunja Ercegović ispriječila koloni došlo je do naguravanja. Intervenirala je policija nakon čega je kolona nastavila put prema središnjem gradskom trgu.  Privedene su i Dunja Ercegović i još jedna protuprosvjednica. >> Organizatori: U povorci protiv pobačaja bit će i Sanja Orešković 