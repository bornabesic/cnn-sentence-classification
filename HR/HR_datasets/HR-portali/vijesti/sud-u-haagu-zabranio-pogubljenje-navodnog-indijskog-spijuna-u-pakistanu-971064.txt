Screenshot You Tube  INDIJSKE vlasti pozdravile su odluku UN-ovog suda za zaustavi pogubljenje Indijca kojeg su pakistanske vlasti optužile za špijunažu.   Suci Međunarodnog suda pravde jednoglasno su odlučili da Kulbhushan Sudhir Jadhav ne smije biti pogubljen dok oni ne donesu konačnu presudu u tom slučaju.   Jadhav je uhićen u nemirnoj pakistanskoj provinciji Balochistan u ožujkuprošle godine pod optužbom da je špijun Indijske obavještajne službe. Prošli mjesec vojni sud osudio ga je na smrt.   Indija inzistira da Jadhav nije špijun i da su ga pakistanske vlasti otele. Također, iz Indije stižu optužbe kako vlasti u Islamabadu krše Bečku konvenciju i ostale propise koji jamče ljudska prava. New Delhipozvao je sud da podhitno odgodi pogubljenje Jadhava dok pred sudom u Haagu ne završi pravna bitka.   "Pakistan će poduzeti sve potrebne mjere da osigura kako Jadhv neće biti pogubljen dok se u ovom procesu na donese konačna odluka", rekao je predsjednik suda Ronny Abraham, piše AFP.