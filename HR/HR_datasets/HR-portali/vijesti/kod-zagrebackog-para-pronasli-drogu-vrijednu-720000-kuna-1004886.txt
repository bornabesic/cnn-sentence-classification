Zagrebački policajci izveli su najveću ovogodišnju zapljenu sintetičkih droga u Hrvatskoj. U dva navrata od Domagoja S. (40) i Kristine P. (41) zaplijenili su drogu ukupne vrijednosti 620.000 kuna. Prva zapljena izvedena je u stanu Domagoja S. u Novom Zagrebu, kada je zaplijenjeno 690 grama amfetamina, 42 grama MDMA, 835 komada ecstasyja, 83 doze LSD-a, 13 grama hašiša i 10 grama marihuane, ukupne vrijednosti 120.000 kuna. U nastavku kriminalističkog istraživanja otkriven je još jedan stan u Trešnjevci kojim se koristila Kristina S. te je 9. svibnja temeljem naloga za pretragu suca istrage Županijskog suda u Zagrebu, pronađeno još 1089 grama MDA, 4.437 tableta ecstasyja, 640 doza LSD-a, 5096 grama amfetamina, digitalna vaga s tragovima, aparat za vakuumiranje s pripadajućim vrećicama za pakiranje i korespondencija. Vrijednost novozaplijenjene droge na narkotržištu iznosi više od 500.000 kuna, dok bi vrijednost oduzete droge u uličnoj prodaji dosegla i milijun kuna, tvrde u PU zagrebačkoj. Domagoj S., koji rabi invalidska kolica, otprije je poznat policiji po djelima povezanima s drogom. On i Kristina P. drogu su nabavljali iz Nizozemske, a dio zaliha su čuvali u hladnjaku. Nakon prve zapljene par je priveden pritvorskom nadzorniku, dok je nadležnom državnom odvjetništvu podnijeta kaznena prijava zbog osnovane sumnje u neovlaštenu proizvodnju i promet drogama. Nakon završene pretrage njezina stana, Kristina S. vraćena je u pritvor te će protiv nje biti podnijeto posebno izvješće kao dopuna prije podnesene kaznene prijave nadležnom državnom odvjetništvu. >> Dječak preminuo nakon konzumacije osvježivača zraka pomiješanog s duhanom >> 'Pao' diler (41) na Maksimiru: Paketiće heroina sakrio u ustima 