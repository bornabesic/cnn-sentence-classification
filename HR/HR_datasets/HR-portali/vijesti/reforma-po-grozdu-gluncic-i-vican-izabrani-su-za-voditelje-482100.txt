Baš me briga, idem na sve ili ništa. To je moja moralna odgovornost, pomislio sam, reforma mora ići dalje i prihvatio sam poziv ministra Šustara da budem voditelj, rekao nam je Matko Glunčić, docent s Prirodoslovno-matematičkog fakulteta u Zagrebu. Tako nam je ju četvrtak potvrdio da su on i Dijana Vican, rektorica Sveučilišta u Zadru, novi voditelji kurikularne reforme. Ministar obrazovanja Predrag Šustar, iako tehnički ministar, posljednjih mjesec dana intenzivno je tražio zamjenu dosadašnjem voditelju Borisu Jokiću. Mnogi su odbili, kaže Glunčić. Ministarstvo znanosti i obrazovanja priopćilo u četvrtak je kako je "pokrenulo postupak imenovanja povjerenstva čije će zadaće uključivati i analizu i provedbu ciljeva Strategije u dijelu ranog i predškolskog, osnovnoškolskog i srednjoškolskog odgoja i obrazovanja - ključnih za cjelovitu kurikularnu reformu". Glunčić koji je bio član radne skupine posljednjih tjedana bio je žestoki kritičar Jokića i reforme. Najviše je zamjerao što je reforma bila izdvojena iz ministarstva, a on će inzistirati da bude u sklopu ministarstva. No svejedno se nada suradnji s Jokićem i njegovoj pomoći. Iako je svjestan da već u rujnu, nakon novih izbora, može biti smijenjen, to ga ne brine. Dijana Vican, bivša državna tajnica u MZOS-u, prije nekoliko godina recenzirala je dokumente eksperimentalnog programa zdravstvenog odgoja udruge Grozd kojoj je na čelu tada bio Ladislav Ilčić iz sadašnjeg Hrasta. Oni su se žestoko protivili uvođenju zdravstvenog odgoja u škole prema kojem bi djeca učila o spolnoj i rodnoj ravnopravnosti. Rektorica Vican kazala je da je spremna sudjelovati u nastavku reforme. Bivši vooditelj stručne skupine Boris Jokić nije želio komenirati odluku ministra Šustara.      Ne ulazeći u ocjenu njihove stručnosti, osnovni problem je u kršenju procedure predviđene Strategijom u kojoj jasno piše tko vodi reformu. A i ne znam koja bi bila njihova zadaća kad radne skupine više ne postoje, kaže Neven Budak, voditelj Strategije za obrazovanje. Glunčić smatra da ih je tehnički ministar Šustar mogao imenovati bez javnog poziva jer ovakvu situaciju nitko nije predvidio. Dijana Cvitan kao državna tajnica MZOS-a zalagala se da se u naše škole uvede program zdravstvenog odgoja udruge Grozd.