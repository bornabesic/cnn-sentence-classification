Antonio Alvarez III, čovjek koji će u koncernu Agrokor biti zadužen za proces restrukturiranja kompanije, obratio se porukom svim zaposlenicima. Njegovo priopćenje prenosimo u cijelosti: 'Dragi i cijenjeni zaposlenici Agrokor koncerna, obraćam vam se kao glavni direktor za restrukturiranje. Nakon što me tvrtka imenovala, zajedno s timom iskusnih stručnjaka, preuzeli smo odgovornost za stabilizaciju financija i strateškog restrukturiranja Agrokor koncerna. Od trenutka preuzimanja ove vrlo odgovorne pozicije započeli smo provedbu svih ključnih procesa koji imaju za cilj osigurati stabilnost tvrtke. Ujedno činimo sve što možemo kako bi očuvali radna mjesta što mi je najvažnija zadaća. Na poslovima restrukturiranja već intenzivno radimo, a od velike je važnosti da se tijekom ovih procesa nastavi s normalnim poslovanjem, u čemu nam je najviše potrebna upravo vaša podrška. Mi smo ovdje da vam pomognemo, jer preuzimanjem svih poslova vezanih uz restrukturiranje vama omogućujemo da se posvetite vaše redovnom poslu i da ga obavljate najbolje što možete. Razumijemo kako ova situacija izaziva određenu nesigurnost, ali radeći svoj posao najbolje što možete upravo je i najbolji način da zajedno pomognemo da se Agrokor spasi. Pred svima nama su izazovna vremena, u tijeku je iznimno kompleksan proces, zbog čega vas molim za strpljenje i snagu. S naše ćemo strane biti apsolutno otvoreni za komunikaciju i vaša pitanja, koja ćete moći postaviti na e-mail adresi [email protected] Hvala vam na suradnji i razumijevanju.   Spasimo Agrokor zajedno!   Antonio Alvarez III, Glavni direktor za restrukturiranje Agrokora', stoji u priopćenju.