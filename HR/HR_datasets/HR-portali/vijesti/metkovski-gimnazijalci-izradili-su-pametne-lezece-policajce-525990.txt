Smart Speed Bump (SSB) naziv je pametnih ležećih policajaca koji su osmislili trojica gimnazijalaca iz Metkovića. Proizvod bi znatno poboljšao stanje na cestama unutar gradova tako što bi ometao brzu vožnju, ali i nagrađivao pravilnu jer bi se uklanjao vozačima koji poštuju brzinu. Izumitelji Božo Jovanović Bartulović, Ivan Pavlović i Frano Rajič, maturanti Prirodno matematičkog smjera, već su razradili plan poslovni plan u kojem je osnivanje tvrtke, financiranje, marketing i moguće kupce “SSB”-a, kako su nazvali i svoj tim. Do sada su izradili funkcionalan umanjeni model svog izuma. - Naš će pametni ležeći policajci nagrađivati vozače koji voze propisima tako da će se spustiti njima ususret. Onima koji voze preko ograničenja čini suprotno, ostaje kakav je, podignut, grub, u konačnici, štetan za auto kao i svaki drugi ležeći. Štoviše, pametnim ga čini i mogućnost spuštanja pri nailasku vozila hitne pomoći ili vatrogasne službe te im uštedjeti par sekundi koje mogu značiti nečiji život – istaknuo je Božo Jovanović Bartulović iz SSB tima. Ležeće policajce nudili bi gradskim upravama, a troškovi izrade jednog Smart Speed Bump stoje oko 7.000 kuna. Dakako, troškovi cijelog projekta u kojem bi ovi srednjoškolci pokrenuli tvrtku i marketinšku kampanju mnogostruko su veći, a novac bi namaknuli od sponzora, EU fondova, putem Crowdfunding kampanje, preko poticaja Zavoda za zapošljavanje te kredita od HBOR-a. Izrađeni prototip SSB-a ima ultrazvučne senzore koji bi u konačnom produktu zamijenio pravi radar za brzinu, konstrukcija je od polikarbonata, a mozak svega je pristupačni mikrokontroler Arduino. - Arduino nalazio bi se zajedno s ostatkom elektroničke opreme unutar svojevrsnog malog stupa na kolniku odmah pored ležećeg policajca. Već smo sastavili funkcionalan prototip ove ideje, povezavši Arduino s ultrazvučnim senzorom, servomotorom i internetom. Ultrazvučni senzor mjeri brzinu gibanja nadolazećeg auta, a o ograničenju brzine Arduino određuje hoće li servomotor spustiti ležeći policajac ili ne. Kasnije će ulogu servomotora igrati stvarni motor povezan na gradsku strujnu mrežu. Pored osnovnih funkcija, konačni proizvod imao bi dodatnu funkciju bilježenja gustoće prometa putem aplikacije koja bi se svaki pola sata slala na server – dodali su ovi poduzetni gimnazijalci koji sa svojim izumom nedavno zavrijedili drugu nagradu na petom po redu natjecanju Ideja godina.