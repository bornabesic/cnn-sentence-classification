U ponedjeljak navečer oko 20.15 sati u prometnoj nesreći u ulici Braće Radića u Strmcu Podravskom, ozlijeđena je 13-godišnja djevojčica. Ona se vozila biciklom lijevom stranom kolinika bez zaštitne kacige i bez pratnje osobe starije od 16 godina. U raskrižju s Trgom svetog Nikole, započela je skretati ulijevo u trenutku kada je Trgom autom naišla 20-godišnja vozačica. Maloljetna biciklistica je udarila biciklom u prednji dio auta te izgubila nadzor nad biciklom. Pala je na kolnik te joj je pomoć pružena u varaždinskoj bolnici. Ozljede za sada nisu okvalificirane.