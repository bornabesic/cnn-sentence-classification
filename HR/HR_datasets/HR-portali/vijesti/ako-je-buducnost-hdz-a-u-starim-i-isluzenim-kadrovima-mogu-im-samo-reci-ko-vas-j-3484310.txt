Predsjednik Kluba zastupnika Mosta Ivan Kovačić u izjavi za HRT pojasnio je svoju raniju izjavu Slobodnoj Dalmaciji o raskidu suradnje s HDZ-om na nacionalnoj razini, nakon što je na čelo lokalnog ogranka te stranke u Omišu iznova zasjeo nekadašnji gradonačelnik Ivan Škaričić. - Ukoliko ljudi koji su 20 godina bili na određenim funkcijama, kao što je gospodin Škaričić u Omišu, su oni ljudi koji su spremni raditi reforme na nacionalnoj razini, koji su spremni voditi HDZ ovdje u Omišu, ja smatram da to nisu oni ljudi koji su trebali biti, da ima novih, trebali bi doći novi, mladi, pametni ljudi, a ne stari i isluženi kadrovi, kompromitirani kadrovi - kazao je Kovačić. Novinarka ga je pitala što to zapravo znači. 'Vi se povlačite iz suradnje s HDZ-om na nacionalnoj razini? Svašta se špekulira', zanimalo ju je. - Ja sam danas govorio isključivo u svoje ime, smatram da u HDZ-u ima mladih, poštenih, normalnih intelektualaca koji su spremni raditi sve ono o čemu smo pričali do sada. Ali kažem, opet, ukoliko je budućnost HDZ-a u starim i isluženim kadrovima, onda mogu samo reći: 'Ko vas je*e!' Kovačić je ovu izjavu dao neposredno uoči izvanredne press konferencije na kojoj je čelnik Mosta Božo Petrov izjavio da razumije njegovu ljutnju te da je uvjeren da će i dalje podržavati Most. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!