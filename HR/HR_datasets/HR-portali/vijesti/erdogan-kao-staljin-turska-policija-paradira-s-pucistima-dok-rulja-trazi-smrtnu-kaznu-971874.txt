Screenshot: FacebooK TURSKA je danas počela suđenje stotinama osumnjičenih za pokušaj puča prošle godine u teatralnom stilu koji podsjeća na najgore montirane procese bivšeg Sovjetskog Saveza - ili današnje Sjeverne Koreje. Kako javlja BBC, a neuspjeli pokušaj državnog udara u srpnju prošle godine sudit će se 221 osumnjičenom, od kojih su većina visoko rangirani vojni časnici. Najistaknutiji među njim je bivši zapovjednik zrakoplovstva Akin Ozturk, Optuženike je turska policija uparadirala u za tu priliku izgrađenu sudnicu u blizini Ankare jednog po jednog, dok je rulja. Svakog optuženika u lisicama pratila su dvojica policajaca, dok je okupljena rulja, "oboružana" turskim zastavama, transparentima i omčama za vješanje, skandirala tražeći smrtnu kaznu za navodne pučiste - iako turski zakon ne predviđa smrtnu kaznu. Uhićeno 47 tisuća navodnih gulenista Navodni organizator puča, klerik Fethullah Gulen, ipak se još uvijek nalazi van dosega turskog pravosuđa, koje je pod sve većom kontrolom vlasti predsjednika Recepa Tayyipa Erdogana i njegove stranke AKP. On se, naime, još uvijek nalazi u egzilu u SAD-u, unatoč zahtjevu Turske za njegovim izručenjem. Sam Gulen negira da je imao ikakvu ulogu u organizaciji puča. Erdogan je, podsjetimo, uveo izvanredno stanje nakon neuspjelog puča koje je još uvijek na snazi te proveo masovne čistke državnih institucija. Preko 100 tisuća javnih službenika otpušteno je sa fakulteta, škola, policije i pravosuđa, dok je više od 47 tisuća ljudi uhićeno zbog navodne povezanosti s Gulenovim pokretom kojeg Turska naziva Gulenističkom terorističkom organizacijom (FETO). Erdogan već najavio vraćanje smrtne kazne Erdogan je također najavio ponovno uvođenje smrtne kazne za osuđene pučiste, iako je Europska unija zaprijetila Turskoj zaustavljanjem pristupnog procesa u slučaju da to napravi. Zahvaljujući drastičnom proširenju predsjedničkih ovlasti koje je dobio nedavnim referendumom o ustavnoj reformi, Erdogan će lakše ostvariti svoj naum. Optužbe za navodne pučiste uključuju i ubojstvo 250 civila. Prvo suđenje nakratko je prekinula majka jednog od ubijena koja se nalazila u sudnici, Saliha Arikan, vičući: "Ubijte ubojice mog sina! Vratite mi mog sina!" Za to vrijeme, dvoje otpuštenih učitelja, Nuriye Gulmen i Semih Ogazkca, štrajkaju glađu već 75 dana. "Želimo naše poslove natrag" Nismo se predali i nikad nećemo!", tvitala je Gulmen u nedjelju, nakon što ih je policija privela.