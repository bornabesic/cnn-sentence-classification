Premijer Tihomir Orešković posjetio je danas tvrtku Rimac Automobili te se oduševio onim što je vidio.  – Nisam znao što očekivati, a gospodin Rimac me baš iznenadio. Putujući svijetom vidio sam svakakvu tehnologiju. Ovo je čudo, vrhunska tehnologija. Tu sam danas vidio i inovaciju. U Hrvatskoj često pričamo o tome da ne vidimo gospodarski duh, a ovdje sam ga danas vidio 120 posto. Čestitam gospodinu Rimcu kao nekome tko ima viziju i kroz trud i ljubav radi odličan posao. Na njegovu primjeru vidimo da jedan plus jedan može biti tri. Od Vlade ima podršku. Ovo je budućnost – rekao je premijer, piše HRT.  Mate Rimac je pak sretan što je premijer Orešković došao u njegovu tvrtku.  – Drago mi je da je premijer došao vidjeti svojim očima što se može napraviti u Hrvatskoj. Ima mnogo primjera, a mi smo jedan od njih. Iz garaže do tvrtke koja ima 150 ljudi – kazao je Rimac. >> Orešković o pregovorima sa sindikatima: Možda ćemo trebati stegnuti, ali cilj je povećanje plaća