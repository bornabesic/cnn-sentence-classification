Ivan Rimac, politolog i profesor na zagrebačkom Pravnom fakultetu u studiju 24sata razgovarao je s Igorom Alborghettijem i komentirao je jučerašnje lokalne izbore. ______________ Za SDP kaže da je prošao loše jer nije imao mnogo kandidata. - Uspjeli su sačuvati Rijeku i Primorsko-goransku županiju - kazao je Rimac.  - HDZ je osvojio 13 županija, u gradovima nisu tako sjajno prošli, no tamo gdje je trebalo pokriti veći teritorij HDZ je pokazao svu svoju snagu - komentirao je. - Most nije, osim pojedinaca, imao dovoljno kandidata kojima bi se mogao nametnuti - dodao je. U drugi krug izbora za gradonačelnika ili gradonačelnicu ušli su Milan Bandić i Anka Mrak Taritaš, Sandra Švaljek bila je na trećem mjestu.  - Glasači Švaljek su bili oni koji su htjeli promjenu. Svrstavanje uz Taritaš moglo bi je stajati budućih pokušaja da dođe na neku poziciju - komentirao je stav Sandre Švaljek da u drugom krugu neće podržati nikoga iako je Mrak Taritaš rekla da bi na njezinom mjestu dala podršku kolegici protiv Bandića. - Počinje bitka za ostale glasače. Bit će zanimljivo inzistiranje o promjenama Mrak Taritaš, a bit će zanimljivo i kako će se Bandić postaviti u kampanji. Ulazeći u sukobe shvatio je da nije pametno previše izlaziti u javnost - kaže Rimac koji smatra da je Bandićeva dobra taktika bila to što se povukao.  - Sad kad su ostala dva kandidata mora izaći - kaže.  HDZ je imao loše rezultate u sjeni sukoba desne struje, kaže Rimac. Nakon izbora postoji opasnost i da Bruna Esih osnuje stranku i ima svoj klub.  Što se tiče službenog kandidata HDZ-a Prgometa, on je osvojio solidan rezultat za stranačku listu, a osobno loš, ističe politolog.  - Esih je znala uči u sukob s Plenkovićem za razliku od Prgometa koji je izgubio jasnu sliku o sebi - rekao je.  Što se tiče Mosta u Zagrebu, nije nije imao dobrog kandidata ni jasnu ideju.  - Čak su imali pogrešan slogan za mlade koji su dio glasačkog tijela koji mogu izmaknuti tlo Bandiću pod nogama. 'Zagreb nije močvara' je totalni promašaj - kaže Rimac i ističe da je ekipa okupljena pod sloganom 'Zagreb je naš' dobro prošla.  - Kerum se vratio na oslabljene snage, Čačić je maknuo iz utrke HDZ-ovog kandidata, Jambo je na vagi iako se već činilo da je politički mrtav - nabrojao je Rimac koji smatra da birači zaboravljaju što je loše bilo kod kandidata, ali pamte likove.  - Njihova imena prepoznate na listiću među brojni nepoznatim imenima. Čini se da optužnice nisu toliko utjecajne - kaže Rimac i dodaje da ih valjda ima toliko da su prestale dekreditirati kandidate.  Nakon ovih izbora Plenković je jači, smatra Rimac i dodaje da je kampanja protiv Mosta uspjela.  - Ako je credo bio napad na Most, mislim da je Plenković uspio - rekao je. Što se tiče HDZ-ovih gubitaka, stranka je izgubila od malih političkih opcija koje nemaju snage da idu dalje, kaže.  Plenkoviću nije jednostavno sastaviti većinu jer ima dosta pojedinaca s kojima mora svaki tjedan provjeravati ima li njihovu ruku, rekao je. Što se tiče Bernardića, on se nije puno pokazao.  - Kad je došao u stranku trebao je početi pripremati izbore. Nisu imali ni kandidate niti su se snalazili u izborima - komentirao je Rimac.   Tema: Lokalni izbori 2017.