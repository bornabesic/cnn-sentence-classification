Sophie Akis (22), koja je bila na odmoru sa suprugom i obitelji, testirala je kožu i čekala je 24 sata prije nego što je napravila privremenu tetovažu od kane, prenosi Daily Mail. - Mi smo velika azijska obitelj i ovo nije prvi put da se Sophie tetovirala kanom. Često je radila tetovaže za vjenčanja i sve je uvijek bilo u redu. Kad je Sophie bila mlađa, loše je reagirala na farbe od kane, stoga sam htjela biti sigurna da će sve biti dobro te se testirala prije nego li je napravila tetovažu. Čekali smo 24 sata, nakon čega je napravila privremenu tetovažu. Svega par sati kasnije njezine su ruke natekle te su joj se na rukama stvorili veliki plikovi i rane - rekla je Sophijina majka Wendy (56). Ljekarnik je pomogao Sophie, ruke joj je namazao kremom, a potom ih previo kako bi što ugodnije putovala, jer je letjela natrag u Tursku gdje trenutno živi s mužem. Kad su supružnici sletjeli odmah su se zaputili u bolnicu gdje su ju tretirali i dali joj posebnu terapiju za ruke. Liječnici su rekli kako je doživjela alergičnu reakciju te su rekli da joj ožiljci neće ostati će se pridržavati propisane terapije. Stručnjaci diljem svijeta upozoravaju da privremene tetovaže od kane mogu biti jako opasne te da neke vrste tetovaža mogu izazvati trajna oštećenja na koži. Stručnjaci skreću pažnju na tintu od crne kane, koja ne postoji. Tvrde kako takva tinta sadrži parafenilendiamin (PPD), proizvod od katrana i kamenog ugljena koji je se koristi u bojama za kosu, ali može izazvati loše reakcije na koži. Tetovaže vam mogu izazvati crvenilo, plikove, lezije, gubitak pigmentacije, ali i trajne ožiljke. Reakcije se može pojaviti odmah, nekoliko dana pa čak i nekoliko tjedana kasnije. Pravu kanu od crne tinte, koja se prodaje kao kana, prepoznat ćete po intenzivnoj crnoj boji, ako tinta, brzo ostavlja trag na koži, najvjerojatnije je riječ o crnoj boji za kosu. Tradicionalna kana mora ostati na koži nekoliko sati prije nego ostavi trag na koži. Primarna boja tetovaže je narančasta, a tek kasnije potamni. Ako se boja za vašu kožu primi za manje od jednog sata, tada je najvjerojatnije riječ o PPD-u. Prava se kana dobiva iz bilje te je zelenkasto smeđa. Miriše vrlo prirodno po boru ili nekim eteričnim uljima za razliku od PPD-a. PPD često uopće nema miris, u slučaju da osjetite miris izbjeljivača ili amonijaka riječ je o boji za kosu.   Video možete pogledati ovdje:   