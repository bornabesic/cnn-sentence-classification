Bivši predsjednik HDZ-a i potpredsjednik Vlade Tomislav Karamarko na svom je Facebook profilu napisao da se u Washingtonu susreo s nekoliko dužnosnika koji "brinu o pitanjima od važnosti za Hrvatsku i njeno okruženje". "Upravo sam se vratio iz posjeta Washingtonu, gdje sam se družio sa starim prijateljima i kolegama. Također, susreo sam se s nekoliko američkih dužnosnika koji brinu o pitanjima od važnosti za Hrvatsku i njeno okruženje. Gdje god sam bio u Washingtonu, uvjerio sam se kako suvremena Amerika uistinu predstavlja model slobode, sigurnosti i gospodarskog napretka. Također, podsjetio sam se koliko su duboke veze između Amerike i Hrvatske", napisao je Karamarko. Posjetio Nacionalno groblje Arlington Posjetio je i Nacionalno groblje Arlington na kojem su pokopani "neki od američkih vojnika hrvatskog podrijetla koji su se borili za slobodu i demokraciju širom svijeta" te je dodao kako ga je njihova hrabrost inspirirala.  "Stožerni narednik Ivica Jerak, rođen u Debeljaku kraj Zadra, služio je u vojsci SAD-a u operacijama u Kuvajtu, Saudijskoj Arabiji, Afganistanu, Koreji, Iraku, Kosovu i ostalim borbenim zonama. Dobio je više od 40 priznanja i odlikovanja, uključujući odličje Srebrne zvijezde i dva Purpurna srca. Poginuo je u Iraku kada je improvizirana eksplozivna naprava detonirana kraj njegova položaja. Zvali su ga Hrvatska senzacija. Michael J. Novosel, rođen u Pennsylvaniji od roditelja hrvatskih imigranata, služio je kao potpukovnik u zračnim snagama američkog zrakoplovstva i bio glavni časnički dužnosnik u američkoj kopnenoj vojsci. Služio je u II. svjetskom ratu te u Korejskom i Vijetnamskom ratu. Odlikovan je Medaljom časti, Uglednim odličjem za službu, Uglednim letačkim križem, Brončanom zvijezdom i Purpurnim srcem. Postao je član Kuće časti zrakoplovstva kopnene vojske 1975. godine.  Pukovnik Johan J. Tominac odlikovan je Medaljom za hrabrost za svoja djela u II. svjetskom ratu, a sudjelovao je i u Korejskom te Vijetnamskom ratu. Kaplar Louis Cukela, rođen u Hrvatskoj (Austro–Ugarska Monarhija), odlikovan je Medaljom časti za djela i zasluge tijekom bitke za Soissons u I. svjetskom ratu. Neka je vječna slava njima i svim ostalima koji su nas učinili ponosnima!", zaključio je svojm status na Facebooku Tomislav Karamarko.    >>O čemu pišu i što vole djeca Zorana Milanovića, Tomislava Karamarka, Željka Reinera... >>Svi su mi okrenuli leđa jer sam napao Plenkovića 