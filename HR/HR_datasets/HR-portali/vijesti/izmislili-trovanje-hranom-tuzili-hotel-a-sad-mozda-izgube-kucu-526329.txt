Sean i Caroline Bondarenko optuženi su da su izmislili tužbu "tešku" 10.000 funti zbog navodnog trovanja hranom koje su pretrpjeli u hotelu Caldera Palace na Kreti. Hotel je odmah podigao protutužbu protiv para zbog "narušavanja ugleda" "tešku" 170.000 funti (oko milijun i pol kuna). Par sada želi odustati od svoje tužbe. Ovaj slučaj nadovezuje se na druge slučajeve britanskih turista koji tuže razne ustanove prilikom svojih godišnjih odmora - postotak takvih tužbi povećao se za 700% u zadnjih 18 mjeseci, piše Daily Mail. U dokumentima sa suda koje je pokazao hotel s Krete, vidljivo je kako je britanski par uživao u odmoru i da su konzumirali velike količine alkohola u razdoblju kad su navodno trebali biti bolesni. Menadžment hotela tvrdi da par nije izvijestio hotel ni u jednom trenutku o njihovim bolovima ili bolesti, a odmor im je trajao tjedan dana. Par je, inače, tek nakon tri godine podigao tužbu. Hotel također navodi kako posjeduje dosje objava na Facebooku koje svjedoče kako su Bondarenkovi uživali u svojem odmoru. Thomson, agencija koja je organizirala ljetovanje britanskog para navodi: - Građani Velike Britanije moraju biti svjesni da, ako podižu laže tužbe, mogu biti podložni krivičnom gonjenju. Sean Bondarenko (47) kaže da su on i njegova žena (42) bili bolesni, ali samo jedan dan:  - Ne bi tužili da nas odvjetnička tvrtka nije kontaktirala . Naknadno smo zamolili odvjetnika da odustane od tužbe, no on nam je rekao da bi u tom slučaju trebali platiti troškove. Poslije smo se užasnuli, kada smo vidjeli transkript sa suda, u kojem su navedene sve negativne stvari i užasni komentari koje smo navodno rekli o hotelu; mi nikad nismo rekli ništa slično! Nazvali smo odvjetnika koji nam je rekao da se ne brinemo. Ali mi se brinemo, možemo izgubiti kuću, sve što imamo.