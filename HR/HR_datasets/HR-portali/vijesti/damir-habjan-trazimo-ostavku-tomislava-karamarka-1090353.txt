Gradski odbor HDZ-a Varaždina zatražio je ostavku Tomislava Karamarka! – Tomislav Karamarko trebao bi podnijeti ostavku na mjesto potpredsjednika Vlade kako bi se izbjegli novi izbori. Vlada treba nastaviti rad – kaže Damir Habijan, predsjednik gradskog HDZ-a na izvanrednoj konferenciji za novinare održanoj u podne. U varaždinskom HDZ-u smatraju da stranka ne može biti taoc jedne osobe, pa tako ni Tomislava Karamarka, a državni interesi moraju biti iznad interesa pojedinca. Hrvatska nema vremena za preslagivanja i treba početi raditi te donositi odluke. Vjeruju da aktualna Vlada može nastaviti raditi i da su novi izbori nepotrebni, što je i stav predsjedništva Gradskog odbora. Neslužbeno se može čuti da u varaždinskom HDZ-u podržavaju ono što su ovih dana govorili Vladimir Šeks i Andrej Plenković. >> Karamarko: Pokrećemo opoziv Oreškovića. Postoje ruke za rušenje Vlade. I SDP-ove i HDZ-ove 