Dok je fotografirala svoju dvogodišnju kćer Molly Australka Bianca Dickinson u jednom je trenutku protrnula. U objektivu fotoaparata kraj plavokose djevojčice koja joj veselo pozira ugledala je ogromnu zmiju. Ona je svoju kćer fotografirala uz cestu u australskoj državi Victoria dok su na ulici čekale troje starije djece da dođu iz škole. No, požalila je čim je ugledala kako kraj noge malene prolazi dugačka zmija. Da stvar bude još gora, nije to bila bilo kakva zmija već otrovnica 'smeđa zmija' koja može narasti i do dva metra u dužinu, a smatra se drugom najotrovnijom zmijom na svijetu, odmah nakon kopnenog taipana. Od deset smrti zbog ugriza zmije u Australiji njih šest je ugrizla baš ta otrovnica. Bianca je kasnije pojasnila kako se djeca često igraju vani kraj kuće, a majka je svoju najmlađu kćer fotografirala u blizini njihovog poštanskog sandučića. Kada je shvatila da zmija prolazi kraj djevojčice ona se samo ukipila i pustila je da prođe jer je znala da ne smije burno reagirati kako se otrovnica ne bi uplašila i napala malenu. Kada je zmija prošla Biancina druga djeca su došla iz škole te ih je odmah uhvatila za ruke i odvela kući. – Kada god pogledam ovu fotografiju, odmah mi srce ubrzano počne lupati – kaže ona. >> Pjevač pronašao zmiju u wc školjci, pogledajte što se dogodilo nakon toga >> Doručkovala kuhano jaje kada je osjetila nešto tvrdo pod zubima. Nije mogla vjerovati što je pronašla 