Dvojica teško ozlijeđenih mladića, koji su u petak nastradali u eksploziji u silosu u splitskoj Sjevernoj luci, odnosno u Vranjicu, a koji su nakon nesreće hitno operirani u KBC-u Split i dalje se nalaze na oporavku u Jedinicama intenzivnog liječenja (JIL-ovi) KBC-a Split, na Firulama i Križinama, javlja Slobodna Dalmacija. Obojica su, kako neslužbeno doznajemo, priključeni na aparate za disanje i njihovo zdravstveno stanje je, za sada stabilno, iako su obojica i dalje životno ugroženi. Obojica su u nesreći zadobili opekline drugog i trećeg stupnja, a opečeno im je između 30 i 35 posto tijela. Kako neslužbeno doznajemo, Robert Dolić, koji je smješten u JIL-u bolnice na Firulama bit će danas premješten u JIL bolnice na Križinama, gdje je nakon operativnog zahvata smješten njegov kolega Hrvoje Mravak. Naime, na Križinama se između ostalog nalazi i odjel plastične kirurgije i tamo postoje optimalniji uvjeti za njihov oporavak (kada za opekline...), a i bolje je da bude "na oku" plastičnim kirurzima splitske bolnice. Inače, splitski plastični kirurzi zasigurno spadaju u sam vrh hrvatske plastične kirurgije, kada su opekline u pitanju. Splitski "plastičari" i anesteziolozi iskazali su se u danima i mjesecima nakon kornatske tragedije. Oni su tada svojim radom, stručnošću i zalaganjem uspjeli spasiti život Frani Lučiću, heroju kornatske tragedije i jedinom preživjelom vatrogascu iz te najteže hrvatske mirnodopske katastrofe. Zatvori Slika 1/32 Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX Objavljeno: 14.04.2017. CROPIX - Obojica pacijenata su u teškom stanju, a liječnici se bore za njihov život. Operacija je dobro prošla, ali je problem što se radi o jako teškim i ozbiljnim ozljedama koje im ugrožavaju život, kratko je za Hinu rekao ravnatelj KBC Split Ivo Jurić. Rukovođenje očevidom u Splitu u petak navečer preuzelo je Državno odvjetništvo, a kako se neslužbeno doznaje, očevid bi mogao potrajati do ponedjeljka. U subotu će u silosu svoj posao obaviti djelatnici Centra za forenzična ispitivanja, istraživanja i vještačenja "Ivan Vučetić" iz Zagreba. Za sada još uvijek nema službenih potvrda o uzroku eksplozije. Zapovjednik DVD Vranjic Nikola Perajica u petak je novinarima na terenu izjavio da je do eksplozije došlo prilikom izvođenja radova popravka i zavarivanja zbog čega je vjerojatno iskra zapalila plinove ili pare, no, je li to i točno, pokazat će očevid. O kakvoj se situaciji radilo najbolje svjedoči priča bračnog para Ukić, koji su zaposleni u tvrtki "Ameropa Žitni terminal". U razgovoru s 52-godišnjom Radojkom doznali smo kako je u trenutku eksplozije čistila pokraj silosa, dok joj je 57-godišnji suprug Vinko, kako nam je rekla, doslovno "za dlaku" uspio izbjeći plamenu. – Mislila sam u početku da je potres, tek kada su počeli padati komadi silosa uočila sam dim i počela sam bježati. Prepala sam se, tražila sam muža, a on je tražio mene. Uspio je izbjeći eksploziju, spalilo mu je malo kose sa strane, i to je srećom bilo to. Brat mi se prepao, jer je sve užasno izgledalo, svi smo bili u šoku. Ozlijeđeni su mlađi ljudi, to je najgore. nama je stradalo auto, 12 godina stara opel astra. Hvala Bogu, za nas je sve dobro prošlo na kraju! – kazala nam je Radojka Ukić čiji je brat Ante Balov stajao uz policijsku traku u blizini mjesta nesreće i stalno pogledavao prema mobitelu nadajući se dobrim vijestima o zetovu zdravstvenom stanju. – Taman san na gradelama na balkonu svoje kuće u Sveton Kaju peka ribu i odjednon se sve zatreslo. Počeli su letit komadi lima i betonskih blokova, vidija san dim ravno isprid sebe i odma san pomislija na sestru i zeta – kazao nam je očevida samo dvadesetak minuta nakon incidenta. Razbacani veliki komadi betona i lima, oštećene pokretne trake i lučki dokovi i vozila slikovito su odavali silinu udara, a neki od svjedoka i službene osobe su molili ljude da se pomaknu s pristaništa za brodove, jer je i stabilnost same operativne obale bila upitna. Među prvima koji su priskočili u pomoć ozlijeđenima bili su radnici tvrtke "Jadranska pivovara - Split", čije se skladište nalazi samo 50-ak metara sjevernije od žitnog spremišta. – Nalazili smo se na našen parkingu kada smo čuli snažnu eksploziju. Odma smo poletili pomoć ljudima. Gurnili smo rampu, makli razbacane limove s ceste kako bi oslobodili put vatrogascima. Jedan unesrećeni je sam izaša vanka, cili je bija krvav, koža mu je visila s tila, jauka je od bolova... Njega je hitna pomoć prvog odvela – istaknuo je Stipe Radić, radnik nekadašnje pivovare na čijoj su portirnici i zgradi direkcije popucala stakla od siline eksplozije. Iako se na samom početku krizne situacije tvrdilo kako su ozlijeđene četiri osobe, dr. Joško Juričić, dežurni kirurg na Firulama, rekao nam je kako su u bolnicu primljena petorica stradalih radnika, te kako je jedan od unesrećenih zbrinut u ambulanti i nedugo potom poslan kući. Prije eksplozije u Vranjicu radnici obavljali bravarske posloveEksplozija u Sjevernoj luci u Vranjicu, u kojoj su u petak oko 11,55 sati dvije osobe teže i tri lakše ozlijeđene, dogodila se u vrijeme kada su radnici tvrtke Žitni terminal d.o.o. obavljali bravarske radove na 8. i 9. katu silosa, a točan uzrok nastanka eksplozije bit će utvrđen nakon obavljenog očevida i provođenja potrebnih vještačenja, priopćilo je u subotu Državno odvjetništvo RH. Kako navode iz DORH-a eksplozija se dogodila jučer oko 11,55 sati u silosu za žito vlasništvo firme Žitni terminal d.o.o. u Vranjicu, a dežurni zamjenik Općinskog državnog odvjetništva u Splitu je u suradnji s policijskim službenicima Policijske uprave splitsko-dalmatinske danas izašao na mjesto nesreće. "Nakon što su policijski službenici osigurali mjesto događaja i utvrdili veći broj oštećenika te prouzrokovanu znatnu materijalnu štetu odlučeno je da se očevid provede u suradnji s vještacima Centra za forenzična ispitivanja, istraživanja i vještačenja 'Ivan Vučetić' u Zagrebu. Očevid je na mjestu događaja započeo jutros u 8,30 sati te ga provodi zamjenik Općinskog državnog odvjetništva u Splitu u suradnji s policijskim službenicima Policijske uprave splitsko-dalmatinske i vještacima za požare i tehnička vještačenja Centra za forenzična ispitivanja, istraživanja i vještačenja "Ivan Vučetić" u Zagrebu", priopćio je DORH. Svi ozlijeđeni su zaposlenici tvrtke koja je obavljala bravarske radove za tvrtku Žitni terminal d.o.o., a do eksplozija je došlo u trenutku kada su zaposlenici obavljali te radove na osmom i devetom katu silosa. Točan uzrok nastanka eksplozije bit će utvrđen nakon obavljenog očevida i provođenja potrebnih vještačenja, po okončanju kojih će javnost biti obaviještena o državnoodvjetničkoj odluci, priopćili su iz Županijskog državnog odvjetništva u Splitu. (Hina)