„Svim Europljankama i Europljanima čestitam Dan Europe, uz poruku mira, zajedništva i solidarnosti“, izjavila je Dubravka Šuica, potpredsjednica Odbora za vanjske poslove Na današnji dan 1950. godine u svom govoru u Parizu Robert Schuman, tadašnji francuski ministar vanjskih poslova, iznio je ideju o novom obliku političke suradnje u Europi s pomoću koje bi rat među europskim državama postao nezamisliv. Danom Europe, koji se obilježava 9. svibnja svake godine, slavi se mir i jedinstvo u Europi. Ovaj datum označava godišnjicu povijesne Schumanove deklaracije koja je postavila temelje za francusko-njemačku pomirbu i za europsku zajednicu za ugljen i čelik. Schumanov prijedlog smatra se začetkom današnje Europske unije i obilježava početak integracijskog procesa koji traje već više od pola stoljeća. „Svim Europljankama i Europljanima čestitam Dan Europe, uz poruku mira, zajedništva i solidarnosti“, izjavila je Dubravka Šuica, potpredsjednica Odbora za vanjske poslove. 