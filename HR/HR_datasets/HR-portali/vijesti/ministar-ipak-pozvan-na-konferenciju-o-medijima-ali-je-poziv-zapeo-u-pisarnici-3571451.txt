Ministar kulture Zlatko Hasanbegović opovrgnuo je tvrdnju HND-a da se nije želio odazvati pozivu da sudjeluje na konferenciji 'Problemi medijske slobode u Europi'. Iz njegovog Ministarstva obratili su se priopćenjem u kojem tvrde da je spomenuti poziv zaprimljen u pisarnici Ministarstva kulture RH 22. travnja 2016. godine, ali on nije zaprimljen i u Kabinetu ministra. 'To je vidljivo u evidencijskoj knjizi te se, iz još neutvrđenih razloga, očigledno dogodio propust stručnih službi Ministarstva kulture. Kako poziv nije bio evidentiran u Kabinetu ministra, ministar je na jučerašnji upit novinara je li dobio poziv za konferenciju odgovorio negativno. Izostao je poziv putem službenog e-maila, što je dosad bio uobičajen način komunikacije između HND-a i Ministarstva kulture. Još jednom naglašavamo da bi se ministar sa zadovoljstvom odazvao pozivu, ali zbog ranije preuzetih obveza službenog puta nije u mogućnosti sudjelovati na konferenciji', stoji u priopćenju Ministarstva. 'Očekujemo da će organizatori konferencije Ministarstvu kulture dostaviti zaključke rasprave kako bi i ministar kulture dr. sc. Hasanbegović mogao dati svoj doprinos tematici. Ponavljamo kako je ministar spreman odazvati se svakom zahtjevu za službeni razgovor, što potvrđuje i dosadašnja praksa', poručili su na kraju u priopćenju. Podsjetimo, ministar Hasanbegović jučer je rekao kako nije dobio nikakav poziv te da je to provjerio u nadležnim službama u svom Ministarstvu.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!