Milan Bandić – Izbačen iz stranke, ali i dalje pobjeđuje u Zagrebu Ljubavi između njih nikada nije bilo. Milanović ga je trpio zbog glasova sve dok nije poželio biti predsjednik države. Ipak, i dalje vodi Zagreb i pobjeđuje. Aleksandra Kolarić – Izbačena, sada vodi udrugu za odnose s javnošću Izbačena je iz stranke zbog neslaganja sa šefom oko lex Perkovića i jer je usporedila SDP s HDZ-om. Nije više u stranci, ali je na čelu Hrvatske udruge za odnose s javnošću Vladimir Ferdelji – Smijenjen zbog izjave, zastupnik u Skupštini Smijenjen je jer mu je Milanović zamjerio nedostatak lojalnosti zbog izjave da Vlada nema hrabrosti za drastične rezove. Nezavisni je zastupnik u zagrebačkoj Skupštini. Mirela Holy – Otjerana iz Vlade, a sada druga najpopularnija Otišla je iz Vlade zbog e-maila kojim je tražila zaštitu za već zaposlenu tajnicu u HŽ-u. Otišla je i iz SDP-a, a sada je šefica ORaH-a i druga najpopularnija političarka. Tonino Picula – Kažnjen 5. mjestom zbog suradnje sa Stierom Iako je na prošlim izborima za EU osvojio najviše glasova, na listi SDP-a za iduće euroizbore našao se tek na petom mjestu. Uživa velik ugled i najozbiljniji je oponent Milanoviću. Veljko Ostojić – Smijenjen zbog zemljišta, sada šef Karisme Milanović mu je dao sat vremena da podnese ostavku zbog afere sa zemljištem. Ostojić se vratio u Istru i postao šef Todorićeve Karisme, turističkog lanca. Zlatko Komadina – Nije imao podršku, ali ima veliku snagu u Rijeci Otišao je zbog zdravstvenih razloga. No, i prije toga često se žalio na neslaganje s premijerom o nekim projektima. Ima veliku snagu u Rijeci i može Milanoviću raditi o glavi. Ivana Grljak – Otišla jer je stala uz Linića u slučaju Šegon Glasnogovornica Vlade dala je ostavku zajedno sa savjetnicom za medije Zinkom Bardić. Navodno su otišle jer su stale uz Linića u slučaju Šegon. Sada kritiziraju bivšeg šefa. Branko Šegon – Zbog sukoba interesa smijenio ga putem medija Linić se nije želio odreći svog pomoćnika pa ga je premijer smijenio putem TV-a. Šegon se imao kamo vratiti jer je njegova obitelj vlasnik hotela na Korčuli. Davor Bernardić – Oduzeo mu kandidaturu, a on pobijedio u stranci Milanović mu nije dao da bude kandidat za gradonačelnika Zagreba, a SDP je izgubio izbore. Bernardić je potom uvjerljivom pobjedom postao predsjednik zagrebačkog SDP-a, najveće SDP-ove organizacije. >> Linić o smjeni: To je odluka premijera i ja je prihvaćam. O svemu ću govoriti nakon 25. svibnja >> 'Linić je u dvije i pol godine napravio veliki posao' 