Prebjeg iz Sjeverne Koreje, Song Byeok, tvrdi da je sjevernokorejski diktator Kim Jon-un spreman pokrenuti nuklearni napad, ako procijeni da mu je vlast u opasnosti.  Za Independent je kazao da je komunistički diktator spreman pokrenuti napad čak i ako će to značiti njegovo i uništenje države. Umjetnik je zbog svojih političkih stavova pobjegao iz zemlje koju se često naziva "najzatvorenijom u svijetu", a sada živi u Južnoj Koreji.  Polaže nade u Trumpa Nada se da će američki predsjednik Donald Trump pronaći način za smjenjivanje s vlasti Kim Jong-una. - Mislim da je Kim Jong-un spreman pokrenuti nuklearni rat, ako mu je vlast ugrožena. Zato ga što prije treba maknuti s vlasti - rekao je 48-godišnjak. - Čak i ako će to značiti njegov kraj i patnju za njegove sunarodnjake, Kim Jon-un bi mogao pokrenuti nuklearni rat jer je mlad i ambiciozan te ga ne zanimaju životi Sjevernokorejaca. On ništa ne zna o njihovim životima - kazao je prebjeg.  Song Byeok je iz Sjeverne Koreje pobjegao 2002. godine. Zadovoljan je što je američki predsjednik Donald Trump zauzeo čvrsti stav prema sjevernokorejskom režimu. - Nadam se da će Trump maknuti Kim Jong-un-a. To je jedini način da narod Sjeverne Koreje počne živjeti slobodno i sretno - smatra prebjeg.  