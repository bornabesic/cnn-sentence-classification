Britanski medij The Times izvjestio je kako će američki predsjednik Donald Trump sudjelovati na samitu članica NATO saveza u Bruxellessu, čije će glavne teme biti rashodi za obranu i borba protiv terorizma. Međutim, navodi taj medij, vođe država članica ne namjeravaju raspravljati o odnosima s Rusijom jer im nije jasno kakav stav će po tom pitanju zauzeti Donald Trump. Američki čelnik po prvi put će sudjelovati na sastanku s vođama članica NATO saveza u Bruxellessu, navodi The Times, a spomenute teme samita su zapravo i prioriteti Trumpove politike. Prema mišljenju bivšeg stalnog predstavnika Velike Britanije pri NATO-u Adama Thomsona, ne postavljanje na dnevni red teme odnosa s Rusijom može biti povezano s tim da je „upravo sada pitanje Rusije jako složeno za raspravu, djelomično i zato, jer nitko ne zna stav Trumpa“. Europski partneri nadaju se od američkog predsjednika čuti uvjerenja o bezuvjetnoj potpori članku koji govori o zajedničkoj obrani. Trenutačno države članice nisu sigurne hoće li im Washington pomoći u slučaju napada na njih i to je vrlo neobična situacija, smatra britanski diplomat. Podsjećamo kako je predsjednik Trump predstavio prijedlog američkog obrambenog proračuna za slijedeću financijsku godinu, koji iznosi 668 milijardi dolara. On se odnosi na povećanje rashoda Ministarstva obrane do 574,5 milijardi dolara, što je čak 52 milijarde dolara više od limita kojeg je usvojio Kongres. Proračun za vojsku pretpostavlja ubrizgavanje 65 milijardi dolara u rezervni fond za operacije u inozemstvu, uključno i 46 milijardi dolara za operacije u Afganistanu. Iz ostatka novca financirat će se operacije protiv terorističke organizacije „Islamska država“ u Iraku i Siriji, potpora saveznicima u NATO-u i partnerima u Europi, a također i učvršćenje potencijala država-partnera SAD-a u čitavom svijetu.   Original možete pronaći na geopolitika.news