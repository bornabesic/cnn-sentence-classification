Novi je Travnik u šoku. Ivana Vrebac (30) u subotu je otišla radnim kolegama na svadbu. Sve je bilo dobro do navečer oko 21 sat. Ivani je pozlilo. Brzom intervencijom Hitne pomoći iz Viteza dovezli su je bolnicu “Fra Mato Nikolić” u Novoj Bili. Liječnici i drugo medicinsko osoblje su se više sati borili za njezin život. Nažalost, ni sva volja ni stručnost osoblja nisu pomogli da se spasi život mlade žene. Malo nakon pola noći Ivana je preminula.   - Ivana Vrebac kada je dovezena u bolnicu već je bila mrtva. Nije pokazivala znakove života. Pozlilo joj je na zabavi. Postavili su je na respirator, pokušana je reanimacija, ali nije joj bilo pomoći, kazali su nam u bolnici fra Mato Nikolić u Novoj Biloj potvrdivši kako je bila u programu za transplantaciju organa, odnosno čekala je jetru. Razloge smrti koji su šokirali Novi Travnik, prijatelje, kolege, obitelj, nisu nam potvrdili. Nesretnu ženu na posljednji počinak ispratili su u ponedjeljak. Iza nje ostali su ožalošćeni suprug Isidor, majka, sestra, braća, brojna rodbina, prijatelji, kolege s posla i poznanici.