Nakon Bože Petrova novinarima se na splitskoj rivi obratio i zastupnik Mosta Nikola Grmoja koji nije štedio optužbe na račun Andreja Plenkovića, ali i drugih političkih aktera, piše N1. Na pitanje koji su sada potezi Mosta, Grmoja je rekao:  - HDZ scenarije mijenja iz sata u sat, pokazalo se da nemaju većinu, Plenković je lagao da ima većinu, a očito je da je nema. Pozivam sve da hrvatske građane da gledaju raspravu u srijedu i vide tko će biti oni koji se neće pojaviti, koji će biti suzdržani - to su oni koji su u dogovoru s HDZ-om i koji su odlučili štititi kriminal u Agrokoru. Neka gledaju kako će tko glasati - IDS, HNS, HSS, bard hrvatske ljevice Milorad Pupovac, Novosti su jedan ljevičarski tjednik, vidjet ćemo hoće li on štititi gazdu Todorića ili će glasovati protiv Marića - rekao je Grmoja za N1. Hoćete li s nekim u koaliciju? - bilo je sljedeće pitanje.  -  Nema sada govora o bilo kakvoj koaliciji. Premijer je rekao da ima većinu, neka izađe i kaže da nas je prevario i da te većine nema pa ćemo vidjeti što dalje. Potez je na premijeru koji je odlučio štititi kriminal u Agrokoru po nalogu svojih mentora Božinovića, Šeksa, Valentića, Gregurića i ekipe, koji već 20 i nešto godina upravljaju Hrvatskom, to su ti feudalci koji u biti vuku sve ključne poteze koji su i prošli put nagovarali časnog čovjeka, premijera Tihomira Oreškovića, da se povuče. On je to odbio jer ipak čovjek ima vrijednosti i ideale zbog kojih je ostavio puno veću plaću i došao u Hrvatsku. Mislili su da mogu njega kontrolirati, kad nisu uspjeli, srušili su Vladu. Sad želi i ovu kako bi zaštitili kriminal u Agrokoru. Na pitanje hoće li prije biti rasprava o povjerenju Mariću ili Boži Petrovu, Grmoja je rekao:  - Božo Petrov je predsjednik Sabora, ako su neki spremni na sve moguće prljavštine da zaštite kriminal u Agrokoru, onda ćemo inzistirati da Petrov kao predsjednik Sabora iskoristi sve mogućnosti koje ima Poslovnikom, on je taj koji stavlja na dnevni red. Rasprava o povjerenju Boži Petrovu može biti za 30 dana i bit će sve po pravilu i Poslovniku. Koristit ćemo sve mogućnosti da se odupremo kriminalcima i onima koji ih štite. Upitan kako će prijevremeni izbori utjecati na hrvatsko gospodarstvo, prebacio je odgovornost na premijera:  - To ćete pitanje postaviti Plenkoviću, koji se odrekao 15 ruku. Imao je većinu, on je jako bahato na sjednici Vlade rekao da njemu 15 ruku ne treba. Neka sada pokaže druge ruke koje će čuvati tu stabilnost o kojoj stalno govori. Kako će prijevremeni izbori utjecati na hrvatsko gospodarstvo? - bilo je sljedeće pitanje.  - To ćete pitanje postaviti Plenkoviću, koji se odrekao 15 ruku. Imao je većinu, on je jako bahato na sjednici Vlade rekao da njemu 15 ruku ne treba. Neka sada pokaže druge ruke koje će čuvati tu stabilnost o kojoj stalno govori - rekao je Grmoja i doda da ne zna tko će izaći kao gubitnik iz sukoba HDZ-a i Mosta, ali "zna tko neće izgubiti obraz".