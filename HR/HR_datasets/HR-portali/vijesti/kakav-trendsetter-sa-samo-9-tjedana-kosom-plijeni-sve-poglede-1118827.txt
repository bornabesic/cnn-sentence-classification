Dva mjeseca stari dječak već osvaja javnost i to svojom osebujnom kosom. Maleni Cox Noon može se pohvaliti bujnom frizurom zbog koje ga zovu i medvjedićem. Njegova majka Chelsea (32) svakodnevno fenira kosu dječaka. Nerijetko završe i kod frizera da mu profesionalno osuše kosu jer sušenje prirodnim putem predugo traje.  – Kad smo u kupnji, svi komentiraju njegovu kosu. Šoping zna potrajati i dva sata jer nas svi zaustavljaju – priča majka, a prenosi The Sun. Coxu ne smeta pozornost, čak se spontano nasmiješi prolaznicima koje očarava svojom frizurom. Njegova dva brata Mitchell i Preston ipak nemaju toliko bujnu kosu.  Majka je tijekom trudnoće imala žgaravicu i refluks, a neki mitovi kažu da upravo to prouzročuje puno kose kod djece.    >> Troje roditelja - zdravo dijete. 'Ne vidim nikakvu dvojbu. Riječ je o zdravom životu za dijete, ali i za roditelje'