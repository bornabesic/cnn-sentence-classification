Državno odvjetništvo angažiralo je francuske odvjetnike da zastupaju Republiku Hrvatsku u arbitraži koja će se od 7. do 16. ožujka održati u Washingtonu, te je zamjenik državnog odvjetnika Boris Koketi pozvao za svjedoke jednog poslovođu u trgovini i zapovjednika Policijske postaje Petrinja iz 1995. godine, u sporu koji zbog 198,5 milijuna eura  i 448 nekretnina pokrenuo Georg Gavrilović.  Zbog toga su bivši radnici "Gavrilovića" i građani Petrinje zabrinuti i to kako se DORH pripremio za tu arbitražu smatraju ogromnim propustom jer je riječ o arbitraži i imovinskom sporu iznimno važnima ne samo za Petrinju, već i državu, ustvrdio je na konferenciji za novinare u Ilici 8 u Zagrebu, Vladimir Demetrović, kojeg je 1995. godine Vlada imenovala direktorom "Gavrilovića", ali mu Georg i Greta Gavrilović nikad nisu dopustili pristup radnom mjestu.   Inače, DORH je pokrenuo istragu protiv Georga Gavrilovića zbog sporne uplate 3,3 milijuna nekadašnjih njemačkih maraka 1991. pri spornoj kupnji tvornice Gavrilović. - Čudno nam je što Republika Hrvatska ne štiti svoju imovinu i svoja financijska sredstva. Država je bila vlasnik tvornice Gavrilović koja je bila okupirana i 1995. od Georga Gavrilovića jer direktoru nikad nije bilo omogućeno da uđe u njen prostor – ustvrdio je Demetrović. Osim novinara, saslušao ga je i saborski zastupnik Ivan Sinčić iz Živog zida.  Država nije mogla doći do svoje dokumentacije i imovine, niti se mogao pokrenuti rad, a niti je uplaćeno 3,3 milijuna njemačkih maraka, tvrdi Demetrović. 'Upitno je kako su nastali dokumenti temeljem kojih je Gavrilović ušao u posjed nekretnina' - Upitno je uopće kako su nastali dokumenti temeljem kojih je gospodin Georg Gavrilović ušao u posjed određenih nekretnina. Postoji niz nezakonitosti i kriminalnih radnji u postupku proglašenja stečaja. Samo jedan primjer, poduzeće kćer Gavrilović Transport. Objavljen je stečaj s argumentom da je to poduzeće iskazalo velik gubitak u protekloj godini svoga poslovanja. A tada to poduzeće nije ni postojalo!? Tako da ni nije moglo iskazati gubitak! I Državna revizija je u svome nalazu potvrdila da sve vrvi kriminalom. Niti jedan pravosudni organ Republike Hrvatske nije pokrenuo bilo koji proces. Bio je jedan pokušaj, ali dolaskom vlade SDP-a i taj je pokušaj obustavljen i povučena je tužba radi poništenja pretvorbe tvornice Gavrilović. Čudno je da RH iako ne pokreće sudske sporove pristala je da je francuski odvjetnici zastupaju u američkoj arbitraži koju traži gospodin Georg Gavrilović koji je američki državljanin i to temeljem ulaganja kapitala.  Ima li tu sukoba interesa i pristranosti, o tomu ne bi raspravljao ali bi se duboko zabrinuo. Radi se o čistom novcu, 198,5 milijuna eura i nekretninama, u međuvremenu devastiranim, vrijednim oko 600 milijuna eura. Sabor raspravlja o tomu kako namaknuti pola milijuna eura duga, a ovdje se razbacuje s tolikom imovinom i prijeti da mora isplatiti gotov novac kao obeštećenje. To nam je nerazumljivo i nejasno. Očekujemo da Republika Hrvatska konačno postane domovina i da počne štititi svoje građane i svoju imovinu - rekao je Demetrović čudeći se kako to da nitko od bivših direktora iz devedesetih nije pozvan da svjedoči.  Rekao je i da je Garilović dobivao bespovratna sredstva od Republike Hrvatske za revitalizaciju toga područja iz Fonda za razvoj, ali da nijedan poslovni plan nije profunkcionirao, ali sredstva nije vratio, a ni država nikad nije provjeravala u što su utrošena. Isto tako onemogućen je ulazak u srednju i osnovnu školu dok đaci nemaju gdje obavljati praksu, a tvornica Gavrilović je istodobno dobila od države novce za praksu i edukativni program vezano za proizvodnju hrane. - Zbog toga, ne da smo izgubljeni nego nam ništa nije jasno. Očekujemo da država Hrvatska konačno pređe preko Kupe i da zakon počne funkcionirati. Postoje dokumenti o nizu kaznenih djela. Kako je moguće da usred rata trgovački sud sa sjedištem na okupiranom području registrira tvrtku!? - rekao je Demetrović i na upit o transparentu s imenima Franje Gregurića i Žarka Domljana na prosvjedu bivših radnika Gavrilovića rekao kako je poznto da su premijer i predsjednik Sabora bili pokrovitelji te transformacije u Petrinji.  Demetrović se pitao i što su nam, kad imamo stručnjake na našem Pravnom fakultetu, trebali francuski odvjetnici koji ne razumiju tu problematiku a i pitanja koja su njemu postavljali bila su neumjesna i neprimjerena situaciji. Pita se zašto su drugoj strani dostupni svi podaci, a našoj koja brani imovinu Republike Hrvatske sve je pod velom tajni i nedostupnosti.  >>Gavrilović: Sve ću objasniti, Šale: Ne bih odustao od tužbe da je Linić nije povukao >>Gavrilović: Ovo je nastavak hajke državnih institucija 