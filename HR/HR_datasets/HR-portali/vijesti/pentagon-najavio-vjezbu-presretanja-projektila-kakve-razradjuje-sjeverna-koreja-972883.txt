Foto: Hina U PENTAGONU sljedećeg tjedna planiraju provesti nekoliko testova obrane od projektila, kako bi odgovorili na prijetnje Sjeverne Koreje. Po prvi put, testovi obrane od projektila će uključivati i obranu od projektila koji imaju međukontinentalni domet. Kako piše AP, prvi test je na rasporedu u utorak. SAD-ov sustav presretanja projektila ima relativno slab rezultat s devet zaustavljenih projektila u 17 pokušaja od 1999. godine. Od najnovijih testiranja, presretanje je uspjelo u jednom od četiri pokušaja, 2014. godine.   Glavni fokus obrane SAD-a je trenutno Sjeverna Koreja, koja radi na testiranjima projektila koji bi dosegli teritorij SAD-a. Pentagon posjeduje nekoliko sustava za presretanje projektila, a sustav potreban za presretanje projektila kakve razvija Sjeverna Koreja je tehnološki najzahtjevniji, a stručnjaci kažu i najnepouzdaniji, piše AP.