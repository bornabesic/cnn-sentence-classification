Libanonski Hezbolah rekao je u četvrtak da bi se neki budući sukob između te šijitske skupine i Izraela mogao odigrati na izraelskom teritoriju, u ovo doba visokih napetosti između ova dva zakleta neprijatelja. Čelnik Hezbolaha Sayyed Hassan Nasrallah isto tako je rekao u govoru na televiziji uživo da je ova skupina demontirala sve svoje vojne položaje duž libanonske istočne granice sa Sirijom te da je to područje sada "odgovornost države". Izrael "je uplašen i zabrinut nekim budućim sukobom... i zna da bi on mogao biti na okupiranim palestinskim teritorijima", rekao je Nasrallah. Dva izraelska zračna udara na Hezbolahove mete u Siriji zadnjih tjedana podignule su napetosti između ta dva neprijatelja.