Vatrogasci DVD-a Komiža su dobili u četvrtak u 4.55 sati dojavu od Centra 112 da se vidno uznemirenoj stranoj turistici u apartmanu nalazi životinja (po njenoj pretpostavki miš, mačka ili rakun) te da je tijekom spavanja ta životinja prešla preko nje. Nakon toga žena se zatvorila u drugu sobu i iz nje nije izlazila te je pozvala Centar 112. Čim su dobili dojavu dvojica vatrogasaca su Fiatom izašli na intervenciju. Nakon dolaska do apartmana, pronašli su mačku koja se nalazila u kadi u WC-u. Mačku su uspješno otjerali van.