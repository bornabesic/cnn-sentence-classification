Foto: FaH  SIRIJSKA vojska zauzela je iz ruku Islamske države (IS) Maskanu, strateško i posljednje uporište te džihadističke skupine u pokrajini Alep, rekli su vojni izvori.   Zauzimanje Maskane, na zapadnoj obali jezera Asad, dio je velike vojne operacije koju je režim pokrenuo sredinom siječnja uz podršku Rusije kako bi pobijedio IS u pokrajini Alep.  Maskana se nalazi 15 km od administrativne granice s pokrajinom Rake gdje se Sirijske demokratske snage (SDF), savez arapsko-kurdskih boraca, koje podržava Washington, spremaju pokrenuti napad da preuzmu kontrolu nad Rakom, glavnim gradskim uporištem IS-a u Siriji.  Prisutnost džihadista na istoku pokranije Alep bliži se kraju  Prema vojnome izvoru "Maskana je posljednje veliko naselje u pokrajini Alep prije Rake. Oni koji kontroliraju Maskanu kontroliraju prometnicu koja povezuje Alep i Raku", rekao je taj izvor.   Prisutnost IS-a na istoku pokrajine Alep bliži se kraju, rekao je taj izvor.    Od početka vojne operacije sirijski režim je preuzeo više od 200 mjesta i sela.   IS sada pod kontrolom ima još samo nekoliko sela u pustinji, na istoku i jugoistoku pokrajine Alep i njih će biti lako zauzeti, rekao je Rami Abdel Rahman, direktor Sirijskog opservatorija za ljudska prava (SOHR).