Foto: FAH JERUZALEM će "ponovno biti ojačan" nizom koraka, obećao je izraelski premijer Benjamin Netanyahu u govoru održanom na posebnom zasjedanju vlade u povodu 50. godišnjice Šestodnevnog rata.  Izraelska vlada obilježava godišnjicu posebnom sjednicom u Starome gradu Jeruzalemu kod Zapadnog zida umjesto u zgradi Knesseta udaljenoj pet kilometara.  Izrael je Zapadnu obalu i Istočni Jeruzalem osvojio od Jordana, među drugim područjima koja je osvojio tijekom Šestogodišnjeg rata 1967. i njegovi lideri odavna smatraju Jeruzalem nepodijeljenim i vječnim gradom.   Međutim, međunarodna zajednica takvo stajalište ne priznaje zbog činjenice da Palestinska vlast želi Istočni Jeruzalem učiniti glavnim gradom svoje buduće neovisne države. Gradnja žičare  Među projektima koje je Netanyahu u nedjelju najavio je gradnja žičare koja bi olakšala turistima ulaz u područje Zapadnog zida.  Zapadni zid, poznat i kao Kotel, dio je drevnog zida u podnožju Brda hrama i pripadnici islamske i judaističke vjeroispovijesti smatraju ga jednim od svojih najsvetijih mjesta.  Građevinski projekti blizu Brda hrama izazivali su napetosti u prošlosti.  Netanyahuova odluka u prvome mandatu 1996. da otvori arheološki tunel izazvala je nasilje na palestinskim područjima.  Upravo u tome tunelu izraelska vlada u nedjelju je održala svoju posebnu sjednicu.