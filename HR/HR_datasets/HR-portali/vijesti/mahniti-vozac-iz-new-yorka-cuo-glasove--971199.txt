Screenshot Youtube  VOZAČ koji se u četvrtak popodne automobilom zaletio u pješake na Times Squareu u New Yorku rekao je policiji da je tijekom svog mahnitog pohoda "čuo glasove".  Svjedoci govore kako se 26-godišnji Richard Rojas kroz barem tri bloka ulica provezao velikom brzinom prije nego što je na jednom od najpoznatijih trgova u New Yorku ubio 18-godišnju turisticu i ozlijedio 22 drugih ljudi.   Provezao se kroz čelične barijere, izašao iz automobila, vikao i skakao prije nego su ga policajci svladali. Htio umrijeti  Prema informacijama gradskih vlasti, Rojas je policajcima rekao kako "je čuo glasove" i istražitelji vjeruju da je bio pod utjecajem droga. Alkotest koji su napravili bio je negativan. Prema američkom CBS-u, Rojas je policajcima rekao kako je prije sjedanja u automobil nešto pušio.  "Trebali ste me upucati! Htio sam umrijeti!", vikao je na policajce, prenosi Reuters. Rojas će se danas pojaviti pred sudom pod optužbom za ubojstvo drugog stupnja, nekoliko pokušaja ubojstva i više prometnih prekršaja.