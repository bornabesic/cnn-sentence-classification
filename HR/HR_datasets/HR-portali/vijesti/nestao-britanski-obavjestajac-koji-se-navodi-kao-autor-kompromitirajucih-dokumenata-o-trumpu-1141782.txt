Prašina oko kontroverznih, no nepotvrđenih dokumenata o Donaldu Trumpu ne stišava se. Priča je dobila novi zaplet nakon što je utvrđeno da je u srijedu nestala osoba čije se ime pojavljuje u dokumentu, javlja Metro. Bivši pripadnik britanske obavještajne službe i vlasnik tvrtke Orbis Business Intelligence, Christopher Steel imenovan je kao osoba koja stoji iza ovih dokumenata, a od jučer mu se gubi svaki trag. On je navodno odlučio pobjeći na sigurno nakon što mu je postalo jasno da će njegovo ime procuriti u javnost. Također se navodno boji i odgovora Moskve. U dokumentu koji ima 35 stranica navodi se, između ostalog, kako je Trump u jednom moskovskom hotelu ugostio prostitutke s kojima je sudjelovao u perverznim radnjama.  Stil, bivši pripadnik službe MI6, jedan je od dvojice direktora privatne tvrtke Orbis osnovane 2009. godine koja pruža usluge strateškog savjetovanja i prekogranične istrage. Dokument je već neko vrijeme kružio među medijima, no nisu ga objavljivali jer nisu bili sigurni u njegov kredibilitet.  >> Kremlj demantira informacije: Nemamo kompromitirajuće podatke o Trumpu 