Predsjednik HSU-a Silvano Hrelja u emisiji Pressing televizije N1 rekao da nikada nije rekao da će biti dio nove vladajuće većine.  - Osim inicijalnog kontakta odgovoreno je da postoji raspoloženje Vlade da rješava neke probleme umirovljenika - kazao je Hrelja o kontaktima s HDZ-om, ali i naglasio da nema nikakvog konkretnog dogovora. Imamo 16 zahtjeva -  Nas interesira projektna suradnja. Predlaganje, usvajanje i promjena zakonskih prijedloga. Dakle zakoni su izvor prava umirovljenika - rekao je Hrelja i dodao da neće glasati za nove ministre ako "nitko neće staviti na stol ništa od 10-ak problema". - Imamo tu 16 zahtjeva. Od kojih su neki vrlo jednostavni, ali smatramo da ih treba riješiti. Svi su u tri područja. Socijala, zdravstvo i mirovinski sustav. Imamo problem koji nije tako lagan - to su obiteljske mirovine. Taj posao treba dobro projektirati. Treba vidjeti što to znači ako je jedan supružnik umro u 70-toj ili 90-toj jer prava izviru iz duljine uplata u miroviniski sustav - kazao je Hrelja na pitanje koji su njegovi zahtjevi za podršku novim ministrima.  Rekao je da je dosad razgovarao s jednom osobom iz HDZ-a i da to nije bio premijer Andrej Plenković.