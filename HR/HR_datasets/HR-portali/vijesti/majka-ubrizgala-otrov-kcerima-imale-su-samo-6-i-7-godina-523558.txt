Majka koju su njemački mediji nazvali Martina B. (44) je svojim kćerima ubrizgala injekcije s otrovom i ubila ih. Djevojčice su bile stare 6 i 7 godina.   Policija je trupla curica i majke koja je otrov ubrizgala i sebi pronašla u nedjelju u Arnsbergu.  Policija je u kući pronašla injekcije, a Martina je navodno imala medicinsku naobrazbu. Na truplima su pronađeni ubodi igle, no ne i druge ozljede. Martina B. je već ranije prijetila da će ubiti djecu. Martina je bila udana, ali su ona i suprug živjeli odvojeno. Zabrinuti otac je nazvao policiju koja je ušla u kuću i našla tijela. Vlasti sumnjaju da je Martina djecu ubila jer se bojala da će joj biti oduzeta.  - Martina je bila povučena, živjela je u svojem svijetu - rekao je Martinin poznanik, piše Bild.  