Foto: Facebook/Twitter KAD JE osamnaestogodišnja maturantica Diana Bloom iz Falmoutha u Virginiji dobila svoj školski godišnjak iznenadila ju je i raznježila jedna pomalo neobična fotografija. Naime, jedan od maturanata čija se slika našla u godišnjaku bio je pas. "Kad sam otvorila godišnjak, slika psa mi je brzo upala u oko. Mislila sam da je to preslatko i proslijedila tweet kako bi moji prijatelji koji još nemaju godišnjak mogli vidjeti", rekla je za Buzz Feed. Njen se tweet proširio velikom brzinom, a pas Alpha je postao slavan. Alphin vlasnik, šesnaestogodišnji Andrew Schalk, naime, ima dijabetes, a Alpha mu pomaže tako da osjeti kad mu poraste ili padne šećer, te ga upozori na to. "Alpha je poseban jer zbog svog izvanrednog njuha zna 20 do 40 minuta ranije hoće li mi pasti ili porasti razina šećera u krvi", kaže Andrew. Njegov mu je ljubimac tako u više navrata spasio život, budeći ga ako bi mu šećer pao tijekom noći. Alpha je kao Andrewova pratnja postao omiljeni učenik u školi, a čak je imao i svoju školsku iskaznicu, tako da je bilo neizbježno da se nađe i u godišnjaku, a mnogi su ga proglasili najslađim maturantom.