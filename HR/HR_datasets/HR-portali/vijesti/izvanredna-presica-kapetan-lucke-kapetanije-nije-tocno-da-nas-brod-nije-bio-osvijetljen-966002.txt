Foto: Grgo Jelavic/PIXSELL MINISTAR mora, prometa i infrastrukture Oleg Butković stigao je rano jutros u Dubrovnik povodom teške pomorske nesreće koja se dogodila sinoć u Koločepskom kanalu. >> NESREĆA KOD DUBROVNIKA Vjetar ometa očajničku potragu za nestalima, otkrivaju se novi detalji  Nakon povratka iz obilaska područja potrage, ministar Butković dao je izjavu za javnost.  "Motorni brod Danče išao je prema Mljetu, po jednog bolesnika, a gumenjak se prema Vrsečinama kretao iz uvale Paklena. Došlo je do sudara. Poginule su dvije osobe, dvije su ozlijeđene, a za petoricom se još traga.  Devet plovila sudjeluje u spašavanju, među kojima su i privatne brodice, helikopter i ronioci. Otežano je spašavanje i traganje zbog južnoga vjetra", kazao je Butković  "Izrazio sam sućut i ne bih htio o detaljima", kazao je Butković na upit o identitetu stradalih.  "Netočno je da je brod Danči bio neosvijetljen. Brod je specijaliziran za hitni prijevoz bolesnika i bio je osvijetljen. Mi u Hrvatskoj moramo imati takve brodove. Netočna je informacija da nije bio osvijetljen. I sada sudjeluje u potrazi zajedno s policijom i ostalim privatnim brodovima", kazao je kapetan Lučke kapetanije.