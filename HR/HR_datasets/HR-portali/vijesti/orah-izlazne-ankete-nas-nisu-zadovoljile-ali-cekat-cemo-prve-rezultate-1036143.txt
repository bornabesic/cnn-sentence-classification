Nakon prvotnog šoka koji je bio vidljiv nakon čitanja rezutata izborne anete, članovi i prijatelji ORaH-a okupljeni u restoranu u Prečkom ne djeluju snuždeno. U očekivanju prvih rezultata i dolaska predsjednice Mirele Holy, u ne prepunom prostoru vlada "muving" uz glasnu glazbu i originalne delicije iz ORaHove izborne kuharice održivog razvoja. Na stolu su tako štrudla od oraha i repe, salama te pašteta od oraha, šparoge i njoki od konolje u umaku od vrhnja i oraha itd.   Iako su do prije godinu dana glasile kao snažna treća opcija, sve se promijenilo u posljednjih mjesec dana te ih uopće nema u Hrvatskom saboru nakon izlaznih anketa. – Čekamo 22 sata i prve neslužbene rezultate, one su jedini pokazatelj rezultata. Ali naravno da nismo zadovoljni izlaznim anketama, nadali smo se pokojem mandatu – kazali su u ORaH-u i naglasili ono što ponavljaju u posljednje vrijeme: – Nismo bili dovoljno u medijima, stavljalo nas se po strani. Predsjednica ORaH-a Mirela Holy svoj dolazak u izborni stožer najavila je za 22 sata, kada će prokomentirati  rezultate stranke na parlamentarnim izborima, na temelju DIP-ovih  prvih neslužbenih rezultata.   Uz glavnu binu u stožeru stranke postavljen je i veliki joint, čime je ORaH još jednom pokazao da se zalaže za legalizaciju marihuane. >> Rezultati izlazne ankete: HDZ-ova i SDP-ova koalicija po 56 mandata