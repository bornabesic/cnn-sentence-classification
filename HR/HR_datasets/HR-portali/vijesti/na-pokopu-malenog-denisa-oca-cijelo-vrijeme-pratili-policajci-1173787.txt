Na mjesnom groblju u Elezovićima blizu Velike Kladuše danas je pokopan trogodišnji Denis Pašić za čiju se smrt sumnjiči njegova majka Chiara Pašić.  Posljednji ispraćaj pokojnog dječaka bio je u dvorištu obiteljske kuće dječakova oca Rešida koji je cijelo vrijeme bio pod budnim okom zatvorskih policajaca. Otac služi tri godine zatvora Rešidova sestra kazala je prošlog tjedna Večernjem listu da je dječakov otac osuđen je na tri godine jer je pretukao Chiaru i svog susjeda kada ih je zatekao u krevetu nakon što se vratio s posla.  Podsjetimo, za ubojstvo malog Denisa Pašića u Puli sumnjiči se njegova majka Chiara. Dječaka je, zajedno s maloljetnicom, ubila u stanu u u ulici Akvilejski prilaz u kojoj je Denis živio s majkom.  Nakon ubojstva su dječakovo tijelo zamotale i pod okriljem noći bacile u more. Kako bi zavarala policiju, majka je prijavila nestanak dječaka, ali ih je drugo jutro ipak odvela do mjesta gdje je pronađeno njegovo tijelo.