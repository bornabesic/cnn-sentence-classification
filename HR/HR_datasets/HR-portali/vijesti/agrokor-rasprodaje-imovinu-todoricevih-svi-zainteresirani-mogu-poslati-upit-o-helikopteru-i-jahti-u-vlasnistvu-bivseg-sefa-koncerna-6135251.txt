Izvanredna uprava Agrokora na čelu s Antom Ramljakom službeno je započela s prodajom imovine Ivice Todorića.   Na službenim internetskim stranicama koncerna pozvali su sve zainteresirane da iskažu svoj interes za kupnju pokretnina, a svi zainteresirani mogu se javiti na e-mail [email protected]   Prodaju se motorna jahta Riva 85 i helikopter Bell 427 proizvedeni 2006. godine. Svi koji iskažu interes o daljnjem će tijeku procesa prodaje biti obaviješteni izravno, a obavijest će biti objavljena i na internetskim stranicama Agrokora. Objavljeni su i detalji o pokretninama koje Agrokor prodaje.   Na portalima koji prodaju ovakvu robu stoji podatak da se jahte tog tipa prodaju s početnom cijenom od 2 milijuna eura, dok je početna cijena helikoptera od milijun eura.   Iako je riječ o velikoj sumi, novac od prodaje će biti tek dijelić za 'krpanje' velikog duga Agrokora.