Nakon što su jučer na općem Saboru HDZ-a izabrani potpredsjednici i članovi Predsjedništva na Facebooku se obratio šef stranke Tomislav Karamarko. - Čestitam novoizabranom vodstvu Hrvatske demokratske zajednice: zamjeniku predsjednika, potpredsjednicima, članovima predsjedništva i članovima Središnjeg odbora! Baš kao što smo i najavljivali, naše novo vodstvo je spoj novih mladih lica koja će nam dati svježu energiju i iskusnih kolega koji znaju kako pobjeđivati, što skupa sa mnom pokazuju protekle četiri godine. Pred nama je velika odgovornost za nastavak provođenja započetih reformi. U tome nas nitko neće spriječiti! Znat ćemo preuzeti odgovornost i odlučno povesti Hrvatsku u bolje sutra! - napisao je Karamarko na Facebooku. Podsjetimo, za potpredsjednike HDZ-a izabrani su, po broju glasova: Oleg Butković (1148 glasova), Tomislav Tolušić (896), Ivana Maletić (869), Tomislav Čuljak (812), Darko Horvat (769) i Josip Bilaver (723). Kao jedini kandidat za zamjenika predsjednika HDZ-a izabran je Milijan Brkić, koji je dobio glasove 1601 delegata, uz 135 nevažećih listića. Za članove predsjedništva izabrani Zlatko Hasanbegović, Anton Kliman, Darko Milinović, Zlatko Ževrnja, Božidar Longin, Ivan Anušić, Pero Ćosić, Josip Križanić, Žarko Tušek i Željko Turk. Najviše glasova je dobio dobio Hasanbegović (1227), a slijedi ga Milinović (1211). Izabrani su i članovi Središnjeg odbora, u koji su uz ostale ušli Dinko Čutura, Stjepan Tuđman, Lovro Kuščević... >> Evo tko je izabran za potpredsjednike i članove Predsjedništva HDZ-a >> Hasanbegović dobio najviše glasova za Predsjedništvo: Članstvo je poslalo poruku kakvu politiku HDZ-a želi 