Davor Ivo Stier (45), negdašnji savjetnik za vanjsku politiku bivšeg premijera Ive Sanadera, bio je i najmoćniji čovjek vlade Jadranke Kosor. Znakovito je da je se, za razliku od mnogih Sanaderovih kadrova koji su marginalizirani, Stier uspio ne samo izboriti za povjerenje tadašnje premijerke i šefice HDZ-a, nego je postao čovjek prema čijim je napucima Kosor donosila većinu odluka. A ključnu ulogu u tadašnjim rekonstrukcijama Vlade imao je upravo Stier, za kojeg je Davor Bernardić svojedobno tvrdio da umjesto Plenkovića kontrolira i Vladu i HDZ. Gostujući svojedobno u emisiji “Točka na tjedan” N1 televizije, predsjednik SDP-a Davor Bernardić žestoko je bocnuo hrvatskog premijera tvrdeći kako je glavni u HDZ-u potpredsjednik Vlade i ministar vanjskih poslova Davor Ivo Stier, a ne Andrej Plenković. Rekao je kako je to postalo kristalno jasno nakon ostavke Ladislava Ilčića koji je bio posebni Stierov savjetnik za ljudska prava. “Sad je u potpunosti jasno da je glavno sidro HDZ-ove vlade Davor Ivo Stier. Njemu desnica iskazuje poštovanje, to je čovjek koji ima svoje svjetonazore, ja ih poštujem, ali s njima se ne slažem. U ovom trenutku Plenković zapravo ne kontrolira stvari niti u HDZ-u niti u društvu. Stier je definitivno točka okupljanja pogotovo desnih snaga, to se pokazuje”, rekao je Bernardić u spomenutoj emisiji. Nakon ovih tvrdnji šefa SDP-a mnogi su se, i u samom HDZ-u, možda upitali koliko zapravo ima istine u tim Bernardićevim riječima, pogotovo nakon najnovijeg Stierovog istupa u kojem on žaluje za Mostom i tvrdi da bi bilo poštenije da je Plenković odmah išao na izvanredne izbore nakon razrješenja trojice Mostovih ministra,čime je izravno kontrirao svom sadašnjem šefu i bruxelleskom prijatelju Plenkoviću. Kažemo sadašnjem šefu, jer je  Stier bio i vrlo važna karika u lancu vladanja bivšeg premijera Ive Sanadera, kojem je bio savjetnik za vanjsku politiku. A kad je Sanader napustio politiku i brzo pao u nemilost svoje nasljednice Jadranke Kosor, i Stier ga se brzo odrekao. Neki su mu to zamjerili, tvrdeći da je Stier pomalo poltronski tip, ali je istodobno i vrlo lukav. Jednostavno je znao dobro iskoristiti prilike kako bi napredovao u karijeri – opisivali su ga tada oni koji ga bolje poznaju. Odrekao se Sanadera i brzo postao najmoćniji čovjek Jadranke Kosor Tako se on, za razliku  od mnogih Sanaderovih kadrova koji su marginalizirani, uspio ne samo izboriti za povjerenje tadašnje premijerke i šefice HDZ-a, nego je postao čovjek prema čijim je napucima Jadranka Kosor donosila većinu odluka. A ključnu ulogu u tadašnjim rekonstrukcijama Vlade imao je uporavo Stier, za kojeg Bernardić tvrdi da umjesto Plenkovića kontrolira i Vladu i HDZ. Njegov je uspon počeo od slučaja rješavanja graničnog spora sa Slovenijom. Stier je tada obavio velik dio posla vezano za ključni sastanak između Jadranke Kosor i tadašnjeg slovenskog premijera Boruta Pahora u Trakošćanu. On je tu kod tadašnje premijerke prikupio prve bodove. Nakon toga je strahovito brzo napredovao, tvrdili su tada u medijima neki HDZ-ovi sugovornici, dodajući kako su u HDZ-u mišljenja oko Stiera podijeljena. Dok su jedni bili iznenađeni usponom “čovjeka za kojeg do jučer nisu ni znali”, drugi su ga hvalili kao vrlo sposobnog. “Stier je ozbiljan političar. Obrazovan je, govori nekoliko jezika, uporan je i vrlo samozatajan”, opisivali su ga tada krugovi bliski tadašnjoj premijerki Kosor. S druge strane, oni koji ga poznaju još iz vremena dok je radio u Ministarstvu vanjskih poslova kažu kako je to samo djelomice istina. “Stier jest obrazovan i marljiv, ali nikada nije pripadao prvoj ligi diplomata”, tvrdili su u medijima neki HDZ-ovi sugovornici. Stierov pucanj u Plenkovića Inačer, Davor Ivo Stier sin je hrvatskih iseljenika iz Argentine. U Hrvatsku je došao početkom 90-ih te se odmah učlanio u HDZ. U Ministarstvu vanjskih poslova zaposlio se 1996., a jedan od prvih šefova bio mu je, kako smo naveli, Ivo Sanader. Tada su mu prigovarali visoku plaću  od 24.000 kuna koju prima u eurima, iako mu je radno mjesto u Zagrebu. Pokušala je to opravdati i tadašnja premijerka, kazavši kako je “Stier produžena ruka Ureda predsjednice Vlade i često je u Bruxellesu. Dio njegova posla odnosi se na tihu diplomaciju i bio je jako angažiran oko pregovora sa Slovenijom”. Stier je, dakle, vrlo brzo, nakon što se približio Kosorici, postao i njezinim najvažnijim suradnikom, koji se vrlo brzo prometnuo u drugog najjačeg čovjeka u tadašnjem HDZ-u. Po tvrdnjama mnogih, upravo po Stierovim napucima radila je tadašnja premijeka. Treba li se Andrej Plenković, nakon posljednjeg Stierova istupa, koji su mogi nazvali čistom političkom destrukcijom pred lokalne izbore, uistinu čuvati svog ministra vanjskih poslova i bruxelleskog prijatelja?