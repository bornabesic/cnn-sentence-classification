Foto: Shutterstock  JOŠ 1990. godine, kada se već naveliko 'kuhalo' i kad se nazirao rat, trebalo je primiti Jugoslaviju u EU. Ali to nije učinjeno. Ista greška napravljena je i 2000., tvrdi talijanski novinar Claudio Gherardini za Deutsche Welle.  "Svi su znali da naši životi neće biti isti nakon pada  Berlinskog zida, ali nitko nije znao kada i koliko. Došao sam u Berlin dva dana nakon pada Berlinski zid. Kad su započeli konflikti u bivšoj Jugoslaviji, uključio sam se prvo u organiziranje humanitarne pomoći, prvo za Hrvatsku", kazao je.   Dok je francuska vlada, podsjeća, bila privržena Srbiji, a njemačka vlada Hrvatskoj, BiH je bila prepuštena sama sebi. Europske zemlje nisu napravile dovoljno da bi pokušale spriječiti rat u Bosni i Hercegovini, tvrdi on.  Europa je, navodi, napravila dvije 'ogromne greške' i to 1990. i 2000. godine:  "Još 1990. godine trebalo je primiti Jugoslaviju u EU. Ali to nije napravljeno. Ista greška napravljena je i 2000. godine. Ako se tada razmatrala mogućnost da u EU uđu Mađarska, Rumunija i Bugarska, što se i dogodilo, onda je trebalo primiti i sve zemlje bivše Jugoslavije. EU je sve do 2004. godine bila u mnogo boljem stanju i mnogo otvorenija nego danas", pojasnio je.  "Ulazak BiH, Srbije, Makedonije, Crne Gore u EU jedino je pravo rešenje. Alternative jednostavno nema", zaključio je na kraju.