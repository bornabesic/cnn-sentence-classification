Screenshot: Protezione Civile U NOĆI sa ponedjeljka na utorak probudio se talijanski vulkan Etna. Oko sedam sati navečer počeo je izbacivati lavu, no zasad, tvrde znanstvenici nema nikakve opasnosti za stanovništvo.   Trenutno bez problema radi i obližnji aerodrom u Cataniji.  Etna je najviši europski vulkan s nadmorskom visinom od 3329 metara. Pogledajte video Lava izbija iz jugoistočnog kratera, objavio je Nacionalni institut za geofiziku i vulkanologiju (INGV).  Ukoliko se erupcija Etne nastavi i pepeo zamete prometnice, letovi kojima će na summit u Taormini 26. i 27. svibnja stizati njegovi sudionici, bit će preusmjereni u druge zračne luke, stoji u priopćenju INGV-a. Manje erupcije kratera Etne česte su, a posljednja veća erupcija zabilježena je 2009. Po podacima US Geological Surveya, Etna je jedan od najaktivnijih vulkana u svijetu. S više od 3.320 metara nadmorske visine najviši vulkan i najviša planina ispod Alpi u Europi. Pokriva područje od 1.190 km2, a oko njega se nalazi 19.237 hektara nenaseljenog područja. Na padinama vulkana, od široke doline Catanije prema jugu, nalazi se plodno vulkansko tlo koje stanovnici koriste za sadnju vinograda i voćnjaka. Pretpostavlja se da ime vulkana potiče od feničke riječi 'attuna', što znači - peć.