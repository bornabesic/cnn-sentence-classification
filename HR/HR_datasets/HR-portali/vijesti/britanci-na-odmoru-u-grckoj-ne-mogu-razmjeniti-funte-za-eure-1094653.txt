Turisti iz Velike Britanije koji upravo putuju Grčkom nisu u mogućnosti zamjeniti funte za eure jer odmarališta ne posjeduju službeni tečaj iz središnje banke, kako javlja ITV. Matt Rooney, turist iz Nottinghama odsjeda u odmaralištu Blue Lagoon na otoku Kos, a po dolasku na recepciju jutros je, uz ostale goste, obaviješten da se novci ne mogu razmjeniti. - Počelo je! U Grčkoj smo, ne možemo razmjeniti novac, niti ga podići na bankomatima - napisao je Rooney na Twitteru. Neki od gostiju frustrirani su ishodom referenduma jer nisu očekivali takav rezultat.  - Dragi gosti, želimo Vas obavijestiti da trenutačno ne možemo zamijeniti britanske ili škotske funte budući da nemamo službeni tečaj iz središnje banke. Hvala na razumijevanju! - stoji na natpisu grčkog odmarališta. Uzrok novonastalog problema najavljeni je izlaz Velike Britanije iz Europske unije te povlačenje Davida Camerona sa pozicije premijera.  >> Velika Britanija izlazi iz EU! Tusk: Razgovarat ćemo o procesu rastave. Dio građana slavi, drugi su šokirani: 'Kako ću ovo objasniti francuskim prijateljima?' 