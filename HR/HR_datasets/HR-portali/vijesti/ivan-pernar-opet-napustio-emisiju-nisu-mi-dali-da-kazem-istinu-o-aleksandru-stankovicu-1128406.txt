Saborski zastupnik Ivan Pernar opet je napustio jednu emisiju, čime se sam pohvalio na svom profilu na Facebooku. Nakon što je prašinu podiglo njegovo jučerašnje napuštanje emisije Nedjeljom u 2 Aleksandra Stankovića na HTV-u, ovaj put izašao je iz studija televizije Z1. Pernar je, naime, odmah nakon uvodnog predstavljanja Stankovića nazvao "izrazito odvratnom ličnošću", na što se voditelj emisije Zoom usprotivio rekavši da mu ne može vrijeđati kolegu. - Gospodine, ako mi nećete dozvoliti da kažem do kraja, ja odlazim iz emisije, a vi nastavite dalje - uzvratio je Pernar, dodajući "Ma nemojte me maltretirati više". – Upravo sam izašao iz Z1 studija jer mi voditelj nije dao da kažem istinu o Stankoviću – napisao je danas Pernar na Facebooku, nakon čega je objavio uvjete koji moraju biti ispunjeni da bi gostovao na nekoj televiziji. – Imam samo dva uvjeta za gostovanja na televiziji, a to je da mi se dozvoli da govorim i da mi se ne sugerira što bih trebao govoriti, a što ne bih. Ako ne želite čuti što imam reći ili vam smeta to što govorim, nemojte me zvati u emisiju, zovite nekog drugog kime možete manipulirati, takvih ima bezbroj – objavio je Pernar. >> Pernar: Nisam htio sudjelovati u farsi; Stanković: Ivane, sada ću konačno moći ručati na vrijeme >> Ivan Pernar je zamalo postao DJ zbog 'golih treba'