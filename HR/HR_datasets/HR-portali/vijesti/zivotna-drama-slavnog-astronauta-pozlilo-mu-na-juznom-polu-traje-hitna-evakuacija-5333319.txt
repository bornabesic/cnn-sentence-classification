Buzz Aldrin (86), bivši astronaut, evakuiran je s Južnog pola kojeg je posjetio u sklopu turističke grupe, piše Washington Post. White Desert, tvrtka koja je organizirala putovanje, oglasila se tek kratkim priopćenjem u kojem piše da mu se 'stanje pogoršalo' te je evakuiran prvim avionom uz pratnju doktora. Iz tvrtke nisu objavili koji je razlog evakuacije, tek su kratko dodali da mu je stanje stabilno, a daljne informacije ovisit će o njegovom oporavku. Prije samog puta na Južni pol Aldrin je objavio nekoliko tweetova u kojima je bio uzbuđen prije polaska. Aldrin je svjetsku slavu stekao 1969. godine kada je postao drugi čovjek koji je hodao po mjesecu.