Profesionalne vojnike neizravno je pozvao na neposluh Ministarstvo obrane Bosne i Hercegovine ponudilo je vlastima Republike Srpske usluge dijela svog vojnog orkestra na manifestacijama koje u tom entitetu planiraju za 9. siječnja kako bi obilježili neustavni praznik pod nazivom “dan republike”, ali to je razljutilo predsjednika RS Milorada Dodika koji je planirao vojni mimohod, a nakon što su mu planovi osujećeni, oružane snage BiH proglasio je “neprijateljskima”. Dodik je posebnim dopisom od Ministarstva obrane BiH tražio da u svečanostima planiranim za naredni ponedjeljak u Banja Luci, tj. u paradi koju tamo namjeravaju upriličiti sudjeluje Treća pješačka pukovnija oružanih snaga BiH u čijem su sastavu vojnici srpske nacionalnosti. >>> SRBI U ŠOKU: ‘Srpska prikazana prekrivena LUBANJAMA i krvlju’ Taj je zahtjev odmah izazvao kontradiktorna reagiranja s obzirom na to da je Ustavni sud BiH obilježavanje 9. siječnja proglasio neustavnim pa bi vojnici na Dodikovoj paradi izravno kršili državne zakone. Iz Ministarstva obrane BiH u srijedu je priopćeno da je odlučeno da dio orkestra oružanih snaga može sudjelovati na ceremonijama u Banja Luci, ali isključivo u onima koje se odnose na polaganje vijenaca i odavanje počasti poginulima u nedavnom i u Drugom svjetskom ratu. O ostatku Dodikova zahtjeva u priopćenju nema niti riječi iz čega proistječe kako je on zapravo odbijen što je odluka koja je u isključivoj ovlasti ministrice obrane Marine Pendeš (HDZ BiH). Dodik je odmah reagirao tvrdnjom kako ministrica obrane nema pravo na takvo tumačenje zakona proglasivši njenu odluku “udarom na RS”. “Smatrat ćemo da su oružane snage BiH na ovaj način, nesudjelovanjem, neprijateljske nastrojene prema RS”, kazao je Dodik kako ga citira entitetska agencija Srna. >>> BANJA LUKA PREPLAVLJENA ZASTAVAMA: Pogledajte kako teku pripreme za proslavu ‘9. januara’ Uz to je profesionalne vojnike neizravno pozvao na neposluh njihovom zapovjednom lancu obećavši im svaku potporu i zaštitu ako  se ipak odazovu pozivu iz Banja Luke i uključe se u paradu. Did you find apk for android? You can find new Free Android Games and apps.