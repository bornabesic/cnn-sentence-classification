Foto: FAH  MALI dobavljači Agrokora, okupljeni u Hrvatsku udrugu poljoprivrednika, Udrugu poljoprivrednih proizvođača i Nezavisnih seljaka, kritizirali su vladinu ponudu potencijalnim kreditorima Agrokora, kojima bi bio ponuđen tzv. roll up model. Zatražili su da se i njima prizna stari dug.  >>Ramljakov dar bankama nije nepošten sam za Ruse nego za sve nas Roll up predviđa da se za svaku kuna novog kredita potencijalnim kreditorima odobri i prelazak jedne kune starog kredita u senioritet. Sada mali dobavljači traže da se i njima priznaju stari dugovi, jer oni i dalje isporučuju robu, a nisu sigurno u slučaju stečaja. "Navedeni model smatramo nepoštenim prema Svim dobavljačima koji su nastavila isporučivati svoju robu tvrtkama iz koncerna Agrokor nakon 10.travnja 2017 godine. Svu robu koju su dobavljači ispostavili tvrtkama iz koncerna Agrokor, ispostavili su temeljem povjerenja u sustav no sada potencijalno mogu ostati u slučaju stečaja bez svojih ukupnih potraživanja dok potencijalni kreditori za svoje kredite će na štetu dobavljača izvući dio svojih starih potraživanja. Temeljem navedenih činjenica tražimo da se svim dobavljačima koji su ispostavljali svoju robu prema tvrtkama iz koncerna Agrokor nakon 10. travnja 2017 godine primjeni isti roll up model kao prema potencijalnim kreditorima i da se izjednače u pravima te da su u slučaju potencijalnog stečaja u ravnopravnim odnosima. Drugim riječima da se svim dobavljačima za jednu kunu novo isporučene robe prizna u senioritet i jedna kuna potraživanja iz starog duga.", poručili su u priopćenju.