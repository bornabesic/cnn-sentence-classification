Novoizabrani saborski zastupnik dijaspore Željko Glasnović na svojem je Facebook profilu žestoko izvrijeđao studente Filozofskog fakulteta. Sipajući pogrdu za pogrdom, nazvao ih je bandom anarhista i boljševičkih sotonista koje vode skojevke neobrijanih nogu te se založio da se s njima obračuna pendrecima i suzavcem. Dakako, na ove uvrede odmah su reagirali prozvani studenti Filozofskog fakulteta, a njihovu izjavu također prenosimo u cijelosti: 'Preko svog Facebook profila ničim izazvan oglasio se saborski zastupnik Željko Glasnović, koji je u svom statusu na najneprimjereniji način pokušao diskreditirati borbu studentica i studenata na Filozofskom fakultetu, nazivajući ih, između ostalog „manjinskom bandom od dvjestotinjak anarhista i boljševičkih sotonista“ koja „patološki mrze sve što je hrvatsko i žale za izgubljenim privilegijama njihove propale države“ i kojima bi se trebalo omogućiti „jednosmjerno, bespovratno putovanje za Piongjang“.      Necuvena ejakulacija govora mrznje, mizoginije i pozivanja na nasilje od izabranog zastupnika. Zasto Glasnovic mrzi demokraciju? #politikahr pic.twitter.com/pDynuM7V7n Sasvim je nevjerojatno da jedan saborski zastupnik, čija je ustavna dužnost sudjelovati u predstavničkom tijelu svih građana, proziva specifičnu skupinu građana i građanki, te na osnovu fiktivnih pretpostavki o njihovim političkim uvjerenjima, izgledu i porijeklu, izriče uvjerenje po kojem takva skupina zaslužuje nasilje i izgon iz države. Budući da gospodin Glasnović na svom Facebook profilu, gdje je i objavio spornu objavu, ima doseg koji prelazi 9 000 ljudi (5 000 prijatelja i preko 4 000 pratitelja), sasvim je moguće da neki od tih ljudi ovaj poziv na sankciju studenata i studentica Filozofskog fakulteta „pendrekom i suzavcem“ shvati kao direktnu instrukciju i poziv na djelovanje. U takvim bi slučajevima dekan i rektor, kao predstavnici Sveučilišta čija misija po Zakonu o svečilištu uključuje i „poštivanje i afirmaciju ljudskih prava“, trebali hitno reagirati i zaštititi studente i studentice od nasiljnih prijetnji i potencijalnih nasilnih radnji.  Za razliku od uvaženog zastupnika, plenum Filozofskog fakulteta ima dugu povijest mirnog govora i postupanja, koja ne uključuje nasilne incidente ili pozive na nasilje, te se stoga nadamo da će se naš poziv na sankciju ovakvih istupa shvatiti kao ozbiljan apel ljudi koji se za pravednije i legitimnije svučilište bore mirnim i arguementiranim diskursom. Cilj je plenuma potkazati nedemokratsko vođenje i funkcioniranje institucije Filozofskog fakulteta, a mišljenja smo kako svoj cilj možemo ostvariti i bez jeftinog povijesnog revidiranja, vrijeđanja na osnovu izgleda ili retorike lova na vještice koja se temelji na brojanju krvnih zrnaca, budući da je jedina identitetska odrednica koja bi u ovom razgovoru trebala biti bitna ona akademskog građanina ili građanke', pišu studenti u svom odgovoru na Facebook objavu saborskog zastupnika dijaspore Željka Glasnovića. Glasnovićeve stavove komentirao je i SDP-ovac Bojan Glavašević koji je na svom Twitteru zapisao: "Nečuvena ejakulacija govora mržnje, mizoginije i pozivanja na nasilje od izabranog zastupnika. Zašto Glasnović mrzi demokraciju?", zapitao se.  Istup je komentirao i predsjednik HNS-a Ivan Vrdoljak koji je Glasnovićevu poruku nazvao "tužnim danom za demokraciju" to više jer je riječ o izjavama čovjeka koji je "na političku pozornicu stupio kao jedan od glasnogovornika Karamarkovog HDZ-a". >> "Banda anarhista i boljševičkih sotonista blokira rad fakulteta, treba ih rastjerati suzavcem i pendrekom" 