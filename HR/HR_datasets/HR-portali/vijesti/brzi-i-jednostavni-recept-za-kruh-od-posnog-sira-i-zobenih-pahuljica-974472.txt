Foto:123 RF OVAJ recept je brz i jednostavan pa ga možete isprobati već danas.  Ako pazite na liniju, posebno sada prije ljeta, vjerujemo kako je jedna od namirnica, koju ste izbacili sa svog tanjura, svakako i kruh.  Iako ga gotovo svi obožavamo i teško je proći pored neke pekare i osjetiti taj divni miris te samo produžiti, ako ste tako odlučili i toga se držite bez obzira na sve prepreke, onda vam čestitamo.  No, obzirom da znamo kako to nije jednostavna odluka, danas smo vam odlučili otkriti jedan od ukusnih, ali i brzih i jednostavnih receptića za domaći kruh, koji će vas oduševiti te vam barem malo olakšati muke.  Za njega vam je potrebno svega pola sata, a ovdje je recept:  500 g posnog sira  250 g zobenih pahuljica  4 jaja  2 žličice soli  1 žličica sode bikarbone.  Sve sastojke dobro povežite u većoj zdjeli, a zatim po želji modelirajte na protvanu, na koji ste prethodno stavili papir za pečenje. Mi smo ga pekli 20-ak minuta na 230 stupnjeva, dok kruh nije poprimio zlatnu boju, no prije nego smo ga uklonili iz pećnice, razrezali smo ga na pola, kako bi se uvjerili da jaja nisu nipošto sirova.  Kruh će biti nešto mokriji pa se nemojte zbuniti, jer ništa krivo niste napravili. Dobar tek!