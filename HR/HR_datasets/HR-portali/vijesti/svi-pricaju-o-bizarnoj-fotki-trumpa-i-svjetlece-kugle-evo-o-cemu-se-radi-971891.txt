Foto: Twitter U ERI društvenih mreža već smo navikli smo da internet "poludi" oko bizarnih ili nehotično smiješnih fotografija državnih lidera i pretvori ih u memove, pa opet nismo bili spremnu za posljednji "hit" - fotografiju američkog i egipatskog  predsjednika te saudijskog kralja kako polažu ruke na svijetleći, stilizirani globus. Naime, Donald Trump, Abdel- Fatah el-Sisi i kralj Salman su prilikom otvaranja Globalnog centra za borbu protiv ekstremističkih ideologija u Rijadu, glavnom gradu Saudijske Arabije. Centar je otvoren u sklopu međunarodnog skupa na kojem je sudjelovalo 50 lidera bliskoistočnih, odnosno većinski muslimanskih zemalja, kao i predsjednik SAD-a. Trump je taj skup izabrao kao svoju prvu inozemnu destinaciju od početka. Polaganje ruku trojice državnika na globus, čije svjetlo je na pomalo jeziv način osvijetlilo njihova lica u zamračenoj sali, trebalo je simbolizirati solidarnost u zajedničkoj borbi protiv ekstremizma i terorizma. Usto, kako izvještavaju saudijski mediji, polaganje ruku na globus je aktiviralo video dobrodošlice na ekranu kojim je centar i službeno otvoren. Naravno, ovaj teatralni prizor asocirao je brojne korisnike društvenih mreža na fantasy i science fiction stripove i filmove od Gospodara prstenova do filmskih saga X-men i Ratovi zvijezda.      A američki predsjednik bio je još zabavniji kad se pridružio tradicionalnom saudijskom plesu s mačevima, pokazujući prilično nezavidan smisao za ritam i plesne vještine.   Trump u govoru nahvalio Saudijsku Arabiju, prozvao Iran i pozvao na zajedničku borbu protiv terorizma No za međunarodnu politiku je, naravno, mnogo važniji govor o borbi protiv islamskog ekstremizma koji je Trump prilikom ovog posjeta održao. U ovom je govoru zauzeo mnogo blaži stav o islamu, religiji za koju je prethodno, među ostalim, rekao da "nas mrzi". Izraz koji je naširoko koristio u predizbornoj kampanji, "radikalni islamski ekstremizam", nije ni jednom naveo u govoru pred muslimanskim liderima. Umjesto toga, izdašno je nahvalio svoje saudijske domaćine, žestoko kritizirao iranski režim kao zajedničkog neprijatelja te naglasio kako je terorizam prijetnja čitavom svijetu, napominjući kako su upravo muslimani njegove najveće žrtve. "Terorizam se proširio po cijelom svijetu. Ali put prema miru počinje upravo ovdje, na ovom drevnom tlu, u ovoj svetoj zemlji", rekao je Trump, čitajući pripremljeni govor s "blesimetra" i dodao: "Bolja budućnost moguća je samo ako vaše nacije istjeraju teroriste i ekstremiste. Istjerajte ih. istjerajte ih iz svojih bogomolja, istjerajte ih iz svojih zajednica, istjerajte ih iz svoje svete zemlje i istjerajte ih s ovog svijeta". Prema Iranu je, za razliku od svog prethodnika Baracka Obame, bio bez dlake na jeziku: "Desetljećima je Iran ložio vatru sektaškog sukoba i terora. To je vlada koja govori otvoreno o masovnim ubojstvima, zaklinje se na uništenje Izraela, smrt Americi i propast liderima zemalja u ovoj prostor