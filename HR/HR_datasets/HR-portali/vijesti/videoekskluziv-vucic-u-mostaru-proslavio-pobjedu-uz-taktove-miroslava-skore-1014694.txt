Nema sumnje da je Vučić bio oduševljen dočekom i feštom u Mostaru Bez obzira što je Republika Hrvatska zemlja partner 20. Međunarodnog sajma gospodarstva u Mostaru i Andreja Plenkovića i sve ostale svojom pojavom je zasjenio je novi predsjednik Republike Srbije Aleksandar Vučić. Voditelj službenog dijela programa uputio mu je posebne pozdrave čestitavši na veličanstvenoj (!?) pobjedi u Srbiji uz želju da poluči što veći uspjeh na novoj dužnosti budući da je Vučić ujedno i Premijer susjedne države. Nakon prigodnih govora uslijedila je i slavljenička zdravica s prijateljima iz političkog života, pa se i zapjevalo uz Miroslava Škoru… “Otišo sam, morao sam, dio tebe ponio sam, tvoje ime, moje prezime…” – čuli su se takti pjesme dok se nazdravljalo, a pored samog Vučića koji je nekoć otišao “tamo negdje” u pjesmi su se mogli pronaći i brojni građani Bosne i Hercegovine, posebno iz reda hrvatskog naroda, koji upravo zahvaljujući tako stručnom političkom vodstvu zadnjih godina sve više i više odlaze trbuhom za kruhom van ove zemlje. Čulo se zatim i “Kamen, krš, maslina…”, a Čović, Plenković, Vujanović, Radončić, Zvizdić, Šarović, Ivanić i ostali su se “kucali”, naravno čašama, pa nema sumnje da je Vučić bio oduševljen dočekom i feštom u Mostaru. Uslijedio je obilazak samih sajamskih štandova, pozdravi s poznatima i nepoznatima, dakako i pokoji selfie, zatim se Vučić na jednom štandu “zaletio” da iz zdjele uzme smokija, međutim netko je iz pozadine rekao “To je Šešelj poslao jednoj drugoj predsjednici…”, pa je premijer-predsjednik odustao od svog nauma. Određene delicije na drugim štandovima je ipak kušao, a na samom isparaćaju dragog prijatelja iz Beograda se ispratilo uz taktove “Meni trebaš ti…”. 