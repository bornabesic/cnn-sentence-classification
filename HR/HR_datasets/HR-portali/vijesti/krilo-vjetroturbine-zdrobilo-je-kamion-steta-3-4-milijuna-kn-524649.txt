Krilo vjetroturbine srušilo se u utorak na kamion na autocesti A33 kod njemačkog Bielefelda. Kamion je udario u zadnji dio transportera koji je vozio krilo vjetroturbine. Autocesta je zatvorena u oba smjera, nastala je velika gužva.  Vozač (61) iz Herzebrock-Clarholz je oko 5 sati ujutro iz još nepoznatog razloga udario kamionom u transporter. Udarac je izbacio krilo na autocestu.    Vozač (46) kamiona koji je vozio drugom trakom nije mogao izbjeći nalet na krilo. Teško je ozlijeđen. U krilo je udario i vozač (37) automobila koji također nije uspio na vrijeme zakočiti. Vozač koji je prouzročio sudar nije ozlijeđen. Promet bi se trebao normalizirati tek tijekom popodneva. Materijalna šteta je oko 460.000 eura (oko 3,4 milijuna kuna), piše Bild.  