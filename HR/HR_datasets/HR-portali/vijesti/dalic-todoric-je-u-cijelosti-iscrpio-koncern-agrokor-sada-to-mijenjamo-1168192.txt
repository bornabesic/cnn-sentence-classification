"Cijeli se sustav mora dignuti na maksimalnu razinu poslovanja kako bi tijekom ljeta mogao generirati maksimalan priljev. Kriza s kojom se suočio Agrokor vrlo je duboka, a Ivica Todorić u cijelosti je iscrpio sustav. Sada se to polako mijenja, ali riječ je o složenom procesu trenutačno fokusiranom na upravljanje likvidnošću i boljom efikasnošću – kaže potpredsjednica Vlade Martina Dalić. Prije oko tri tjedna domaće su banke Agrokoru odobrile kredit od 80 milijuna eura, no taj je novac potrošen za isplatu starih dugova i normalizaciju poslovanja Agrokorovih tvrtki. Izvanredna uprava zato intenzivno pregovara s bankama i fondovima o novoj pozajmici, namijenjenoj prije svega urednom plaćanju dobavljača. Prema prvim procjenama, spominje se kredit od 100 do 400 milijuna eura, ovisno o tome bi li se odmah uzeo sav novac za dugoročno razdoblje ili bi se periodički uzimali dijelovi kredita. Fondovi koji su već ulagali u Agrokorove obveznice iskazali su već spremnost za novi kredit upravo u iznosu od 400 milijuna eura, a kako doznajemo, nije isključeno da se dogovor s njima ovaj tjedan i postigne. Cijeli tekst čitajte danas u Večernjem listu! Neke od tema koje možete naći u današnjem izdanju Večernjeg: - Pupovac Plenkoviću samo otežava sastavljanje Vlade - Dvojica mladića hrvatskog podrijetla u Švicarskoj gardi koja čuva papu Franju - Saboru je nekad vjerovalo 50% građana, danas jedva 14 posto - Miris rata - ukrajinski scenarij sve izvjensiji u Makedoniji - Rusiju proglasili babarogom da bi se naoružavali - Prince je bio veliki umjetnik, ali i biznismen s uhom na bilu industrije   