Zbog pokušaja ubojstva koji se dogodio u petak u Osijeku u istražnom zatvoru završila je 39-godišnjakinja. Ona je, naime, kuhinjskim nožem dva puta ubola supruga (43) u vrat i tako mu nanijela teške i za život opasne ozljede. Život mu je spašen hitnom liječničkom intervencijom. Kako Glas Slavonije neslužbeno doznaje od očevidaca koji su se u petak zatekli na Objedinjenom hitnom prijemu u Kliničkom bolničkom centru Osijek, muškarca koji je imao zabijen nož u vrat dovezla je hitna pomoć, a u pratnji su bili i policajci. Žena je supruga navodno nožem ubola dok je on ležao u krevetu. On se potom ustao i s nožem koji mu je s prednje strane virio iz vrata, dok mu je drška noža bila sa stražnje strane, izišao iz stana, te pozvonio susjedima da bi ih zamolio da zovu Hitnu pomoć. Ženi je određen istražni zatvor u trajanju od mjesec dana. >> Napad u Opatiji: 19-godišnjak nožem izbo 16-godišnjaka ispred škole >> Crna Gora u šoku: Dvojica dječaka nožem izbola starca nakon svađe 