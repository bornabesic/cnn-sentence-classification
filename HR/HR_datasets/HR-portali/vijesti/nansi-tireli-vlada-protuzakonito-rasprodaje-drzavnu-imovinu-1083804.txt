Vlada protuzakonito rasprodaje državnu imovinu, smatra predsjednica Hrvatskih laburista Nansi Tireli koja se osvrnula na jučerašnju telefonsku sjednicu Vlade na kojoj je osam tvrtki izbrisano s popisa strateških tvrtki za Hrvatski ili tvrtki od posebnog interesa za Hrvatsku. – Zakon o upravljanju državnom imovinom nalaže Vladi da do 31. listopada tekuće godine usvoji plan upravljanja za sljedeću godinu. Ni nakon šest mjeseci od tog roka, Vlada plan upravljanja državnom imovinom za 2016. nije donijela i postavlja se pitanje temeljem čega Vlada rasprodaje sve ovo što rasprodaje. Dok smo kontaminirani ideologijama, u pozadini se događaju krupne stvari, rasprodaje se državna imovina, a da ne govorim o tome da se privatizira cijelo zdravstvo – pojasnila je Tireli. Poslala je i jednu poruku premijeru Tihomiru Oreškoviću. – Usprkos tome što on možda ima dobre namjere u upravljanju tom imovinom, mora shvatiti da je odgovoran za imovinu svih hrvatskih građana i da je ne smije protuzakonito prodavati i da bi bilo pametnije, bolje i zakonitije da se usvoji prvo plan, daj taj plan bude javno i transparentno objavljen, da svi znamo što Vlada planira s državnom imovinom, što planira prodavati – zaključila je Tireli. >> Ministar Marić: porezni sustav treba sveobuhvatno rješenje >> Prodaja počinje s udjelima u hotelima Maestral i Imperial 