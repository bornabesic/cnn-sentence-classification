Protivimo se ukidanju svih radnih mjesta i osporit ćemo sve strategije koje bi izravno dovele do gubitka radnih mjesta. Iskoristit ćemo sve prilike i mogućnosti i pobrinut ćemo se za to da Uprava ozbiljno shvati svoju odgovornost za održavanje Alstomova poslovanja i razvoj budućnosti tvrtke. Pobrinut ćemo se za to da strategija i planovi tvrtke stvore mogućnosti za budućnost poslovanja i da nas ne odvedu putem industrijskog fijaska – stoji u očitovanju Privremene strukture zastupanja, skraćeno IRS-a koji na europskoj razini zastupaju zaposlenike bivšeg Alstoma. Stav je to IRS-a sa sastanka održanog nedavno u Parizu. Kažu kako je situacija vrlo ozbiljna, a najavu General Electrica o ukidanju čak 6.460 radnih mjesta u nekadašnjim tvrtrkama Alstoma diljem Europe, u kojima je i 229 radnika Alstoma u Karlovcu, smatraju suprotnom GE-evoj korporativnoj komunikaciji. U oštroj opreci su trenutno i GE-jev vrlo detaljan plan ukidanja radnih mjesta i nedostatak perspektive što se tiče njegova budućeg poslovanja. U nastupanju tvrtke naziru se krajnja brutalnost, iza koje stoji želja da se plan provede što je brže moguće, i rizici koje isti podrazumijeva za buduće mogućnosti zaposlenika bivšeg Alstoma. S Upravom GE-ja potpisali smo sporazum o utvrđivanju okvira za vođenje rasprave o spomenutom planu koji više govori o smanjivanju troškova nego što nudi bilo kakvu stvarnu sliku industrijske perspektive tvrtke - kažu zastupnici zaposlenika na europskoj razini čiji je član i Tomislav Car iz karlovačkog Alstoma. >> Otkaze dobiva 229 zaposlenika, od toga je čak 130 inženjera