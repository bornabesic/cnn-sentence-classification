"Svaki zadatak moraš marljivo ispuniti i nitko ne smije znati ništa o tome. Kad završiš zadatak, pošalješ mi fotografiju. I na kraju igre, umreš." - riječi su kojima se maloljetnici uvode u svijet samoubilačke online igrice "Plavi kit". Podsjećamo, 'Plavi kit' pokrenut je 2015. godine, a kako bi igrači stigli do cilja moraju izvesti ukupno 50 zadataka (jedan dnevno). Zadaci uključuju fizičko i psihičko samoozljeđivanje, kao što su: bušenje ruke, buđenje u 4.20 i gledanje grotesknih snimki, praviti ožiljke, popeti se na visoku zgradu i pustiti noge da slobodno vise s ruba, ne razgovarati ni s kime čitav dan itd.   Učenica osnovne škole iz Beograda dobila je prije nekolio dana poziv da pristupi igrici, ali na sreću odmah je rekla majci, koja je obavijestila školu, pišu srpski mediji. - Na Instagramu je dobila link i poruku da se priključi igrici. Vidno uplašena, došla mi je reći što joj se dogodilo i odmah je izbrisala poruku koju je dobila.  Ja sam javila ravnateljici škole, a ona je obavijestila učenike i nastavnike, a zatim i policiju. Iz policije su pozvali na oprez.  - Pozivamo sve roditelje i nastavnike da razgovaraju s djecom i prate njihove aktivnosti na internetu kako bi ih zaštitili od ovog oblika ugrožavanja sigurnosti. Također, apeliramo na medije da posvete adekvatnu pažnju ovoj pojavi, kako bi se na vrijeme spriječile neželjene posljedice u Srbiji, upozorili su iz MUP-a Srbije.           