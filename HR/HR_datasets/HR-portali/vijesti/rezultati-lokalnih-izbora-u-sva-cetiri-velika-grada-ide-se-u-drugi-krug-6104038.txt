Najvažnije stvari koje trebate znati iz prvog kruga lokalnih izbora 2017.  - U četiri najveća hrvatska grada održat će se drugi krug izbora u kojima će se između dva kandidata birati novi/stari gradonačelnici. Milan Bandić je u Zagrebu bio uvjerljiv ispred HNS-ove Mrak Taritaš (30,85 naprema 24,49 posto glasova), Željko Kerum je ostvario najbolji rezultat u Splitu ispred HDZ-ova Andra Krstulovića Opare (30,4 posto naprema 26,1 posto), dok je u Osijeku je Ivica Vrkić dobio povjerenje od čak 37,05 posto glasova, gotovo 20 posto više ispred HDZ-ove Ivane Šojat. Napokon, u Rijeci je dugogodišnji SDP-ov gradonačelnik Vojko Obersnel bio i bolji od očekivanja te je s 40,88 posto glasova ušao u drugi krug s nezavisnim kandidatom Hrvojem Burićem (dobio 17,66 posto glasova).  - Kandidati HDZ-a su osigurali mjesto župana u 6 županija, njihovi kandidati kao vodeći ulaze u drugi krug izbora u još 7 županija, dok su SDP-ovi kandidati osvojili 2 županije. Kandidati drugih stranaka kojima su iz SDP-a dali potporu su osvojili još dvije županije, dok jedan kandidat kojem su dali podršku vodi pred drugi krug izbora.  - U odnosu na 2013. godinu, HDZ je zadržao isti rezultat (13 županija): izgubio je Zagrebačku županiju, u kojoj je, prema privremenim rezultatima, vodio SDP s HSS-om i drugim partnerima, a dobio Osječko-baranjsku, u kojoj je prije četiri godine većinu osvojio HDSSB. SDP je s partnerima osvojio najveći broj glasova u 5 županija, dok je prije četiri godine imao najveći broj glasova u jednoj županiji više.  - U prvom krugu su HDZ-ovi kandidati pobijedili u 42 grada, SDP-ovi u 14, IDS-ovi u 7, kandidati nezavisnih lista u njih 6 i HNS-ov kandidat u jednom gradu.  - HDZ-ova lista je podbacila u Zagrebu gdje je Drago Prgomet dobio tek 5,6 posto glasova, gotovo duplo manje od neovisne Brune Esih. U Varaždinu se senzacionalno vratio Ivan Čehok koji je osvojio 41 posto glasova birača, dok je u Metkoviću u vodstvu kandidatkinja Mosta, nakon što je HDZ-ov kandidat prema prvim rezultatima bio u vodstvu.    - Tri kandidata Mosta ušla su u drugi krug utrka za župana, ali s velikim zaostacima za HDZ-ovim kandidatima (U Vukovarsko-srijemskoj, Splitsko-dalmatinskoj i Dubrovačko-neretvanskoj županiji).  ----------------------------------- NOVO 01:22 - Obrađeno je 99,80 posto biračkih mjesta. ----------------------------------- 01:21 - Po privremenim rezultatima sa svih biračkih mjesta u utrci za gradonačelnika Virovitice uvjerljivo je pobijedio kandidat koalicije HDZ - HSLS - HSP AS i aktualni gradonačelnik Ivica Kirin osvojivši 60,50 posto glasova. Kirin je iza sebe ostavio kandidata koalicije SDP-HSS-HNS Dražena Kurečića, koji je dobio 21,6 posto, i kandidata koalicije Mosta i HSPD-a Sinišu Prpića s 15,40 posto glasova.  To je treći mandat Kirina, koji je gotovo 14 godina, s prekidom u vrijeme dok je obnašao dužnost ministra unutarnjih poslova, na čelu Virovitice. Dukić (HDZ) novi gradonačelnik Zadra Novi gradonačelnik Zadra je HDZ-ov kandidat Branko Dukić, koji je u prvom krugu izbora osvojio 51,2 posto glasova i pobijedio SDP-ovu kandidatkinju Sabinu Glasnovac koja je osvojila 23,16 posto glasova. Petrinjci Darinko Dumbović i Mihael Jurić u drugi krug za gradonačelnika Dugogodišnji gradonačelnik Petrinje Darinko Dumbović (Reformisti) osvojio je 42 posto glasova i u drugom krugu izbora suočit će se s HDZ-ovcem Mihaelom Jurićem za kojega je glasalo 36 posto birača. Na 36 biračkih mjesta Dumbović, koji predvodi koaliciju Reformisti, BM 365, HSS, HSU, HSD i HDR dobio je 2026 glasova, dok je Jurić iz koalicije HDZ, HSP, HSP AS, HSLS, HKS, UDU dobio 3470 glasova. Rudić (SDP) i Babić (HDZ) za dva tjedna odlučuju o gradonačelniku Kutine Kutinski gradonačelnik Andrija Rudić (SDP) nije uspio ponoviti rezultat iz prošlih lokalnih izbora kada je pobijedio u prvom izbornom krugu, jer je ovoga puta dva posto glasova više osvojio Zlatko Babić (HDZ), pa će konačna odluka o gradonačelniku u idućem mandatu biti poznata nakon drugog izbornog kruga. Zlatko Babić sa zamjenicima Sonjom Repić i Damirom Markušem (HDZ, HSLS, HSP, HSP AS, HSU) osvojio je 40,96 posto glasova, a Andrija Rudić sa zamjenicima Damirom Petravićem i Milanom Vujićem (SDP, BM 365, HSS, DSU, BUZ Hrvatski laburisti, SDA, HDRS) osvojio je 38,84 posto glasova. ----------------------------------- 00:44 - Preokret u Metkoviću! Mostova kandidatkinja za gradonačelnicu Katarina Ujdur prešla je u vodstvo i sada ima 40,81% osvojenih glasova. HDZ-ov kandidat Dalibor Milan osvojio je 38,26% glasova. ----------------------------------- 00:40 - U stožeru HDZ-a pojavio se i predsjednik Andrej Plenković koji je održao vrlo smiren govor. - U Zagrebu zahvaljujem Dragi Prgometu i njegovom timu i žao mi je što ga birači nisu prepoznali. HDZ je generalno zadovoljan, a ovo je uspjeh i potvrda naše politike vjerodostojnosti - kazao je Plenković. OPŠIRNIJE PROČITAJTE OVDJE. -----------------------------------  00:15 - Milan Bandić, koji je u prvom krugu lokalnih izbora 2017. osvojio najviše glasova za gradonačelnika Zagreba, upravo je stigao u svoj stožer. Zagrepčani nisu bedaki i ne padaju na štoseve. Htjelo se Bandića isporučiti na klanje, a Zagrepčani nisu zasićeni Bandićem, već samo moji politički protukandidati - poručio je Bandić. OPŠIRNIJE PROČITAJTE OVDJE. ----------------------------------- 00:14 - Mostov kandidat za splitsko-dalmatinskog župana Miro Bulj na lokalnim izborima osvojio je 22,51 posto glasova. Ispred njega su HDZ-ov Blaženko Boban (42,21%), a Arsen Bauk (SDP, HNS) je osvojio 20,79 posto glasova. OPŠIRNIJE PROČITAJTE OVDJE. ----------------------------------- 00:12 - U drugi krug izbora za župana u Varaždinskoj županiji sučelit će se kandidat HNS-a i SDP-a Predrag Štromar i njegov nekadašanji mentor Radimir Čačić koji je za samo 16 glasova bio bolji od kandidata HDZ-a Alena Runca i tako za dlaku ostao u trci za poziciju koju je nekad držao. ----------------------------------- 00:00 - Rezultati izbora u ponoć: Obrađeno više od 94% biračkih mjestaU Rijeci su u ponoć obrađena sva biračka mjesta. Najviše glasova, 40,88%, osvojio je Vojko Obersnel (SDP, PGS, HSU, IDS, LABURISTI, SDSS, HSS). U drugi krug ulazi s Hrvojem Burićem, kandidatom grupe birača, koji je osvojio 17,66% glasova. U Zagrebu je dosad obrađeno 97,71 posto biračkih mjesta. Najviše glasova osvojio Milan Bandić – 31,01%, Anka Mrak Taritaš osvojila je 24,36 posto glasova, Sandra Švaljek 19,12% glasova, Bruna Esih 10,99%, a Drago Prgomet 5,60%. U Splitu je nakon obrađenih 99,39 posto biračkih mjesta najviše glasova osvojio Željko Kerum – 30,40% posto, slijedi Andro Krstulović Opara s 26,18% i Marijana Puljak s 20,49% glasova. Nakon obrađenih 99,15% biračkih mjesta u Osijeku, sadašnji gradonačelnik Ivan Vrkić osvojio je 37,11% glasova, a Ivana Šojat ima 17,14% glasova. Kako će izgledati gradske skupštineNajviše glasova za zagrebačku Gradsku skupštinu, prema izlaznim anketama, osvojila je lista Milana Bandića, u borbi za Gradsko vijeće u Splitu vodi lista HDZ-HSLS-HSS, najviše glasova u Rijeci osvaja lista SDP-HNS-HSS-HSU-NH-SU, a u Osijeku lista SDP-HNS-HSS-ANU. Zagreb U Zagrebu najviše mjesta u Gradskoj skupštini osvaja lista Bandić Milan 365-SMSH-ZL-NSR - 14 mandata. Slijedi lista SDP-HNS-HSS-HSU-NH-SU s 13 mandata, nezavisna lista Sandre Švaljek-HSLS-ZS-HKS osvojila je 8 mandata, dok je HDZ dobio 7 mandata. Nezavisna lista Brune Esih osvojila je 5 mandata, a Zagreb je Naš-NL-Orah-RF-Za Grad ima 4 mandata. Prema prvim rezultatima, Živi zid-PH (4,90 posto), Most (3,23 posto) Pametno (1,42 posto), HDS-HKDU MV-USP-PZ  (1,09 posto) ne prelaze izborni prag. Split U borbi za splitsko Gradsko vijeće najviše je glasova dobila zajednička lista HDZ-HSLS-HSS - 11 mandata, a slijede Željko Kerum HGS-PG-NG - 8 mandata, Pametno - 7 mandata, Most 5 mandata te SDP-HNS - 4 mandata. Rijeka U Rijeci je u glasovanju za Gradsko vijeće najbolje prošla lista SDP-PGS-HSU-IDS-HL-SDSS-HSS, koja je dobila 14 mandata, a slijedi HDZ sa 7 mandata. Lista AM-Živi Zid-Snaga-Alternativa ima 4 mandata, nezavisna lista Hrvoja Burića 4 mandata, RI-Pametno 2 mandata isto kao i Most. Osijek U Osijeku je na izborima za Gradsku skupštinu, po izlaznoj anketi, najviše dobila lista SDP-HNS-HSS-ANU - 10 mandata, a slijede HDZ - 10 mandata posto, Most - 5 mandata, te HDSSB-HSLS-ABU 3, Biraj bolje 3 i Desno 2 mandata. ----------------------------------- 23:40 - Ovo su najveći gubitnici lokalnih izbora: Za bivšeg gradonačelnika Splita nisu glasali ni prijatelji, Ilčić je ponižen, a šef Živog zida ostao je bez drugog kruga… OPŠIRNIJE PROČITAJTE OVDJE. ----------------------------------- 23:32 - Najveće iznenađenje izbora u Zagrebu, kandidat za gradonačelnika platforme Zagreb je naš Tomislav Tomašević, izrazio je zadovoljstvo izlaznim anketama. - Ovo je veliki rezultat jer smo samo tri mjeseca u kampanji. No mi već 15 godina radimo i građani su to prepoznali. Kad uđemo u gradsku skupštinu puhat ćemo svima za vrat, ali i davati konkretne prijedloge - kazao je Tomašević. OPŠIRNIJE PROČITAJTE OVDJE. ----------------------------------- 23:24 - HDZ i dalje dominira županijama, a u većim gradovima HDZ-u pripada 13 gradskih vijeća, SDP-u tri, a nezavisnima dva. OPŠIRNIJE PROČITAJTE OVDJE. ----------------------------------- 23:07 - DIP: U 23 sata obrađeno 84% glasova, promjene tek neznatne U Zagrebu je dosad obrađeno 81,86 posto biračkih mjesta. Najviše glasova osvojio Milan Bandić – 31,22%, Anka Mrak Taritaš osvojila je 24,27 posto glasova, Sandra Švaljek 19,15% glasova, Bruna Esih 10,85%, a Drago Prgomet 5,63%. U Rijeci je nakon 78,22 posto obrađenih najviše glasova osvojio Vojko Obersnel, 40,83% glasova. Slijede Hrvoje Burić sa 17,45% glasova, Kristijan Staničić s 13,93% glasova. Što se tiče grada Osijeka, nakon obrađenih 94,02 posto glasova, sadašnji gradonačelnik Ivan Vrkić osvojio je 37,18% glasova. Ivana Šojat ima 16,88% glasova, Miroslav Šimić 9,21%, Dragan Vulin 8,81%, a Anto Đapić 8,76%. U Splitu je nakon obrađenih 92,12 posto najviše glasova osvojio Željko Kerum – 30,27% posto, slijedi Andro Krstulović Opara s 26,15% I Marijana Puljak s 20,60% glasova. ----------------------------------- 23:01 - Na jednom od biračkih mjesta u gradu Kninu zabilježena je nepravilnost. Naime, u jednoj od biračkih kutija pojavio se jedan listić više od broja birača koji su izašli na izbore. OPŠIRNIJE PROČITAJTE OVDJE. ----------------------------------- 22:40  - Josipa 'kninska kraljica' Rimac, kandidatkinja HDZ-a koja je trebala biti  oklada za novu gradonačelnicu, poražena je već u prvom krugu od nezavisnog kandidata Marka Jelića. Rimac je, prema trenutačnim rezultatima, osvojila 36,92 posto glasova, a Jelić čak 50,95%, a ostanu li ovakvi rezultati borba za fotelju prvog čovjeka Knina biti će gotova već večeras. OPŠIRNIJE PROČITAJTE OVDJE. ----------------------------------- 22:23 - Predsjednik HDZ-a i premijer Andrej Plenković izjavio je u nedjelju navečer dolazeći u sjedište stranke kako je, što više pristižu izborni rezultati, Hrvatska sve 'plavija'. OPŠIRNIJE PROČITAJTE OVDJE. ----------------------------------- 22:16 - U 22:00 sat u Zadru uvjerljivo vodi HDZ-ovac Branko Dukić  s 51,57 posto, dok je SDP-ova kandidatkinja Sabina Glasovac druga s 22,99 posto, a slijedi Marijana Botić iz Mosta i Akcije mladih s 9,15 posto. OPŠIRNIJE PROČITAJTE OVDJE. ----------------------------------- 22:12 - Ispred Mostovog stožera u Metkoviću se slavi uz vatromet, zapaljeno je desetak baklji. Božo Petrov izašao je pred brojne simpatizere, članove stranke i novinare, i u pobjedničkom tonu kazao kako će se njihova kandidatkinja Katarina Ujdur za gradonačelničko mjesto boriti u drugom krugu. Pozvao je sve da joj daju glas. OPŠIRNIJE PROČITAJTE OVDJE. CROPIX   ----------------------------------- 22:03 - Rezultati u 22 sata: Obrađeno 60,85% biračkih mjesta U Zagrebu je dosad obrađeno 40,52 posto biračkih mjesta. Najviše glasova osvojio Milan Bandić – 31,91%, Anka Mrak Taritaš osvojila je 24,05 posto glasova, Sandra Švaljek 19,12% glasova, Bruna Esih 10,62%, a Drago Prgomet 5,63%, a Tomislav Tomašević 3,76%, Ivan Lovrinović 2,02%, Marko Sladoljev 1,76%. U Rijeci je nakon 48,51 posto obrađenih najviše glasova osvojio Vojko Obersnel, 41,29% glasova. Slijede Hrvoje Burić sa 17,19% glasova, Kristijan Staničić s 13,39% glasova. Što se tiče grada Osijeka, nakon obrađenih 65,81 posto glasova, sadašnji gradonačelnik Ivan Vrkić osvojio je 37,32% glasova. Ivana Šojat ima 16,40% glasova, Miroslav Šimić 9,32%, Dragan Vulin 8,97%, Anto Đapić 8,92%. U Splitu je nakon obrađenih 55,76 posto najviše glasova osvojio Željko Kerum – 28,74% posto, slijedi Andro Krstulović Opara s 26,15%, Marijana Puljak s 21,57%, Aida Batarelo 7,65 posto te Ante Čikotić sa 6,24 posto. 21:50 - U utrci za župana Dubrovačko-neretvanske županije uvjerljivo s 52,43% nakon obrađenih 28,85 posto biračkih mjesta vodi HDZ-ova kandidat Nikola Dobroslavić, a drugi je Mostov kandidat Nikola Grmoja osvojio je 18,77 posto glasova. OPŠIRNIJE PROČITAJTE OVDJE. ----------------------------------- 21:45 - SDP-ov saborski zastupnik Gordan Maras naglasio je da su ovi lokalni izbori odaslali važnu poruku - da građani ne vjeruju premijeru Andreju Plenkoviću i HDZ-ovoj Vladi. OPŠIRNIJE PROČITAJTE OVDJE. ----------------------------------- 21:37 - Iz stožera Anke Mrak Taritaš prve ankete za Jutarnji je komentirao lider HNS-a Ivan Vrdoljak. 'Drago mi je da je veća izlaznost i to je najbolji način borbe protiv populizma i ostalih ekstremnih pojava. U Osijeku je napravljeno čudo i  sjajan rezultata gospodina Vrkića, preporodio je grad i vidi se da mu građani vjeruju i da je to odgovorna politika te idemo u razvojni mandat u Osijeku. U Zagrebu se vidi da su ljudi počeli vjerovati da je došlo vrijeme promjena, 70 posto ih je to reklo i s Ankom Mrak Taritaš imamo napokon kandidatkinju koja daje vjeru u promjenu. U drugom krugu treba joj dati još veću potporu jer Zagreb zaslužuje promjenu. Rijeka očekivano, Vojko Obersnel je potvrdio mandat a mi smo postavili temelj jedne liberalne - građanske koalicije, a u Splitu su prošli kandidati koji nisu moji i nisu baš po volji, ali očekivano - kazao je Vrdoljak. OPŠIRNIJE PROČITAJTE OVDJE. ----------------------------------- 21:36 - U Karlovcu vodi Damir Mandić sa 44,58% glasova, Ivan Vilibor Sinčić osvojio je 19,23% glasova, a Davor Petračić 18,45% glasova.   ----------------------------------- 21:36 - U Sisku najvjerojatnije u drugi krug izbora idu Kristina Ikić Baniček - 43,01% i Franjo Šaban - - 32,76%. ----------------------------------- 21:35 - Prema prvim rezultatima lokalnih izbora koje je u 21 sat objavio DIP bivši gradonačelnik Varaždina Ivan Čehok spektakularno se vraća u politiku nakon gotovo 6 godina izbivanja. Čehok, inače kandidat grupe građana, nakon gotovo 50 posto prebrojanih glasova ima 42,43 posto glasova birača, a daleko iza njega je Alen Kišić, kandidat SDP-a, HNS-a, HSS-a, HSU-a i Laburista koji je osvojio 21,99 posto. OPŠIRNIJE PROČITAJTE OVDJE.   -----------------------------------  21:31 - U 21:00 sat u Zadru uvjerljivo vodi HDZ-ovac Branko Dukić  s 49,44 posto, dok je SDP-ova kandidatkinja Sabina Glasovac druga s 26,63 posto, a slijedi Marijana Botić iz Mosta s 8,47 posto. OPŠIRNIJE PROČITAJTE OVDJE.   ----------------------------------- 21:23 - U Mostov stožer u Metkoviću stigla je još uvijek neslužbena informacija kako su izgubili većinu u gradskom vijeću. OPŠIRNIJE PROČITAJTE OVDJE.     ----------------------------------- 21:05 -  Prvi rezultati DIP-a U Zagrebu je dosad obrađeno 5 posto biračkih mjesta. Najviše glasova osvojio Milan Bandić – 39,69%, Anka Mrak Taritaš osvojila je 21,01% glasova, Sandra Švaljek 17,13% glasova, Bruna Esih 8,79%, Drago Prgomet 5,67%, Tomislav Tomašević 3,23%, Ivan Lovrinović 2,14, a Marko Sladoljev 1,26%. U Rijeci je nakon 20 posto obrađenih najviše glasova osvojio Vojko Obersnel, 40,62% glasova. Slijede Hrvoje Burić sa 16,34% glasova i Kristijan Staničić s 13,58% glasova. Što se tiče grada Osijeka, nakon obrađenih 30 posto glasova, sadašnji gradonačelnik Ivan Vrkić osvojio je 36,21% glasova. Ivana Šojat ima 16,73% glasova, Miroslav Šimić 9,01%, Dragan Vulin 9,83%, a Anto Đapić 9,59%. U Splitu je nakon obrađenih 17,58 posto najviše glasova osvojio Željko Kerum – 32,43% posto, slijedi Andro Krstulović Opara s 24,81%, Marijana Puljak s 19,90%, Aida Batarelo 7,17 posto te Ante Čikotić sa 6,36 posto i Dragan Markovina s 3,42 posto. Kako će izgledati gradske skupštineNajviše glasova za zagrebačku Gradsku skupštinu, prema izlaznim anketama, osvojila je lista Milana Bandića, u borbi za Gradsko vijeće u Splitu vodi lista HDZ-HSLS-HSS, najviše glasova u Rijeci osvaja lista SDP-HNS-HSS-HSU-NH-SU, a u Osijeku lista SDP-HNS-HSS-ANU. Zagreb U Zagrebu najviše mjesta u Gradskoj skupštini osvaja lista Bandić Milan 365-SMSH-ZL-NSR - 14 mandata. Slijedi lista SDP-HNS-HSS-HSU-NH-SU s 13 mandata, nezavisna lista Sandre Švaljek-HSLS-ZS-HKS osvojila je 8 mandata, dok je HDZ dobio 7 mandata. Nezavisna lista Brune Esih osvojila je 5 mandata, a Zagreb je Naš-NL-Orah-RF-Za Grad ima 4 mandata. Prema prvim rezultatima, Živi zid-PH (4,90 posto), Most (3,23 posto) Pametno (1,42 posto), HDS-HKDU MV-USP-PZ  (1,09 posto) ne prelaze izborni prag. Split U borbi za splitsko Gradsko vijeće najviše je glasova dobila zajednička lista HDZ-HSLS-HSS - 11 mandata, a slijede Željko Kerum HGS-PG-NG - 8 mandata, Pametno - 7 mandata, Most 5 mandata te SDP-HNS - 4 mandata. Rijeka U Rijeci je u glasovanju za Gradsko vijeće najbolje prošla lista SDP-PGS-HSU-IDS-HL-SDSS-HSS, koja je dobila 14 mandata, a slijedi HDZ sa 7 mandata. Lista AM-Živi Zid-Snaga-Alternativa ima 4 mandata, nezavisna lista Hrvoja Burića 4 mandata, RI-Pametno 2 mandata isto kao i Most. Osijek U Osijeku je na izborima za Gradsku skupštinu, po izlaznoj anketi, najviše dobila lista SDP-HNS-HSS-ANU - 10 mandata, a slijede HDZ - 10 mandata posto, Most - 5 mandata, te HDSSB-HSLS-ABU 3, Biraj bolje 3 i Desno 2 mandata. ----------------------------------- 21:00 - Državno izborno povjerenstvo objavljuje preliminarne rezultate lokalnih izbora. Zasad je 1800 biračkih mjesta, oko 30 posto, obrađeno. ----------------------------------- 20:39 - Nakon što su i izlazne ankete potvrdile njegovu dominaciju u Osijeku, aktualni gradonačelnik, nezavisni Ivan Vrkić kojega podržavaju SDP i HNS kazao je: - Nisam dominantan, dobro stojim. Zadovoljan sam i zahvalan sugrađanima koji su prepoznali što sam radio u prvom mandatu, a to mi je dovoljno da budem optimističan za drugi krug. OPŠIRNIJE PROČITAJTE OVDJE. ----------------------------------- 20:24 - U izbornom stožeru HDZ-a ministar rada Tomislav Ćorić je komentirao rezultate HDZ-a u Splitu i Zagrebu. OPŠIRNIJE PROČITAJTE OVDJE. ----------------------------------- Ankete u 20 sati U 20 sati stigli su novi rezultati anketa koji su neznatno drugačiji od onih prvih u 19 sati. Milan Bandić u Zagrebu ima 30,14% glasova, Anka Mrak Taritaš osvojila je 26,67 posto glasova, Sandra Švaljek 17,78% glasova, Bruna Esih 10,33%, Drago Prgomet 5,59%, a Tomislav Tomašević 3,99%. U Rijeci je najviše glasova osvojio Vojko Obersnel, 44,31%. Zatim slijede Hrvoje Burić sa 16,26% glasova, Kristijan Staničić s 13,2% glasova. Tu su i Andrej Briščik s 9,8% glasova, Juraj Bukša s 6,85% glasova, te Petra Mandić sa 4,72%. Što se tiče grada Osijeka, sadašnji gradonačelnik Ivan Vrkić ima 38,31% glasova. Ivana Šojat ima 17,58% glasova, Miroslav Šimić 9,04%, Dragan Vulin 8,63% i Anto Đapić 7,93%, te Kristijan Šimičić 7,49 posto. U Splitu je najviše glasova osvojio Željko Kerum – 29,18% posto, slijedi Andro Krstulović Opara s 24,74%, Marijana Puljak s 21,43%, Aida Batarelo 8,79 posto te Ante Čikotić sa 6,1 posto i Dragan Markovina s 4,03 posto. Najviše glasova za zagrebačku Gradsku skupštinu, prema izlaznim anketama, osvojila je lista Milana Bandića, u borbi za Gradsko vijeće u Splitu vodi lista HDZ-HSLS-HSS, najviše glasova u Rijeci osvaja lista SDP-HNS-HSS-HSU-NH-SU, a u Osijeku lista SDP-HNS-HSS-ANU. OPŠIRNIJE PROČITAJTE OVDJE. ----------------------------------- 20:01 - U stožeru Brune Esih vlada zadovoljstvo, a tu su i Zlatko Hasanbegović, te Velimir Bujanec. Pristaše Brune Esih pljeskom su pozdravili i rezultate za Split gdje je u vodstvu Željko Kerum. Damjan Raknić Zlatko Hasanbegović i Velimir Bujanec   OPŠIRNIJE PROČITAJTE OVDJE. ----------------------------------- 19:43 - U zagrebačkom stožeru SDP-a više su nego zadovoljni. - Bandiću će pasti mrak na oči. Drugi krug je novo miješanje karata - kazao je Bojan Glavašević. OPŠIRNIJE PROČITAJTE OVDJE. ----------------------------------- 19:40 - Izlazne ankete komentirao je i Ivan Lovrinović, kandidat koalicije Promijenimo Hrvatsku i Živi zid. Ivan Vilibor Sinčić se zahvalio građanima i kazao kako će se sve znati ujutro. Ivan Pernar se očekuje u stožeru iza 21 sat. OPŠIRNIJE PROČITAJTE OVDJE. ----------------------------------- 19:37 - Iz izbornog stožera HDZ-a u Zagrebu, čiji kandidati u najvećim gradovima ne stoje najbolje prema izlaznim anketama, javio se Drago Prgomet. Goran Mehkek / Hanza Media   OPŠIRNIJE PROČITAJTE OVDJE. ----------------------------------- 19:33 - U sjedištu Mosta u Draškovićevoj ulici vrlo je mirno. Prate se mediji, nema puno ljudi, ali se očekuje okupljanje tijekom večeri. U glavnom stožeru Mosta nezavisnih lista u Metkoviću okupljen je veći broj ljudi, uglavnom mladih stranačkih volontera. U opuštenoj i optimističnoj atmosferi isčekuju rezultate izbora u Metkoviću, bez uzbuđivanja oko rezultata izlaznih anketa koje pristižu iz većih gradova. OPŠIRNIJE PROČITAJTE OVDJE. ----------------------------------- 19:20 - Ankete je komentirao i bivši gradonačelnik Splita Željka Kerum. - Ponavljam da sam čovjek s narodom i ne postavljam se iznad i to narod zna. Siguran sam i da će i glasači Marijane Puljak i Mosta meni dati glas - komentirao je. OPŠIRNIJE PROČITAJTE OVDJE. ----------------------------------- 19:07 - Iz stožera aktualnog zagrebačkog gradonačelnika Milana Bandića javila se Jelena Pavičević Vukičević i kazala:  - Poštujemo ankete, ali još više pravu volju birača. Strpimo se do 22. OPŠIRNIJE PROČITAJTE OVDJE. ----------------------------------- 19:06 - Nakon prvih izlaznih anketa, gradonačelnik Vojko Obersnel komentirao je rezultat po kojem je osvojio gotovo 45 posto glasova. - Zadovoljan sam rezultatom SDP-a za mjesto gradonačelnika Rijeke, SDP će biti vodeća stranka. Najbolji rezultat imaju za sva četiri grada. Sada tek slijedi najvažnijih 105 minuta za Rijeku bez obzira na izborne rezultate - kazao je Obersnel misleći na nogometnu utakmicu Rijeka - Cibalia. ----------------------------------- Prve izlazne ankete 19:00 - Prvi rezultati izlaznih anketa u 19 sati koje je provela agencija Ipsos za HRT, Nova TV RTL i N1, pokazale su kako je za gradonačelnika grada Zagreba gdje je obrađeno 40,68 posto glasova s birališta, najviše glasova dobio Milan Bandić - 30,08 posto. Anka Mrak Taritaš osvojila je 26,78 posto glasova, Sandra Švaljek 17,67% glasova, Bruna Esih 10,26%, a Drago Prgomet 5,75%. Što se tiče Gradske skupštine, u gradu Zagrebu lista Milan Bandić 365 osvojila je 16 mandata (25,94% glasova), SDP i partneri osvojili su 13 mandata (22,03 posto glasova), NL Švaljek 8 mandata (12,87%), HDZ ima 6 mandata (10,52%), a lista Zagreb je naš! osvojila je 4 mandata (7,95 posto). U Rijeci je najviše glasova osvojio Vojko Obersnel, 44,99 posto glasova. Zatim slijede Hrvoje Burić sa 15,19% glasova, Kristijan Staničić sa 13,35 posto glasova. Tu su i Andrej Briščik sa 10,07% glasova i Juraj Bukša sa 6,95 posto glasova. Što se tiče izbora za Gradsko vijeće grada Rijeke SDP i partneri osvojili su 17 mandata, lista HDZ ima 6 mandata, AM / Živi zid 5 mandata,  NL Burić 3 mandata, RI Pametno 2 mandata. Što se tiče grada Osijeka, sadašnji gradonačelnik Ivan Vrkić ima 38,35 posto glasova. Ivana Šojat ima 18,06 posto glasova, Miroslav Šimić 9,28 posto, Dragan Vulin 8,66 posto, i Anto Đapić 7,66 posto. Za Gradsko vijeće grada Osijeka najviše mandata dobila je lista SDP i partneri – 12 mandata. HDZ ima 10 mandata, Most 5 mandata, HDSSB i partneri 3 mandata i Biraj Bolje također 3 mandata. U Splitu je najviše glasova osvojio Željko Kerum – 29,91 posto, slijedi Andro Krstulović Opara s 25,35 posto, Marijana Puljak sa 20,41 posto, Aida Batarelo 8,79 posto te Ante Čikotić sa 5,66 posto. Najviše glasova za Gradsko vijeće Splita dobila je lista HDZ i partneri – 10 mandata, HGS/ PG-NG 9 mandata, Pametno 7 mandata, te SDP i partneri 5 mandata.   ----------------------------------- 19:00 - Birališta su zatvorena, a predsjednik Državnog izbornog povjerenstva (DIP) Branko Hrvatin kazao je kako je zadovoljan izlaznošću birača na nedjeljne lokalne izbore, a procijenio je da će se u konačnici kretati oko 50 posto. Izlaznost je nešto veća nego 2013., u konačnici će se kretati oko 50 posto, bojim se da neće prijeći taj postotak, rekao je Hrvatin za RTL, kratko prije zatvaranja više od 6.600 biračkih mjesta, na kojima je moglo glasovati 3 milijuna 720 tisuća birača. Nepravilnosti je, izvijestio je, bilo mnogo manje nego prijašnjih godina i uglavnom se radilo o kršenju izborne šutnje. Objasnio je što mogu očekivati prekršitelji. Nadležna izborna povjerenstva prijavit će one koji su prekršili šutnju, a potom će, kaže, ako se pokrene prekršajni postupak, sudovi donijeti konačnu odluku. Zapriječene kazne za prekršitelje kreću se od 3 tisuće do pola milijuna kuna Hrvatin je opetovao da će DIP oko 21 sat objaviti prve izborne rezultate, gotovo svi rezultati mogli bi se znati do 2 sata ujutro u ponedjeljak. Na prošlim izborima do ponoći je bilo poznato 90 posto rezultata, u 2 sata ujutro gotovo 99, 3 posto, podsjetio je predsjednik DIP-a. Ponovio je da prve rezultate treba uzeti sa 'zrnom soli', odnosno zaključke o pobjednicima donositi tek kad se obradi velik broj biračkih mjesta. ----------------------------------- U Hrvatskoj se danas održavaju lokalni izbori, a u 7 sati otvorena su birališta na kojima je dosad od 3 milijuna i 720 tisuća birača, glasalo nešto manje od 1,2 milijuna, odnosno 35,2 posto što je gotovo isto kao i prije četiri godine. Bira se 20 župana, gradonačelnik Zagreba, grada koji ima i status županije te još 555 gradonačelnika i općinskih načelnika kao i njihovi zamjenici. Zamjenici župana iz reda nacionalnih manjina biraju se u 11 županija, zamjenici gradonačelnika u 16 gradova, a zamjenici općinskih načelnika u 35 općina. Gospić je grad s najvećim odazivom (51,9 posto), slijede ga Krapina (43,1) i Varaždin (36,9 posto). Najmanje građana na birališta je izašlo u Rijeci, svega 27,7 posto. Među županijama, po odazivu prednjače Ličko-senjska - 48,1 posto i Dubrovačko-neretvanska županija 42,3 posto, dok je najslabiji odaziv u Osječko-baranjskoj - 31 posto i Požeško-slavonskoj županiji  31,7 posto birača. DIP screenshot Izborni dan protječe mirno, nema dojava o ekscesima, a po izvješću MUP-a zabilježena je samo jedan povreda javnog reda i mira, izvijestila je potpredsjednica DIP-a Ana Lovrin. Birališta se zatvaraju u 19 sati kada će prve izlazne ankete pokazati moguće pobjednike, a preliminarne rezultate izbora objavit će Državno izborno povjerenstvo. U nastavku iz minute u minutu pratimo tijek izbornog dana.