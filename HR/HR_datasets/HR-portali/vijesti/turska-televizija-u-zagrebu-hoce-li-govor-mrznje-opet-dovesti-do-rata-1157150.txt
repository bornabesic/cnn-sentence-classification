TRT World, međunarodni kanal turske državne radiotelevizije, objavio je prilog o pripremama Hrvatske da iduće godine kupe oružje od SAD-a, navodeći kako neki tvrde da se tenzije sa Srbijom koriste za opravdanje dodatnog troška. U prilogu koji je danas objavljen i na internetu navodi se kako je Srbija povezana sa Rusijom, dok je Hrvatska najmlađa članica EU-a, te kako se u Hrvatskoj priča o ponovnom uvođenju vojnog roka. Izjavu je za TRT dao i saborski zastupnik Ivan Pernar. - Rat je profit. Gledajte to samo na taj način. NATO kaže da naše staro oružje nije dobro i da moramo kupiti novo oružje, prema NATO-vim standardima. Drugim riječima, moramo uvoziti vojnu opremu koju ne trebamo - kaže Pernar.   Neki tvrde, nastavlja se u prilogu, da je Srbija i dalje stvarna prijetnja. Mnogi se i dalje sjećaju ratnih strahota. Reporterka TRT-a iz Zagreba kaže da se u glavnom gradu sigurno ne osjeća ratna prijetnja, ali da se ispod europskog reda skriva rastuća netolerancija prema hrvatskim Srbima. Potom se u prilogu pojavljuju snimke prosvjeda ultradesnog A-HSP-a u Zagrebu predvođenog Draženom Kelemincem, koji je također dao izjavu za TRT navodeći da srpske snage u Hrvatskoj već nekoliko godina predstavljaju prijetnju zemlji. - S naprednim oružjem koje će uskoro biti na dohvat ruke, mnogi se pitaju hoće li rastući govor mržnje i provokacije ponovno dovesti do rata - kaže reporterka TRT. >> 'Rusi vojno pomažu Srbiju, a članica NATO-a ne može nabaviti oružje' >> Ovo su najmoćnija srpska oružja koja nude svijetu