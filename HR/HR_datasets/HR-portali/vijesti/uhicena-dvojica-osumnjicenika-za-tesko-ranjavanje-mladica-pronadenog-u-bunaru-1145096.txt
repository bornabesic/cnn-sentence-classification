Policija je uhitila dvojicu 22-godišnjaka iz Kaštela koje sumnjiči da su odgovorni za teško ranjavanje 20-godišnjeg M.M. koji je pronađen u subotu u tri metra dubokom suhom bunaru u Vrsinama. Prvo su u srijedu poslijepodne uhitili Vitu M. nad kojim je završeno kriminalističko istraživanje te je kazneno prijavljen za počinjenje kaznenog djela ubojstva u pokušaju i predan je pritvorskom nadzorniku. U četvrtak su  došli i do njegovog prijatelja Ivana K. kojeg sumnjiče da su u mjestu Vrsine, na trogirskom području,  vatrenim oružjem 20-godišnjaku nanijeli teške tjelesne ozlijede, nakon čega su ga ostavlii u suhom bunaru i udaljili se s mjesta događaja.  Prije toga, po riječima ozlijeđenog, prišli su mu na kaštelanskoj rivi, prisilili ga da uđe u prtljažnik njihovog vozila kojim su došli do 20-ak kilometara udaljenih Vrsina. Očekuje se njihovo privođenje zamjenici Županijskog državnog odvjetništva u Splitu i vjerojatno određivanje istražnog zatvora. >> Mladića (20) napali i bacili u bunar kod Trogira: 'Vikao je da ga spasim i da su ga manijaci propucali' 