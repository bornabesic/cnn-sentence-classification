Povodom 25. obljetnice osnivanja zajednice županijskih zajednica udruga i članova HVIDR-e u četvrtak je održana sjednica Predsjedništva i Glavnog odbora HVIDR- e, a predsjednik Josip Đakić istaknuo je da su donijeli odluke o budućem radu, projektima i programima koje će ostvarivati u 2017. godini. HVIDR-a je organizacija s više od 35.000 članova u 105 gradskih organizacija i 20 županijskih zajednica i Grad Zagreb. "Iza nas su dani kada smo imali razdore i prijepore, teške rasprave i ponovljene izborne sabore, u HVIDR-i je danas mir i spokoj s obzirom da smo sretni i zadovoljni što su iz naših redova državni tajnik i dva pomoćnika ministra", rekao je Đakić. Tako zajednički ostvarujemo potrebe svjesni da još nije vrijeme da raspravljamo o detaljima koji bi išli za većim materijalnim primanjima, s obzirom da se nije ostvarila pretpostavka o rastu BDP-a kroz dva uzastopna tromjesječja za više od dva posto i rast prihoda u državnom proračunu, odnosno smanjenje vanjskog duga, kazao je Đakić. Ocijenio je kako mogu biti zadovoljni da su uspjeli odraditi projekte koji su proteklih godina bili nominirani, među kojima je najveći bio sportsko natjecanje invalida Domovinskog rata u 2016. sa 1000 sudionika, od kojih 80 teških 100-postotnih invalida, koji su na otvaranju utrkom u kolicima pokazali volju za životom najteže stradalih, kao i za daljnje socijalno i psihološko osnaživanje, dodao je. Đakić se osvrnuo na inicijativu o uvođenju vojnog roka rekavši kako je nužno da hrvatska mladost, osobito muška populacija koja stasa, ima bar osnovno znanje kako uporabiti pješačko oružje i motorički se pripremiti i slušati zapovjedi. Moja je ideja, koju još nisam formulirao kao zakonski prijedlog, da se stimuliraju oni koji dragovoljno služe vojni rok tako da imaju prednost pri zapošljavanju u državnim službama i tvrtkama, kao što imaju hrvatski branitelji, rekao je Đakić.    >> Zbog kojih to prijetnji uvodimo vojni rok? U 28 dana ne mogu se steći vještine >> Od 2019. uvodi se obvezni "light" vojni rok do 30 dana