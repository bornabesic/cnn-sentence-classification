Tin Šunjerga, 19-godišnjak iz Čiste Velike koji je ubio svoje roditelje Silvanu i Marina, doživio je teški živčani slom i iz šibenskog je zatvora prebačen u Zagreb, na odjel psihijatrije Zatvorskebolnice u Svetošimunskoj cesti. Potvrdio nam je to njegov odvjetnik Franko Bajica.  – Istina je! Zadnji put sam bio kod njega u srijedu, prije osam dana. Želio sam ga danas ponovno posjetiti, ali rečeno mi je da je zbog njegovog psihičkog stanja koje je nastupilo možda jučer, možda prekjučer, ne znam, ali nije banalno pa je prebačen u Zatvorsku bolnicu u Svetošimunskoj – rekao nam je Baica koji, kada je posljednji put vidio svoga branjenika prošlog tjedna, nije primijetio ništa čudno u njegovom ponašanju. – Prošle srijede nije pokazivao nikakve znakove da je loše. Istina, bio je tih, povučen, miran, a takvo ponašanje moglo bi biti znak duboke depresije. Očito se u međuvremenu nešto u njemu dogodilo i tako je on sada u Zagrebu – ispričao nam je Baica. Šunjerga je roditelje ubio u subotu, 25. ožujka, i prvo je otišao na tulum, a onda bježao po Hrvatskoj, ali je uhićen sutradan, u nedjelju u Tisnom, od kada je u zatvoru. Isprva nije pokazivao emocije, niti kajanje. Istražiteljima je detaljno opisao kako je planirao zločin, obio sef u kojem mu je otac držao pištolj pa prvo ubio majku u automobilu te potom oca u garaži. U oboje je pucao s leđa, a zločin je opravdavao time što su ga roditelji sputavali i nisu odobravali njegov način života, koji je, ispostavilo se, podrazumijevao tulumarenje i drogiranje. Po svemu sudeći, postao je svjestan strahote svoga čina s kojim mora živjeti. >> Tinovi su prijatelji u panici. Policija temeljito istražuje narkoseanse  >> VIDEO Tin je provalio u sef i uzeo očev pištolj: 'Zbog neslaganja na okrutan način usmrtio je roditelje' 