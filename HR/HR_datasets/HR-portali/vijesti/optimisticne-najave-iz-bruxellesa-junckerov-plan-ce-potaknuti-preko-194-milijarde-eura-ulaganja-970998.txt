Foto: FAH NAKON ovotjednog sastanka Upravnog vijeća Europske investicijske banke očekuje se da će Junckerov plan potaknuti više od 194 milijarde eura ulaganja u svih 28 država članica. To je više od polovine prvotno predviđenog cilja od 315 milijardi eura ukupnih ulaganja koje treba pokrenuti u okviru Europskog fonda za strateška ulaganja (EFSU) kao temelja Junckerova plana. Ukupno financiranje iz operacija odobrenih u okviru Europskog fonda za strateška ulaganja (EFSU) iznosi neznatno manje od 37 milijardi eura. Europska investicijska banka odobrila je 224 projekta s potporom EFSU-a u okviru komponente za infrastrukturu i inovacije za koje je EFSU izdvojio neznatno manje od 28 milijardi eura. Europski investicijski fond (EIF) odobrio je 275 sporazuma o financiranju MSP-ova za koje je u okviru EFSU-a ukupno izdvojeno gotovo 9 milijardi eura. S ozbirom na dosadašnji uspjeh predsjednik Juncker naglasio je da prijedlog o proširenju i jačanju EFSU-a (takozvani „EFSU 2.0”) zauzima visoko mjesto među zakonodavnim prioritetima Komisije. Komisija je pozdravila ovotjedno glasanje Europskog parlamenta o EFSI-ju 2.0 te sada poziva Parlament i države članice da nastave raditi na što bržem konačnom donošenju prijedloga o EFSU-u 2.0.