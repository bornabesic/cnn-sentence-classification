Foto: 123rf  VLASTI Bangladeša uklonile su statuu koja predstavlja pravdu ispred Vrhovnog suda u Dhaki. Fundamentalistički vjernici tvrdili su da predstavlja "neislamsku", grčku boginju.  Radove na rastavljanju kipa koji je podignut prije manje od šest mjeseci ispred Vrhovnog suda u Dhaki nadgledao je njegov kipar Mrinal Haque.  "To je pljuska svim naprednim građanima ove zemlje", izjavio je kipar pred desecima laičkih prosvjednika protiv uklanjanja kipa.  Postavljanje kipa "Božice pravde" pred najvišim pravosudnim tijelom u zemlji unijelo je nemir u muslimansku većinu. Islamisti su organizirali masovne prosvjede protiv onoga što su oni vidjeli kao grčku boginju nedostojnu Bangladeša.  Kip predstavlja ženu s vagom i povezom preko očiju. Islamisti zahtijevaju da je se zamijeni Kuranom iako Bangladeš ima laički Ustav.