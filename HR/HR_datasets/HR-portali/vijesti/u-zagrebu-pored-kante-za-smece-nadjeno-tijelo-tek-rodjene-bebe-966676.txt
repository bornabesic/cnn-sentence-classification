Foto: Google maps, Hina U PETAK prijepodne u Prilazu Gjure Deželića kod kućnog broja 56 prolaznici su našli tijelo tek rođene bebe. Policija zasad ne želi otkrivati detalje ovog strašnog događaja, doznaje se tek da je u tijeku potraga za svjedocima, ali i za roditeljima.   Leš bebe nađen je pored kanti za smeće. Hitna je u roku par minuta stigla na mjesto događaja, ali nažalost nisu mogli ništa učiniti. Iz policije su nam jutros tek potvrdili da su jučer nešto poslije 10 sati na području Črnomerca nakon dojave građana pronašli mrtvo novorođenče. Nakon očevida tijelo je prevezeno u Zavod za sudsku medicinu na obdukciju. "Intenzivno radimo na događaju. Pojedinosti ne možemo davati". rekli su nam kratko iz policije.