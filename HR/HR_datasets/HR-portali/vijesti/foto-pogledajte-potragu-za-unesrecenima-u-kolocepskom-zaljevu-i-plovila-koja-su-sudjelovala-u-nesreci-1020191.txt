U potrazi sudjeluje i brod Danče U sudaru broda Lučke kapetanije Danče i gumenjaka sinoć su u Koločepskom zaljevu poginule dvije osobe. Petero ih se smatra nestalima i za njima se traga. Dvojica su ozlijeđena. Brod Lučke kapetanije išao je na intervenciju na Mljet, a na gumenjaku je bilo devetero ugostitelja koji su se vraćali s otoka Šipana gdje su pripremali restoran za otvaranje i turističku sezonu. U potražnu akciju za nestalima uključena su tri plovila Lučke kapetanije Dubrovnik s liječničkom pratnjom, službeni policijski brod te motorni trajekt Hanibal Lucić. Putem Obalne radiopostaje ORP Dubrovnik-radio emitira se poruka pogibli kategorije Mayday Relay prema svim sudionicima u pomorskom prometu. U potrazi sudjeluje i brod Danče koji je sudjelovao u nesreći. >>> Vjetar otežava potragu za nestalima! Butković u Dubrovniku: Nadam se da će ih pronaći >>> SVJEDOČANSTVO PREŽIVJELOG S GUMENJAKA: ‘Ne vjerujem da je itko drugi preživio, bili smo neosvijetljeni’ 