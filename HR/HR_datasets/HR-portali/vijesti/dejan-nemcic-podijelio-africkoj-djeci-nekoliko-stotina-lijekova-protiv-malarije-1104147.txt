Dejan Nemčić, profesor geografije koji je u sklopu humanitarne udruge za pomoć djeci  trećega svijeta „Možemo zajedno“ pokrenuo veliki projekt „Afrika – Možemo zajedno“, nastavlja svoje putovanje  u jednim od najzabačenijih dijelova u Africi, na sjeveru Tanzanije. Naime, nakon dodijele školskog pribora  najsiromašnijim školama i djeci protekla dva tjedna, Dejan Nemčić podijelio je na stotine lijekova protiv malarije –  bolesti od koje u Africi godišnje umre preko 700 000 ljudi, od čega se 92 posto odnosi na djecu.  Jeste li znali da lijek protiv malarije košta samo 5 kuna?   Malarija je zarazno oboljenje koje se prenosi ujedom komarca, nosioca parazita "plasmodium", koji je najviše  prisutan u tropskim krajevima. Usprkos naporima da se spriječi i iskorijeni malarija, Svjetska zdravstvena  organizacija navodi kako od te bolesti svake godine umre više od 700.000 ljudi u Africi, a u 92 posto slučajeva to  su djeca, najčešće mlađa od 5 godina. Podatak da jedan lijek protiv malarije košta svega nešto više od 5 kuna, a  svake 4 sekunde umre jedno dijete u Africi od malarije, bio je i više nego važan razlog zbog kojeg se mladi profesor  geografije Dejan Nemčić odlučio za uključivanje u borbu protiv ove smrtonosne bolesti kroz projekt „Afrika – „Projekt Afrika „Možemo zajedno“ uključuje i nabavu i kupnju lijekova protiv malarije. Uz pomoć financijskih  donacija, prikupljenih prije puta u Afriku, kupujem lijekove protiv malarije i doniram ih školama, sirotištima i  obiteljima jer je malarija jedna od najsmrtonosnijih bolesti u Africi. Šokirao me podatak da svake četiri sekunde  jedno dijete umre od malarije u Africi, koju uzrokuje komarac malaričar. Simptomi su slični simptomima gripe –  glavobolja, povišena temperatura i tresavica. Zašto je malarija problem u Africi, saznao sam od jednog profesora  geografije u državnoj školi u Tanzaniji“, ispričao nam je Dejan Nemčić.  „Prvi problem je samo oboljenje djeteta jer im roditelji ne mogu kupiti lijekove protiv malarije, a ako se djeca ne  liječe unutar 20 dana od oboljenja u tom periodu uglavnom umiru. Drugi razlog zašto djeca umiru od malarije je  povezan s problemima zagađene i nepitke vode. Naime, većina djeca u zabačenim dijelovima, odnosno u većem  djelu Afrike nema vode ili je nepitka. Djeca koja nemaju mogućnost konzumirati pitku vodu, a boluju od malarije  oporavljaju se puno teže obzirom da je za ozdravljenje nužan stalan unos pitke vode u organizam. Postoji i jako  važan problem kad je u pitanju obolijevanje trudnica koje spadaju u rizičnu skupinu jer one ne piju iste lijekove kao  ostali pa je u ovom slučaju potrebna dodatna pozornost“, - ističe profesor geografije Bosco.   Dejan Nemčić nadodao je kako testiranje na malariju također košta 5 kuna, a traje 10 minuta. Savjetuje svima koji  posjećuju Afriku da testiranje na malariju naprave u bolnicama, a ne u manjim ambulantama. Za sada Dejan je  kupio već na stotine lijekova protiv malarije i donirao sirotištima i školama, a ljudi su neizmjerno zahvalni na  donacijama. Ovo je samo još jedan razlog zašto nastavlja donirati i dalje, a njegov put se nastavlja prema Keniji  gdje će također podijeliti školski pribor, kao i lijekove protiv malarije.   Podsjetimo, ovaj humanitarni projekt prvenstveno je osmišljen s ciljem unapređenja obrazovanja i poboljšanja  zdravstvenih uvjeta u afričkim zemljama te je, uz sudjelovanje više od 50 hrvatskih škola, tvrtki i mnogo građana,  prikupljeno mnogo školskog pribora za afričke škole, kao i donacija za lijekove protiv malarije. Vjerujući da  obrazovanje treba biti dostupno svakom pojedincu, projekt je podržala i izdavačka kuća Profil Klett, a u želji da i  što više afričke djece dobije tu mogućnost. >> Cheryl Cole: Malarija mi je potpuno promijenila život 