Branko Dukić s 51,20 posto glasova već u prvom krugu postao je novim zadarskim gradonačelnikom. Drugog kruga kojemu se nadala SDP-ova Sabina Glasovac, neće biti. Ona je osvojila 23,16 posto glasova. - Mi proglašavamo pobjedu, i ja mislim da smo mi u prvom krugu pobijedili. U svakom slučaju ovo je debela pobjeda, imamo povjerenje građana, da smo konstruktivni i da imamo uvijek najbolje kandidate, kazao je Božidar Kalmeta. U stožeru SDP-a su do zadnjeg trenutka vjerovali da će njihova kandidatkinja u drugi krug. - U svakom slučaju očekujem pobjedu za gradonačelniku već u prvom krugu, kao i za Gradsko vijeće, kazali su iz stožera koalicije HDZ-a,HSPAS-a, HSU-a, Hrasta i Reformista, javlja Antena Zadar. Dukić je ginekolog u zadarskoj bolnici. Inače, ginekološki odjel Opće bolnice već je dao gradonačelnika, a bio je to Zvonimir Vrančić. Zadar je već imao i gradonačelnicu, a na ovim izborima ima dvije kandidatkinje za šeficu grada,  Marjanu Botić  ispred koalicije Akcije mladih i Mosta i Sabinu Glasovac u ime koalicije SDP-HNS-HSS. Osim njih, za gradonačelničku fotelju borit će se Denis Bruketa iz "Naprijed Hrvatska!", Nino Dellavia (HSLS), te nezavisni kandidati  Miljenko Marić, Enio Meštrović i  Šime Rušin , te Ivica Vlakić ispred koalicije Modes-HSP. Kandidati za zadarskog župana su Marko Pupić Bakrač (Akcija mladih i Most),  Rudolf Dvorski (Modes-HSP), Božidar Longin (HDZ-HSPAS-HSU-Hrast-Reforimisti), Renata Sabljar Dračevac (SDP-HNS-DSU-HSS) te  nezavisni Čedo Alić.  Kristijan Kapović koji je načelnik Vira dugi niz godina blizu je pobjede u prvom krugu. Na dva od četiri biračka mjesta u toj općini ima više od 50 posto biračkih glasova. I kandidat HDZ-a u Benkovcu Tomislav Bulić na pragu je pobjede u prvom krugu za gradonačelnika. Prema neslužbenim informacijama s terena, može se očekivati da će Bulić pobijediti Franu Tokića (NL) za stotinjak glasova. Općenito, izlaznost u Zadru je ispod državnog prosjeka.  Tema: Lokalni izbori 2017.