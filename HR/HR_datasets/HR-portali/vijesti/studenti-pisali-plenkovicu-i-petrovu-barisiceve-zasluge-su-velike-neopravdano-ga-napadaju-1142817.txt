Sadašnji i bivši studenti Filozofskih fakulteta u Splitu i Osijeku uputili su Andreju Plenkoviću i Boži Petrovu pismo kojim su izrazili potporu ministru Pavi Barišiću. Ono što su u njemu naveli prenosimo u cijelosti: Poštovani predsjedniče Hrvatskog sabora, Poštovani predsjedniče Vlade Republike Hrvatske, kao sadašnji i nekadašnji studenti Odsjeka za filozofiju Filozofskog fakulteta Sveučilišta u Splitu, Odsjeka za filozofiju Filozofskog fakulteta i Odjela za kulturologiju Sveučilišta Josipa Jurja Strossmayera u Osijeku, osjećamo potrebu reagirati na učestale medijske napise koji propituju i omalovažavaju znanstveno-istraživačke i moralne kvalitete našeg profesora prof. dr. sc. Pave Barišića. Najprije bismo htjeli istaknuti da je profesor Barišić uvelike pridonio osnivanju splitskog i osječkog Odsjeka za filozofiju, dok se njegov doprinos osječkom Odjelu za kulturologiju očitovao u održavanju nastave. Sastavnice splitskog i osječkog sveučilišta potpomagao je dugogodišnjim održavanjem nastave iz kolegijā kao što su, primjerice, »Novovjekovna filozofija«, »Filozofija politike«, »Filozofija prava« te »Znanost i kultura«. Prilikom održavanja nastave, profesor Barišić nam je nesebično prenosio brojna znanja, istodobno nas potičući na istraživanje i na akademsko usavršavanje. Profesorov rad odlikovao se odgovornošću u održavanju predavanja i konzultacija. Upravo zahvaljujući njegovu angažmanu, splitsko i osječko sveučilište iznjedrili su brojne mlade znanstvenike. Njegova podrška studentima urodila je i osnaživanjem studentskih inicijativa, koje se mogu pohvaliti, kako smatramo, brojnim projektima. Primjerice, poticao nas je na osnivanje časopisā i na organizaciju znanstvenih skupova, koji uvelike obogaćuju znanstveno-istraživački, društveni i kulturni segment hrvatske znanstvene zajednice u domaćem i europskom kontekstu. Kao studenti profesora Barišića zato tvrdimo da je njegov znanstveni, nastavnički i moralni integritet neupitan, te smatramo da ga se, i to počevši od prvog dana kada je izabran za ministra, nastoji nepravedno osuditi, ocrniti i obezvrijediti, naveli su u pismu te ispod njega naveli 68 potpisa. 1. Ana Azinović 2. Ines Baričić 3. Ema Bodrožić-Selak 4. Josip Bodrožić-Selak 5. Zvonimir Bodrožić-Selak 6. Ana Bratić 7. Helena Brdarić 8. Borna Budimir 9. Ana Čelan 10. Josip Čeprnić 11. Andrea Čipčić 12. Irena Čović 13. Dino Dabro 14. Marko Delić 15. Mia Dujmić 16. Toni Dukić 17. Petar Dulčić 18. Ivana Džaja 19. Renata Džaja 20. Josipa Ercegovac 21. Doris Funčić 22. Iva Galić 23. Vanja Gavran 24. Tamara Gavrić 25. Josip Guć 26. Ana Hil 27. Dajana Ilić 28. Andrea Jašić 29. Daria Jelić 30. Magdalena Jerčić 31. Duje Drago Jurković 32. Anđela Knežević 33. Antonio Kovačević 34. Ana Križić 35. Jelena Kukulić 36. Antonija Lončar 37. Ela Moćan 38. Marija Matijašević 39. Katija Matušić 40. Krunoslav Medak 41. Marina Meić 42. Ana Milić 43. Frančeska Mladinić, 44. Antonija Mršić 45. Valentina Novoselac 46. Antonija Pavičić 47. Ivan Peović 48. Martin Perić 49. Antonio Poljak 50. Petra Računica 51. Andrea Radić 52. Danica Radoš 53. Milena Radović 54. Rafaela Radulović 55. Ante Rajić 56. Ivana Rebić 57. Stjepan Rusak 58. Jelena Samardžić 59. Nera Svilan 60. Stipana Šakić 61. Teo Šalinović 62. Renata Šamija 63. Viktorija Šokčević 64. Ante Tomaš 65. Leo Vosila 66. Mirela Vrdoljak 67. Ana Zorica 68. Alen Žuškić