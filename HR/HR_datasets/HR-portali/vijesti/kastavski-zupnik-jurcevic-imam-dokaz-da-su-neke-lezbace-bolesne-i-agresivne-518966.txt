Foto: Ilustracija (AFP) KONTROVERZNI kastavski župnik Franjo Jurčević nastavlja svoju borbu protiv homoseksualaca koju je intenzivirao nakon nereda na beogradskoj Paradi ponosa. U najnovijem tekstu na svom blogu ističe komentar koji je "ponosna lezbijka" ostavila ispod  jednog od njegovih tekstova. Komentar bez prepravljanja donosimo u cijelosti. "HAHAHHAHHAH, ovo meni postaje fkt smijesno i tragicno u isto vrijeme. Jedino ne kuzim ko je svecenicima dao internet dok trose vrijeme na gluposti, tamo ljudi cekaju da im se pomogne ili posalje koj novac koji vi besramno trositi na internet da serete po drugima. Hajde bilo bi pametnije i bili biste korisniji kada bi lijepo isli saditi vas vrt tamo, pa i ici organizirati kakve humanitarne akcije, moliti u crkvi i biti primjer narodu. TO JE VASA SVRHA, A NE SRATI PO SVAKOM KOJEG VIDITE. Ah da, sada su za sve krivi homoseksualci, zanimljivo. E pa ja mislim da ne treba provaljivati kod vas, nego spaliti sve to skupa sa vama, mozda biste tada barem na sekundu usutili i postedili cijeli balkan vasih bezciljnih gluposti", napisala je "ponosna lezbijka". "Neke lezbače su bolesne i agresivne" Iz toga jednog komentara Franjo Jurčević je zaključio kako su "neke lezbače bolesne, samodopadne, agresivne i bezobrazne". "Sada me jako zanima hoće li se oglasiti koja od lezbijskih grupa i ovo osuditi". Inače, Jurčević je u ponedjeljak prijavio provalu u svoju župnu crkvu sv. Jelene Križarice koja se dogodila noć prije. Provalnici mu, zbog dodatnog pojačanja i zaštite s unutarnje strane sakristijskih vrata, nisu uspjeli ući u crkvu, ali su napravili štetu na "masivnim hrastovim vratima" i sigurnosnoj bravi. I policajci i župnik misle kako je to moglo biti djelo narkomana, ali i posljedica pisanja o kontroverznom župniku Jurčeviću.