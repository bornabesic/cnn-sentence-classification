Do 2035. godine SAD bi se mogao naći u okruženju u kojem bi se Rusija ili Kina mogle s njim izjednačiti ili čak premašiti vojnu i ekonomsku moć Zapada u nekim područjima, stoji u Pentagonovu izvještaju. "U samo 20 godina, SAD i njegovi saveznici živjet će u svijetu u kojem oblikovanje globalnog poretka u obliku na koji su oni navikli poslije hladnog rata može biti složeno i sve teže, ako ne i nemoguće", navedeno je u istraživanju. "Budućnost svjetskog poretka svest će se na to da će određen broj država s političkom voljom, gospodarskim kapacitetom i vojnim sposobnostima pokušati nametnuti promjene na račun drugih", navodi se. "Rastuće sile, uključujući, na primjer Kinu, Rusiju, Indiju, Iran ili Brazil sve više izražavaju nezadovoljstvo svojim ulogama, pristupom i tijelima unutar trenutačnog međunarodnog sustava", stoji u izvještaju. "Rusija će se nastaviti modernizirati i to svoje vojne, zračne i interkontinentalne nuklearne snage i iskoristiti odvraćanje operacija kao što su "nuklearne vježbe, letovi bombardera kao i strateška izviđanja iznad teritorija SAD-a", predviđaju znanstvenici Pentagona, piše RT . Utjecaj SAD-a u svijetu Rusija, Kina, Indija i druge zemlje, s oznakom "revizionističkih država", kako stoji u izvještaju, zaključivat će alternativne savezničke sporazume dok će resursi Zapada koji se smanjuju negativno utjecati na dominaciju Washingtona u svijetu. U izvještaju se naglašava da zasad nema te snage koja bi se otvoreno mogla suprotstavi globalnom utjecaju Amerike, ali da se ona i njeni saveznici i partneri više ne razvijaju brzinom kojom se razvijaju njihovi mogući suparnici. "Buduća dostignuća dovest će do učvršćivanja pariteta igrača na svjetskoj sceni i omogućit će potencijalnim protivnicima da upute izazov globalnim interesima SAD-a", zaključuju autori izvještaja.  