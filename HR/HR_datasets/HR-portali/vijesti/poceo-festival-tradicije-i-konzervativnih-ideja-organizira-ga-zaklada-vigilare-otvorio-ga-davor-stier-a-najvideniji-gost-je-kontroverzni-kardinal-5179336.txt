Festival tradicije i konzervativnih ideja nasuprot tzv. naprednih i militantnih ideja i politika koje nastoje uništiti izvorne tradicionalne, konzervativne i kršćanske temelje kulture u Hrvatskoj, Europi i zapadnom svijetu, glavna je agenda TradFesta 2016., koji je počeo večeras i do četvrtka se održava u zagrebačkom hotelu Dubrovnik, u organizaciji zaklade Vigilare koju vodi Vice Batarelo. Sami organizatori ponosni su na broj istaknutih govornika, među kojima je i kontroverzni američki kardinal Raymond Leo Burke, ali i prof. Aleksander Stepkowski, bivši pomoćnik ministra vanjskih poslova Poljske i predsjednik Instituta Ordo Iuris, koji je pravno formulirao zakonski prijedlog o potpunoj zabrani pobačaja u Poljskoj koji je nedavno povučen iz parlamentarne procedure. Batarelo je u svom pozdravnom govoru pred brojnim posjetiteljima, među kojima je bio i ministar zaštite okoliša i energetike Slaven Dobrović, naglasio kako je svrha održavanja TradFesta “na javnoj pozornici promicati načela katoličke tradicije kako bi se spriječile neugodne laži i klevete koje se šire u hrvatskoj javnosti.” Potpredsjednik Vlade i ministar vanjskih poslova Davor Ivo Stier istaknuo je kako kršćanin u javnom prostoru mora djelovati prema zakonima koji se često protive kršćanskom nauku, no kako nije potrebno provoditi klerikalizam, već promovirati vrijednosti kršćanske demokracije. - Te vrijednosti bi bile opreka ekstremnom sekularizmu koji je danas prisutan – rekao je Stier. Na novinarsku primjedbu kako je Batarelo s govornice javno kritizirao hrvatske političare koji se deklariraju kao kršćani, a nisu za zabranu pobačaja i promjenu zakonskih odredama s tim u vezi, ministar Stier odgovorio je kako je poznato da u fokusu Vlade nije rasprava o promjeni zakona u vezi prava na pobačaj. Rekao je kako to "eventualno sada jest u nadležnosti Ustavnoga suda". Istaknuo je kako osobno i kao zastupnik "ne bi dignuo ruku za takve zakone, međutim oni danas postoje i na Ustavnome sudu je odluka". Ponovio je kako, što se tiče vladine aktivnosti, fokus nije na zakonskim promjenama zakona o pravu na pobačaj već da se, kroz edukaciju i različite politike, promiče život i zaštiti od samoga začeća. Glavna zvijezda prvog dana bio je kardinal Burke koji je se u svom govoru “Evanđelje života i nova evangelizacija” dotakao enciklike Evangelium Vitae pape Ivana Pavla II. koja obrađuje ključna pitanja života i smrti, između ostalog i pobačaja. Pobačaj je, istaknuo je kardinal Burke citirajući encikliku, “namjerno ubojstvo nevinoga ljudskog bića i uvijek teško nemoralno djelo. “ Zatvori Slika 1/15 Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / CROPIX / HANZA MEDIA Objavljeno: 24.10.2016. Boris Kovačev / CROPIX / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Objavljeno: 24.10.2016. Boris Kovačev / HANZA MEDIA Upravo će prolife kampanje biti glavna tema ovog skupa s obzirom na to da će sutra o takvoj poljskoj kampanji govoriti i Slawomir Olejniczak, predsjednik poljskog Instituta Piotr Skarga, dok će nakon njega Clemens Cavallin sa švedskog Sveučilišta Göteborgs govoriti na temu “Vrlo sekularna nacija”. Kardinal Burke u Hrvatsku je stigao proteklog vikenda, u nedjelju ujutro držao je misu u crkvi svete Katarine, a taj dan poslijepodne predstavio je hrvatski prijevod svoje knjige “I Božja ljubav tijelom postala - Sveta euharistija kao sakrament ljubavi”. Burke je u Hrvatsku stigao na poziv izdavača hrvatskog izdanja, Sofijine kuće iz Visa koju vodi Robert Dumančić, inače vlasnik bloga Quo vadis Hrvatska. Na skupu će se održati i dva okrugla stola. Sutra bi se na skupu trebao održati i okrugli stol na temu “Tradicionalno i konzervativno nasuprot militantnog sekularizma u Hrvatskoj”, na kojem će govoriti Krešimir Planinić iz udruge U ime obitelji, savjetnik bivšeg premijera Tihomira Oreškovića Stjepo Bartulica, Luka Popov i Vice Batarelo iz udruge i zaklade Vigilare te Hrvoje Zekanović iz HRAST-a, dok će se prekosutra raspravljati na temu “Do kad taj spolni odgoj i rodna ideologija u hrvatskim školama?”. Na tom panelu sudjelovat će Hrvoje Šlezak, bivši zamjenik ministra obrazovanja Predraga Šustara, Krešimir Miletić, Kristina Pavlović iz Grozda te Ivan Prskalo iz građanske inicijative Ordo Iuris Hrvatska. Prije te rasprave John-Henry Westen, glavni urednik i osnivač portala Life Site News, održat će predavanje “Konačno suočavanje između Crkve i anticrkve”. Nakon njegova izlaganja, organizatori TradFesta dodijelit će nagradu “Svjedok godine” Inicijativi 40 dana za život, čiji su aktivisti ispred hrvatskih bolnica molili protiv pobačaja. Posljednjeg dana glavna tema bit će blaženi kardinal Alojzije Stepinac, a o njemu će govoriti i Robin Harriste Don Markešić.  Kardinal Burke predvodnik je tvrde desne struje unutar Katoličke crkve i često privlači pozornost svojim kontroverznim izjavama i potezima. Tako je između 2003. i 2008. godine, kao nadbiskup u St. Louisu, predvodio kampanju da se katoličkim političarima koji se ne protive abortusu uskrati pričest, Demokratsku stranku proglasio je strankom smrti te objasnio kako za trenutnog američkog predsjednika Baracka Obamu katolik ne može glasati čiste savjesti. Mediji su prenosili i njegove izjave da je za pedofiliju unutar crkvenih redova kriv radikalni feminizam. Podržavao je povratak tridentske mise te reintegraciju lefebvreovaca. Nije se ustručavao kritizirati pape, a 2014. godine, godinu prije Sinode o Obitelji, dao je intervju u kojem je naglasio da je Crkva kao brod na kojem putnici osjećaju “morsku bolest”, odnosno zbunjeni su smjerom u kojem on plovi. Mnogi su ovu njegovu izjavu protumačili kao Crkvu bez kormilara, odnosno direktnim napadom na papu Franju. To se dogodilo nekoliko dana nakon što ga je papa Franjo smijenio s mjesta prefekta Vrhovnog suda Apostolske signature pri Svetoj Stolici, na čije ga je čelo 2008. postavio Benedikt XVI. Kardinal Raymond Leo Burke rođen je 30. lipnja 1948. godine u Richland Centeru, a za svećenika ga je 1975. u bazilici Svetoga Petra u Rimu zaredio papa Pavao VI. Papa Ivan Pavao II. imenovao ga je 1989. braniteljem ženidbenoga veza Vrhovnoga sudišta Apostolske signature. Početkom 1995. zaređen je za biskupa u biskupiju La Crosse, dok je nadbiskupom St. Louisa u Missouri postao 2003. godine.