Zagrebačka policija u akciji kondog naziva 'Rio' uhvatila je devetoricu hrvatskih državljana (1975., 1981., 1979., 1971., 1974., 1960., 1991., 1973. i 1981.) zbog sumnje da su uzgajali i prodavali marihuanu.  Tijekom kriminalističkog istraživanja obavljene su pretrage domova, vozila i dr. kojom prilikom je zaplijenjeno: 602.17 grama kokaina, 411 biljaka konoplje - marihuane, 8703.7 grama marihuane, 1.2 grama hašiša, 28 komada tzv. jointa te su pronađena dva laboratorija za tzv. „indoor“ uzgoj marihuane. Nakon dovršenog kriminalističkog istraživanja policija je podnijela kaznenu prijavu Općinskom državnom odvjetništvu Novi Zagreb, dok su osumnjičenici predani pritvorskom nadzorniku.    