WELLINGTON - Moćan potres snage 7,8 stupnjeva po Richteru pogodio je Novi Zeland rano u ponedjeljak, pri čemu je poginulo dvoje ljudi, oštećene su ceste i zgrade te uzrokovani problemi diljem zemlje.   Službe hitne pomoći helikopterom su stigle na mjesto epicentra potresa koji je zatresao zemlju nakon ponoći oko 91 kilometar od grada Christchurcha na Južnom otoku.   "To je potpuno uništenje. Ne znam... trebat će mjeseci rada", rekao je novozelandski premijer John Key ministru civilne obrane Gerryju Brownleeju nakon što je preletio preko obalnog grada Kaikoure, objavljeno je na Brownleejevom Twitter profilu.   Key je tamošnja klizišta nazvao "groznima" i procijenio da će za popravak nastale štete trebati "milijarde dolara".   Potres je prekinuo opskrbu strujom, a nisu radile ni telekomunikacije. Na cestama su nastale velike pukotine, a klizišta i druga šteta na infrastrukturi onemogućila je pristup najpogođenijim područjima.   Razina upozorenja o tsunamiju koja je dovela do masovne evakuacije stanovništva smanjena je nakon što su veliki valovi pogodili Wellington na Sjevernom, kao i Christchurch na Južnom otoku.   Glavni grad Wellington bio je praktički pust jer je radnicima naređeno da se drže podalje dok gradsko vijeće ne odredi koliki je rizik za oštećene zgrade. Postojala je zabrinutost da će snažna oluja koja je pogodila taj grad, s vjetrovima brzine 140 kilometara na sat, raznositi ulicama stako i komade cigli i betona.   Nešto slabiji potres, snage 6,2 stupnjeva, ponovno je pogodio tu državu oko 1,45 sati po lokalnom vremenu. Christchurch, najveći grad na Južnom otoku, još uvijek se oporavlja od potresna snage 6,3 koji je 2011. pogodio to područje i ubio 185 ljudi.   Civilna obrana Novog Zelanda proglasila je izvanredno stanje za regiju Kaikoura ubrzo nakon prvog udara. Istoimeni gradić, poznat kao popularno mjesto za promatranje kitova, najjače je pogođen potresom.   U zgradi u tom gradu koja se "srušila kao kuća od karata" pronađena je jedna od žrtava, istaknuo je liječnik Christopher Henry iz tamošnje bolnice. Iz iste zgrade je izvučeno dvoje preživjelih. Zatvori Slika 1/17 Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS Objavljeno: 14.11.2016. REUTERS "Naš najveći prioritet je osiguravanje dostave pitke vode, hrane i drugih potrepština za stanovnike Kaikoure, te oko tisuću turista koliko se procjenjuje da ih je trenutno u gradu", rekao je Brownlee. Na mjesto događaja je poslano multifunkcionalno plovilo novozelandske mornarice HMNZS Canterbury, dodao je.   Gradska služba za spašavanje i potragu (USAR) priopćila je kako je u grad stigao tim od 20 ljudi i dva psa za potragu, dok je drugi tim u stanju pripravnosti u Christchurchu.   Policija u području oko Christchurcha izvještava o 19 provala u domove i komercijalne prostore koje su se dogodile nakon što su stanovnici evakuirani na viša područja.   "Iznimno je tužno da se u vrijeme u kojem se ljudi suočavaju s ovako traumatičnim događajima, a zajednice se ujedinjavaju kako bi si pomagale, postoje oni koji su zainteresirani samo za stjecanje koristi", rekao je okružni zapovjednik policije Canterburyja John Price.   Potresi su uništili branu na rijeci Clarence sjeverno od Christchurcha, čime je nizvodno puštena velika količina vode, objavili su dužnosnici.   Novozelandski Geonet prvi je potres procijenio na 7,5, dok su američki geolozi dobili rezultat od 7,8 stupnjeva.  Potresi su probudili stanovnike diljem zemlje, udaljene i nekoliko stotina kilometara od epicentra.   Novozelandski istraživački centar GNS Science objavio je kako se čini da je podrhtavanje bilo rezultat dva istovremena potresa koji su trajali više od dvije minute.   Geonet je dodao kako je nastalo četiri rasjeda, a jedan od njih u blizini obale dubok je čak 10 metara.   Novi Zeland leži na seizmički aktivnom "Vatrenom prstenu", 40 tisuća kilometara velikim lukom vulkana koji dijelom okružuje Tihi ocean. Oko 90 posto svjetskih potresa događa se na tom području.   Premijer Key odgodio je put u Argentinu gdje je trebao održati niz sastanaka uoči summita čelnika Azijsko-pacifičke ekonomske suradnje (APEC) koji se ovaj tjedan održava u Peruu.