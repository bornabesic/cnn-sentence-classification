Foto: Hina ZA EKSPLOZIJU u podzemnoj željeznici u Sankt Peterburgu osumnjičen je ruski državljanin podrijetlom iz Kirgistana, priopćila je kirgistanska obavještajna služba.  Nema potankosti  Glasnogovornik sigurnosne službe GKNB-a identificirao je osumnjičenog kao Akbarzona Džalilova, rođena u gradu Ošu 1995. Nije dao druge potankosti.  Kirgistan, srednjoazijska država s većinski muslimanskim stanovništvom koje obuhvaća šest milijuna ljudi, bliski je ruski politički saveznik, a na njegovu je teritoriju ruska vojna zrakoplovna baza.  U eksploziji u podzemnoj željeznici u Sankt Peterburgu ubijeno je 11 ljudi, a ranjeno 45.