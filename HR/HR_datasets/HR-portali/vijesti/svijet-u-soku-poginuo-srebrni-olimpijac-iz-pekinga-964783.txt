Foto: Getty Images / Guliver Image OSVAJAČ srebrne medalje u skoku u vis na Olimpijskim igrama u Pekingu, Jamajčanin s britanskom putovnicom Germaine Mason (34), poginuo je u prometnoj nesreći u Kingstonu. Mason je poginuo prilikom pada s motocikla. "Po svemu sudeći, Mason je zbog neprilagođene brzine izgubio nadzor nad upravljačem motocikla. Usprkos brzoj intervenciji liječnika, preminuo je na putu do bolnice," poručila je policija. Mason je od 2003. godine nastupao za Veliku Britaniju, a na OI u Pekingu tri godine kasnije osvojio je srebro preskočivši 234 cm. Zlato je tada pripalo Rusu Andreju Silnovu koji je preskočio 236 cm. Za Jamajku je osvojio srebro na svjetskom juniorskom prvenstvu 2000. u Čileu, te broncu na prvenstvu dvije godine kasnije u Kingstonu.