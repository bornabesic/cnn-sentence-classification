NOVO 01:02 - Nezavisna kandidatkinja Bruna Esih obratila se javnosti nešto iza ponoći u ponedjeljak, nakon što su u nedjelju održani lokalni izbori, poručivši da su ljudi s njezine liste "jedina stvarna promjena" i istinski glas naroda koji donose "novi smjer za Hrvatsku i odvažnost za buduću politiku nacionalne odgovornosti". "Svi ovdje, počevši od medija, onih koji nas prate preko malih ekrana, i svi suparnički stranački stožeri, odnosno političari koje ljudi sve više ne prepoznaju kao svoje predstavnike i kao svoj glas, svi vi dobro pogledajte moje lice i lica ljudi koji stoje iza mene. Mi smo jedina stvarna promjena, istinski smo glas naroda i bit ćemo vjerodostojan izraz volje birača. Volje koju ćemo znati i htjeti provesti. Ovi ovdje ljudi donose novi smjer za Hrvatsku i odvažnost za buduću politiku nacionalne odgovornosti", kazala je Esih okružena s kandidatima sa svoje nezavisne liste. Njezina lista ima šanse osvojiti pet mandata u zagrebačkoj Gradskoj skupštini, a ona je poručila da uistinu imaju razloga proslaviti današnji dan "i veseliti se onom sutrašnjem još i više". "Za naš prelijepi grad Zagreb i za našu jedinu, voljenu i vječnu Hrvatsku, tu smo", poručila je. U svom je govoru zahvalila svima koji su izašli na izbore i dali im potporu, generalu Željku Glasnoviću, koji je također na listi, a nije u stožeru s obzirom na to da je na putu, svima ostalima na listi i volonterima. Istaknula je da je, kad se odlučila kandidirati za gradonačelnicu, odbacila strah od lošeg rezultata te da ju nisu zanimale ankete, medijske manipulacije "pa čak i prijetnje" jer je sve to, istaknula je, imalo samo jedan cilj – obeshrabriti ju. "I ni u jednom trenutku to im nije uspjelo", poručila je jer, kaže, svi u stožeru bili su potaknuti željom i vjerom "da Zagreb može biti bolji te da može i treba biti primjer cijeloj Hrvatskoj". ----------------- 22:35 - Ostvarili smo rezultat pomalo iznad očekivanja. A rezultat HDZ-a u Zagrebu govori koliko je bila ispravna Plenkovićeva odluka da se Dragu Prgometa kandidira za prvog čovjeka Zagreba, rekla je Bruna Esih oko 22 sata te prebrojanih oko 58 posto glasova. U zagrebačkoj Gradskoj skupštini HDZ osvaja 7 mandata, a lista Brune Esih 5 mandata. - Mislim da Prgomet nije bio najbolji odabir HDZ-a i mislim da bi se HDZ trebao zamisliti nad ovim rezultatom. To je i zadnja prilika da započnu ispočetka. Mi sigurno nudimo jedan novi početak, rekla je Esih potvrdivši da je HDZ stranka najbliža njezinim uvjerenjima. - Vidjet ćemo kako će se moja suradnja s HDZ-om nastaviti. Nikada neću uvjetovati svoju podršku vladajućima osim onoga što već jesam, rekla je Esih koja je na izbore izašla kao neovisna kandidatkinja. Zeljko Puhovski / HANZA MEDIA   Istaknula je da u Skupštini ne planira koalirati s Bandićevom listom koja je osvojila najviše - oko 18 mandata. Slavlje u stožeru Brune Esih uz Thompsona   ----------------- 22:06 U stožeru Brune Esih pojavila se i bivša ministrica socijalne politike i mladih RH Bernardica Juretić, javlja RTL. Zeljko Puhovski / HANZA MEDIA   Damjan Raknić Slavlje u stožeru Brune Esih Damjan Raknić Zlatko Hasanbegović i Velimir Bujanec Zeljko Puhovski / HANZA MEDIA   Na pitanje novinarke RTL-a, ynači li to njezinu podršku Bruni Esih, Juretić je izjavila kako je ona oduvijek mislila da je Esih kvalitetna i dobra. Istaknula je kako njeno dolaženje u stožer Esih nije čin protiv premijera Andreja Plenkovića, ali čovjek, kako kaže, "ne može biti jedna stranka, važan je program". Nije željela konkretno odgovoriti na pitanje hoće li se nastaviti aktivno baviti politikom. "Možda i sama pokrenem listu", tajanstvena je bila Juretić. ----------------- Prema prvim izlaznim anketama, nezavisna kandidatkinja Bruna Esih osvojila je 10,3 posto glasova, odnosno četvrti rezultat, iza Milana Bandića, Anke Mrak Taritaš i Sandre Švaljek u utrci za gradonačelnika Grada Zagreba. U stožeru Bruna Esih u nedjelju nakon objave rezultata izlaznih anketa vlada zadovoljstvo te je pljeskom oko stotinjak okupljenih pozdravljena objava postotaka prema kojima Esih dobiva nešto više od 10 posto, a njezina lista za Gradsku skupštinu nešto više od 7 posto. Zeljko Puhovski / HANZA MEDIA Zeljko Puhovski / HANZA MEDIA Zeljko Puhovski / HANZA MEDIA Zlatko Hasanbegović Zeljko Puhovski / HANZA MEDIA   U stožeru su i Zlatko Hasanbegović, drugi je na listi Esih za zagrebačku Gradsku skupštinu, te Velimir Bujanec, novinar i urednik emisije "Bujica". "Vrlo smo zadovoljni rezultatima, nema razloga za bilo što drugo.  Pitaju me očekujem li i bolje rezultate na kraju – naravno da bi bilo lijepo, ali i s ovima smo jako zadovoljni", rekla je Esih. Ističe da prije mjesec dana nisu ni znali da će biti "dio ove priče" niti kamo ih ona vodi. "Samo smo imali jasan cilj i odgovornost prema svojim biračima i tako ćemo i dalje. I ako će to tražiti jednu potpuno novu priču, novu političku opciju, dakako, ni to nije isključeno", kazala je Esih upitana o budućim planovima. Esih je saborska zastupnica i dio je Kluba HDZ-a, a upitana o tome kakav će biti daljnji odnos, kaže kako će se vidjeti  hoće li tako i dalje ostati. "Bili su najavljeni određeni razgovori sa mnom po tom pitanju, međutim do njih za sada nije došlo. Ja ću i dalje ostati u dobrim odnosima sa svima, a budućnost ako donese i nešto drugo, o tome ćemo razgovarati naknadno. Drugi na listi za zagrebačku skupštinu na listi Brune Esih, Zlatko Hasanbegović, nekadašnji istaknuti član HDZ-a isključen nakon kandidature na listi Brune Esih, kaže da je rezultat spektakularan. "Izvrstan rezultat, dapače, spektakularan s obzirom da je kampanja počela tek prije mjesec dana, a iza nas nije stajala stranačka mašinerija, već isključivo volonterski entuzijazam., rekao je Hasanbegović. I on, kao i Esih, kaže da će građani, ono što su danas birali u Zagrebu moći birati i na razini cijele Hrvatske. "Potpuno je jasno, lokalni izbori, a posebice u Zagrebu, u svjetlu poznatih okolnosti, imali su izraziti nacionalni značaj. Ovdje se nije odlučivalo samo o komunalnim problemima, već su građani davali jasnu ocjenu hrvatskih političkih elita. Ono što su birači sada imali priliku birati u Zagrebu, na sljedećim izborima - iste ove ljude, načela i vrijednosti koje zastupaju - moći će birati u cijeloj domovini, od Vukovara do Dubrovnika i od Istre do Međimurja", rekao je. Pristaše Brune Esih pljeskom su pozdravili i rezultate za Split gdje je u vodstvu Željko Kerum.   Prema rezultatima izlaznih anketa, Esih je bolja od HDZ-ovog kandidata za zagrebačkog gradonačelnika Drage Prgometa koji ima 5,75 posto, a HDZ-ova lista za skupštinu jača je od liste Esih jer dobiva 10,52 posto. Bruna Esih natječe se gradonačelnicu Grada Zagreba kao neovisna kandidatkinja, iako je u Hrvatski sabor izabrana s liste HDZ-a, preferecijalnim glasovima. Rezultate lokalnih izbora dočekuje u restoranu Mostovi, inače mjestu koje rado posjećuje pjevač Marko Perković Thompson.