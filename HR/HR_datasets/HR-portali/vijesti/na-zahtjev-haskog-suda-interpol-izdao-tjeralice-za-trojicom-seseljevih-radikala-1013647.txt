nterpol je 24. ožujka obavijestio Hag da je izdao crvene tjeralice kojima se traži lociranje i uhićenje optuženih Haški sud priopćio je danas da je, na njihov zahtjev, Interpol izdao crvene tjeralice s nalogom za uhićenje za trojicu srbijanskih radikala: Petra Jojića, Vjerice Radete i Jove Ostojića. Interpol je 24. ožujka obavijestio Hag da je izdao crvene tjeralice kojima se traži lociranje i uhićenje optuženih,  prenosi Tanjug. Naloge za uhićenje, odnosno tjeralice protiv Jojića, Radete i Ostojića, koji se terete za utjecanje na svjedoke u postupku protiv vođe radikala Vojislava Šešelja, donijelo je Sudsko vijeće Haškog suda 5. listopada prošle godine, a sredinom studenog je skinuta oznaka tajnosti s njih.   