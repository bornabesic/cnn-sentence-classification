Kada je 14-mjesečni Brandon završio zaključan u automobilu, njemu je to bilo i više nego zabavno. Za razliku od brojne djece koja bi vjerojatno vrištala od plača, maleni Brandon, vatrogasce koji su ga došli spasiti dočekao je s osmjehom na licu. Sjedio je za upravljačem majčina automobila i smijao se dok su vatrogasci pokušavali otvoriti vrata vozila. Njegova majka Kirsty Green objasnila je kako se mališan sam zaključao u automobil dok je ona ostavljala namirnice koje je kupila u trgovini, a s njima je ostavila i ključeve. Dječak nije htio sjediti u autosjedalici dok je majka spremala stvari pa ga je pustila da stoji, no onda se dogodilo ono što nije očekivala. – Stavila sam ga u automobil da ne stoji u kolicima za kupovinu dok ja spremam namirnice – rekla je 27-godišnja majka. No, u jednom trenutku ona je zatvorila vrata automobila, a dječak je stisnuo tipku za zaključavanje. Kirsty se uspaničarila, no djelatnici trgovine na čijem je parkiralištu bila pozvali su vatrogasce koji su vrlo brzo malenog oslobodili, a njegova reakcija oduševila je sve.