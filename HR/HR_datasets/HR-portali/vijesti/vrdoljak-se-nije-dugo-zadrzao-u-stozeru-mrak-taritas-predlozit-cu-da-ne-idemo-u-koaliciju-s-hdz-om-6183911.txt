U izborni stožer kandidatkinje za gradonačelnicu Zagreba Anke Mrak-Taritaš došao je i šef HNS-a Ivan Vrdoljak. Srdačno se pozdravio i izljubio sa stranačkom kolegicom, javlja tportal. Mediji javljaju da je Ivan Vrdoljak u stožeru boravio vrlo kratko, te da ga je napustio dok je ona davala izjavu. Vrdoljak je izrazio oduševljen rezultatom Anke Mrak Taritaš i kaže da je sve bio spin i ako izgubi s par stotina glasova, da će to biti velika pobjeda jer se nitko nikada nije tako približio Milanu Bandiću. - Ova priča oko koalicije s HDZ-om je bio spin i da se Mrak Taritaš odmakne od stranke i da Mrak Taritaš pridobije glasače nezavisnih kandidata koji su otpali u prvom krugu, rekao je Vrdoljak. Na izričito pitanje hoće li biti koalicije s HDZ-om, Vrdoljak je kazao kako će se o tome odlučivati u utorak na tijelima stranke i da će sam predložiti da se u koaliciju ne ide.