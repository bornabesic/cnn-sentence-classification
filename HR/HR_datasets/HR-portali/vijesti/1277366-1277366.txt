Zgrada Grada Rijeke na Korzu bila je jučer prijepodne poprištem grubog incidenta - izazvao ga je 23-godišnjak koji je divljanje započeo oštećivanjem inventara, a potom napao i zaštitara, lakše ga ozlijedivši, piše Novi list.  Nedugo nakon dojave zaštitara gradske uprave policija ga je zatekla na autobusnom stajalištu u središtu grada te je priveden u službene prostorije policije.  No niti to nije prošlo bez novih problema, budući je tijekom privođenja, kako je danas priopćeno, vrijeđao i omalovažavao policijske službenike, a pronađena mu je i manja količina marihuane. Policijski službenici I. policijske postaje Rijeka dovršili su kriminalističko istraživanje nad nasilnikom zbog više kažnjivih radnji.   Prijavljen je zbog počinjenja prekršaja iz Zakona o prekršajima protiv javnog reda i mira, a posebice drskog ponašanja te vrijeđanja i omalovažavanja službenih osoba te zbog prekršaja iz Zakona o suzbijanju zlouporaba droga. Kazneno je, pak, prijavljen zbog oštećenja tuđe stvari. Materijalna šteta će biti utvrđena naknadno, a 23-godišnji nasilnik će po završetku kriminalističkog istraživanja biti predan pritvorskom nadzorniku, piše Novi list. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!