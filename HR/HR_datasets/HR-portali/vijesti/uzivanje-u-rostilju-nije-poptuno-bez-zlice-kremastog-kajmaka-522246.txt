Mnogi kajmak još uvijek koriste kao dodatak mesnim jelima ili ga jedu namazanog na šnitu kruha. Kajmak može poslužiti kao jedan od ključnih sastojaka u raznoraznim slanim i slatkim jelima, stoga smo pronašli recepte s kajmakom koje naprosto morate isprobati. Neizostavan dodatak svakom roštilju je kajmak koji se na našim prostorima tradicionalno koristi u pripremi jela. Mekane, kremaste konzistencije i blago kiselog okusa, dobiven je fermentacijom mliječne masti izdvojene tijekom kuhanja sirovog kravljeg mlijeka, a razlikujemo mladi kajmak blažeg okusa te stariji kajmak žućkaste boje i oštrijeg okusa. Njegov izuzetan okus je i jedan od osnovnih razloga što se najčešće konzumira samostalno, uz kruh, lepinju, suhomesnate proizvode i mesne specijalitete, a mnogi ne mogu zamisliti dobar roštilj bez tog kremastog božanstva koje se topi u ustima. No kajmak je idealan i u pripremi jela za koja možda ne biste pomislili upotrijebiti ga, stoga smo odlučili podijeliti s vama nekoliko kulinarskih ideja uz koje kajmak savršeno pristaje. Preporučujemo President Mladi kajmak zbog blagog okusa koji će se odlično uklopiti uz svako jelo i neće u potpunosti preuzeti ostale okuse. Žlicu kajmaka možete dodati u varivo s povrćem, u punjenu papriku ili pak u sarmu, a vegetarijanci papriku mogu napuniti komadićima krastavca, paradajza, kupusa i žlicom kajmaka koji će upotpuniti okus. Slano jelo s kajmakom Kajmak izvrsno odgovara i lisnatim te dizanim tijestima, stoga preporučujemo da ga isprobate u kombinaciji s pitom zeljanicom. Sastojci za nadjev: 600 g President Zagrebačkog sira 4 jaja 200 g President Mladog kajmaka 200 ml Dukat mlijeka 200 ml Brzo&Fino kiselog vrhnja 250 g špinata 1 žličica soli Priprema: Dobro razmutite jaja i u njih dodajte sve sastojke za nadjev. Pazite da špinat bude prethodno blanširan, ocijeđen i nasjeckan. Premažite pleh maslacem (može i uljem) i postavite na njega list tijesta i premažite maslacem. Zatim stavite još jedan list tijesta, ponovno premažite maslacem i prekrijte ga s nadjevom. Postupak ponavljajte dok ne ostanete bez nadjeva i na vrh ponovno dodajte dva lista tijesta te ih premažite maslacem. Pecite 40 minuta u zagrijanoj pećnici na 200 ˚C. Desert s kajmakom Za ljubitelje slatkog preporučujemo prhke štrudlice od dunja s kajmakom, koje će vas oduševiti. Sastojci: 250 g Dukat maslaca 250 ml President Mladog kajmaka 2 žlice šećera 500-550 g brašna šećer u prahu vanilin šećer marmelada od dunja Priprema: Od navedenih sastojaka zamijesite tijesto tako da bude podatno i da se ne lijepi, podijelite ga na dva dijela i oblikujte kugle. Zamotajte ih u prozirnu foliju i ostavite u hladnjaku neka odstoje sat vremena. Tijesto razvaljajte u obliku pravokutnika i uz rub namažite marmeladu pa zarolajte. Dovoljno je jednom prebaciti tijesto pa odrezati nožem štrudlice. Posložite ih u pleh obložen papirom i pecite 20 do 25 minuta u ugrijanoj pećnici na 180 ˚C.   Tema: Promo sadržaj