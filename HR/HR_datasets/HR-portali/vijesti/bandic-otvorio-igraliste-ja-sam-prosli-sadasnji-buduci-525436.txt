Želim se zahvaliti sugrađanima na dobrom izlasku na izbore i želim se želim zahvaliti onima koji su dali povjerenje gradonačelniku Bandiću, prošlom, sadašnjem, budućem, rekao je zagrebački gradonačelnik u ponedjeljak ujutro prilikom otvaranja igrališta NK Maksimira.  POGLEDAJTE VIEO: - Ovo izgleda kao Wembley, vidite kako je to lijepo. Sve je to pod sloganom 'Više igrališta, manje gledališta' - rekao je Milan Bandić. Rekao je i kako u drugom krugu treba završiti posao. - Pred nama je drugo poluvrijeme, ova dva tjedan ćemo raditi na toj razini i završiti posao 4. lipnja - rekao je Bandić. Na pitanje da li je otvaranje igrališta dio predizborne kampanje, Bandić je rekao:  - Kampanja je svaki dan, nema kampanje kampanja je svaki dan, ja znam što radim 365 dana je moja kampanja. Recite mi jednog takmaca koji je na cesti ovako rano.   Na pitanje je li umoran, odgovorio je "To ja ostavljam samo privid". Podsjetimo, Bandić je osvojio oko 31 posto glasova, a Anka Mrak Taritaš oko 24 posto i oboje idu u drugi krug izbora za gradonačelnika Zagreba.  Osim što je osvojio najviše glasova u izborima za gradonačelnika, liste oko Bandićeve Stranke rada i solidarnosti skupile su i najviše glasova u većini gradskih četvrti. Bandić je tako bio na prvom mjestu u devet gradskih četvrti - Peščenici, Novom Zagrebu (zapad) te u Gornjoj i Donjoj Dubravi, Stenjevcu, Podsusedu, Podsljemenu, Sesvetama i Brezovici.  Liste oko SDP-a i HNS-a najviše su glasova osvojile u Donjem Gradu, Trnju, Novom Zagrebu (istok), Trešnjevci (sjever i jug), Črnomercu HDZ-u je pripala većina u Maksimiru i četvrti Gornji Grad-Medveščak.  Tema: Lokalni izbori 2017.