Dvije deve uzrokovale su prometni kolaps na autocesti u Ujedinjenim Arapskim Emiratima, a ono što su radile na sred ceste nasmijalo je mnoge. Deve su se, naime, upustile u 'razmjenjivanje nježnosti' iako su automobili oko njih trubili, no one se nisu dale smesti. Snimio ih je jedan vozač, a sve se događalo na cesti između Dubaija i Ras Al-Khaimaha. Dodatnu gužvu stvorili su sami vozači automobila koji su se zaustavljali kako bi fotografirali deve. – Ovo je jedna od najluđih stvari koju sam vidio. Živim ovdje dvije godine, no to se nije nikada dogodilo. Da se radi o nekom zabačenijem mjestu ne bih ništa rekao, ali ovdje je baš prometno i nije to nitko očekivao – ispričao je 25-godišnjak inače iz Sjeverne Irske.