Foto: Hina HRVATSKI premijer Tihomir Orešković razgovarao je sa švedskim veleposlanikom Larsom Schmidtom o gospodarskoj suradnji i predstojećem summitu Europske unije i Turske o migrantskoj krizi, priopćio je ured premijera za odnose s javnošću.  Orešković i Schmidt su razmijenili riječi o "gospodarskoj suradnji, za koju su se složili da je potrebno ojačati te raditi na promicanju poduzetništva i inovacija, a također su razgovarali i o predstojećem sastanku na vrhu EU-Turska koji će se održati 7. ožujka u Bruxellesu čija će glavna tema biti migrantska kriza", stoji u priopćenju.  Schmidt je zahvalio Oreškoviću na podršci za članstvo Švedske u Vijeću sigurnosti Ujedinjenih naroda.