Ayla Heder, Amerikanka bosanskog podrijetla, rođena u saveznoj državi Iowi, postala je jedan od simbola jučerašnjih masovnih protesta protiv novoustoličenog američkog predsjednika Donalda Trumpa, piše Klix.ba. Ženski marševi održani su širom Sjedinjenih Američkih Država, ali i u nizu svjetskh gradova. Ayla je svoju poruku odaslala sa središnjeg skupa u Washingtonu, na kojem se okupilo više od pola milijuna nezadovoljnica i nezadovoljnika. Njezin  baner uslikala je fotoreporterka Renee Jones Schneider, a fotografiju je na svom službenom Instagram profilu objavio washingtonski Star Tribune. Ayla Heder of Iowa holds up a sign in front of the Capitol on the Mall the end of the #womensmarchonwashington. Photo by our @jonesrx #onassignment for @startribune "Žena. Prva generacija. Izbjeglica. Muslimanka. Obrazovana. Korisnica kontracepcije. Feministkinja. Bosanka. Amerikanka.", pisalo je na žutom baneru kojeg Ayla drži nedaleko od mjesta na kojem je Trump u petak položio svoju predsjedničku zakletvu. >> Prvog radnog dana Trump sučen s masovnim prosvjedima žena >> U Washingtonu više od 200 tisuća prosvjednika 