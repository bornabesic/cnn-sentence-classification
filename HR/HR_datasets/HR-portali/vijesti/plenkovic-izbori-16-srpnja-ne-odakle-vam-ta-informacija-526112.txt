Novinari su u petak u Muzeju Mimara u Zagrebu pitali premijera Andreja Plenkovića hoće li, ako ne skupi većinu, izbori biti 16. srpnja. - Ne, otkud vam ta informacija? - odgovorio je Plenković.   - Što se tiče razgovora s parlamentarnim strankama, njih ćemo voditi u tišini do kraja drugog kruga lokalnih izbora - rekao je premijer i dodao da neće ići u širu rekonfiguraciju Vlade. Na sva ostala pitanja novinara koja su se ticala imenovanja novih ministara, kao i sastavljanja nove parlamentarne većine, premijer je odgovarao: "Nakon drugog kruga."