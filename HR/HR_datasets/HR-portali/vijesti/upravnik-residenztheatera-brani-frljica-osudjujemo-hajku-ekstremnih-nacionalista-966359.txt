Foto: FAH NAKON što su ekstremni katolički aktivisti i desničari pred splitskim HNK-om pozivali na linč Olivera Frljića te šovinistički napali gledatelje predstave, u Frljićevu obranu je putem priopćenja stao Martin Kušej, upravnik Residenztheatera. > VIDEO Prijetnje, dojava o bombi, razbijeno staklo: Specijalci izbacili ekstremiste iz splitskog HNK Kušejevo priopćenje u nastavku prenosimo u nastavku.  "Najoštrije osuđujemo proteste uperene protiv umjetnosti tijekom izvođenja predstava Olivera Frljića proteklih dana – 'Kletve' u Varšavi i 'Našeg nasilja i vašeg nasilja' u Splitu – te se suprotstavljamo hajci ekstremnih nacionalista protiv reditelja Olivera Frljića. Izražavamo solidarnost sa kolegama iz Teatra Powszechny u Poljskoj i Hrvatskog narodnog kazališta u Rijeci. Nasilna intervencija nacionalista predstavlja težak napad na pravo na slobodu izražavanja i ozbiljno ugrožava umjetničke slobode, koja se ne smiju dovoditi u pitanje. Posebno nas zabrinjava činjenica da takvu klimu potiče zvanična politika. Nakon predstave 'Balkan macht frei', zadovoljstvo nam je da ćemo ovog četvrtka, 27. travnja, u Marstallu premijerno izvesti drugu predstavu Olivera Frljića u Minhenu, rađenu po drami 'Mauser' Heinera Müllera", stoji u priopćenju.