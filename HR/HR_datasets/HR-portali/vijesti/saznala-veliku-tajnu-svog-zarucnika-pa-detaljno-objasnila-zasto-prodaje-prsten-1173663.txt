Kada je 27-godišnju Lauru njezin dečko zaprosio, bilo je to ostvarenje svih njezinih snova. Kupili su kuću koju su renovirali, nabavili su kućnog ljubimca i jedino što je preostale je bilo dočekati veliki dan vjenčanja. No, to se nikada nije dogodilo jer se Laurin zaručnik zaljubio u svog najboljeg prijatelja Brada. Laura sada prodaje svoj skupocjeni zaručnički prsten na eBayu s početnom cijenom od 4.700 funti, a u oglasu objašnjava zbog čega ga prodaje. Ona tako pojašnjava kako je njezin zaručnik počeo vrijeme sve češće provoditi sa svojim najboljim prijateljem Bradom. – Pomislila sam, to je u redu, Brad je super dečko. Zgodan je, zabavan i ima super smisao za modu. No, onda je zaručnik počeo dolaziti kući kasno govoreći da su on i Brad imali ludu noć, a često je hodao kao John Wayne idući dan zbog čega bih pomislila "Sigurno je bilo ludo kad ne može ravno hodati više" – opisuje 27-godišnjakinja. No, onda se Pandorina kutija otvorila. Dok je raspakiravala stvari za njihov novi dom u jednom koferu pronašla je seksi haljinu koja nije bila njezina. Nakon toga pronašla je i plavu periku te ružičaste štikle. Znala je da to nije maska za karneval i shvatila je o čemu se zapravo radi. Njezin zaručnik bio je homoseksualac koji je u vezi sa svojim prijateljem Bradom. – Onda sam shvatila da nešto nije u redu jer je izbjegavao seks sa mnom iako imam odličnu stražnjicu koju bi Kim Kardashian osigurala na 8 milijuna funti, a i depilirao si je intimno područje često iako nije sa mnom provodio noći – napisala je Laura. Na kraju je istaknula da ju je cijela priča dovela do toga da proda zaručnički prsten koji ju stalno podsjeća na neuspjeh koji je doživjela, ali i zato što joj trebaju novci kako bi platila dugove koje ima zbog kuće koju je kupila gdje je planirala živjeti sa svojim zaručnikom, odnosno budućim suprugom.