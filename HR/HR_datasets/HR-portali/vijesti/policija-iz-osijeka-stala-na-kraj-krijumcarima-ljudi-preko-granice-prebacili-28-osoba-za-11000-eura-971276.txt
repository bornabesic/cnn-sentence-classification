POLICIJA u Osijeku uhitila je osmoricu hrvatskih državljana koji su preko državne granice prokrijumčarili barem 28 stranih državljana. U akciji Router otkriveno je kako je osmorka ostvarila više od 11 tisuća eura krijumčareći ljude za 400 eura po osobi. Sumnjiči ih se da su počinili kaznena djela zločinačkog udruženja, počinjenja kaznenog djela u sastavu zločinačkog udruženja te protuzakonitog ulaženja, kretanja i boravka u Republici Hrvatskoj, drugoj članici Europske unije ili potpisnici Šengenskog sporazuma.  "Kriminalističkim istraživanjem utvrđeno je postojanje osnova sumnje da su osumnjičeni od 23. ožujka do 18. svibnja 2017. na području Republike Hrvatske i Republike Srbije organizirali i izvršili protuzakonito prebacivanje osoba iz Republike Srbije u Republiku Hrvatsku u najmanje četiri navrata. Tom prilikom je protuzakonito prebačeno najmanje 28 stranih državljana za novčanu naknadu od 400 eura po osobi te su na taj način ostvarili nepripadajuću imovinsku korist u iznosu od najmanje 11.200,00 eura. Novac su međusobno podijelili, ovisno o ulogama u pojedinom prebacivanju", stoji u priopćenju MUP-a.   Protiv osumnjičenih je podnijeta kaznena prijava.