Potraga za njim trajala je od 7. svibnja kad je propucao bivšu djevojku i njezinog prijatelja Policija je uhitila Danijela Brnosa odgovornog za pucnjavu u Vrsaru. “Izvješćujemo vas da su policijski službenici  danas u poslijepodnevnim satima pronašli i uhitili Danijela Brnosa za kojega se sumnja da je 7. svibnja 2017. godine oko 14,00 sati ispred hotela u Vrsaru pucao u 19-godišnju djevojku i 23-godišnjeg mladića. Osumnjičeni je uhićen u Vodnjanu nakon čega je doveden u prostorije PU istarske gdje je u tijeku kriminalističko istraživanje”, javili su iz policije. 