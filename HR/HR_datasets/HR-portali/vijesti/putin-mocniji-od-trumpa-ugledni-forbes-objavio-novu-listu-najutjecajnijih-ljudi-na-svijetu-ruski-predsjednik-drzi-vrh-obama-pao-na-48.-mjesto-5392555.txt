Obojica su tijekom cijele godine punili novinske stupce i šokirali svijet kontroverznim izjavama i političkim potezima, ali samo jedan može biti na vrhu, a časopis Forbes izabrao je stranu objavivši svoju tradicionalnu listu najmoćnijih ljudi u 2016. Mike Segar / REUTERS   Apsolutni pobjednik jest ruski predsjednik Vladimir Putin, koji je iza sebe ostavio novoizabranog američkog kolegu Donalda Trumpa. Putinu je ovo treća laskava titula od istoga časopisa i to treću godinu zaredom. 'Na listi imamo 74 kandidata - jedan na 100 milijuna stanovnika kako bismo simbolično pokrili čitavo čovječanstvo. Popis smo sastavljali na temelju utjecaja koji kandidati imaju na svijet', objasnili su urednici Forbesa. Donald Trump lani je bio tek na 72. mjestu, a ovogodišnje drugo najveći je pomak u svih osam godina otkad ugledni američki časopis bira najmoćniju svjetsku osobu. REUTERS   Treća je njemačka kancelarka Angela Merkel, a britanska premijerka Theresa May zauzela je 13. mjesto. Bivši američki predsjednik Barack Obama pao je na 48. poziciju, dok je sirijski predsjednik Bashar al-Assad 63. Najmlađi na popisu najmoćnijih je Mark Zuckerberg. Osnivač Facebooka je deseti.