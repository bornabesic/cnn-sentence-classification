Don Mario Matković, župnik župe Žrnovnica na Facebooku se obratio kolegi svećeniku iz Gradišta, čija je odluka da ne dopusti primanje sakrmaneta djeci s posebnim potrebama zgrozila hrvatsku javnost.  - Dragi brate u Kristu, znam da te nitko ne može prisiliti na ovo, čak ni biskup jer možeš reći pastoralni razlozi, a ja mu ne uskraćujem sakramente samo u drugo vrijeme.. Ali znaj brate, u Okrugu bivšoj župi imao sam prvopričesnika s težim oblikom autizma, njegovi krici i nekontrolirane geste tijekom obreda za mene su bile izraz i krik Božje ljubavi. Znaj brate, Krist je umro i uskrsnuo i za te anđele i ljubi ih više nego mene i tebe… Zato postani svjestan ako si njih unesrećio Kristovo srce si ranio….. Volio bi da ti ovo prezentiraju fejs prijatelji ako su u blizini da znaš… Ne znam je li sv. Pričest prošla, ako nije klekni ispred njih poljubi ih i neka budu pričešćeni u redovitom obredu, ako je prošla učini isto klekni pred njima poljubi ih jer su oni znak Božje ljubavi. Nemoj misliti da si ponižen i pobijeđen, klekni u suzama pred njima, poljubi ih i ispričaj se iskreno obitelji, jer ćeš jedino tako Kristovo srce koje si ranio zacijeliti - napisao je don Matković i oduševio javnost. U samo deset sati od objave na Facebooku dobio je 2500 lajkova, a njegov status podijeljen je 440 puta.   