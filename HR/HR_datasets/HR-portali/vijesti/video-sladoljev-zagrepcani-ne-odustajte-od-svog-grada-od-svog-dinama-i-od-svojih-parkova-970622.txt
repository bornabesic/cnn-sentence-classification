Screenshot: Index POGLEDAJTE INTERVJU s kandidatom MOSTA Markom Sladoljevim.  Mora se znati gdje je svaka kuna iz džepa građana Zagreba Sva sredstva bih uložio u škole i vrtiće. Radim u školi 20 godina i znam što tamo treba. 28 milijuna kuna nije malo. Grad Zagreb plaća političare u školskim odborima i plaća ih jedini u Hrvatskoj. Za dizanje ruke se dobije 400 kn, te naknade bih ukinuo. Nećemo surađivati jedino s Milanom Bandićem, on je uništio ovaj grad. Njegovi pročelnici imaju više kaznenih prijava od mojih susjeda, dečkiju s Knežije. Ono što je Mamić radio s Dinamom, Bandić je radio s gradom. Zagreb je postao simbol korupcije i to mu najviše zamjeram. Navijač Dinama Emocija koju sam imao za Dinamo se uništila. Bio sam jedan od navijača koji su se sa sjeverne tribine borili protiv Dinama. Mamić mi je zabranio i dolazak na utakmice. Kao gradonačelnik ću ukinuti financiranje Dinama dok je ova uprava na čelu. Nije problem samo Dinamo nego i Cibona i NK Zagreb. ZAgrebu se događa što i tvornici Kamensko. Netko je zapikirao to atraktivno zemljište u Kranjčevićevoj. Dinamov stadion će ostati gdje jest, ali ga više neće financirati građani. Dosad je koštao milijardu kuna.   Sport u Zagrebu U svakom kvartu imamo program street work parkova koji ne traži mnogo novaca. Na Jarunu ćemo izgraditi trim stazu. Kao profesor u školi znam da škole nemaju novaca pa iznajmljuju dvorane umjesto da ih otvore djeci. Odrasli se trebaju rekreirati, ali ne na uštrb djece. Za svaki kvart imamo konkretan rekreacijski program. Školske uniforme Odjeća nije statusni simbol, bio sam prvi protiv toga. Uniforme neće riješiti socijalnu nejednakost. 20 milijuna kuna dati za uniforme je katastrofalno. Komunalni problemi Promet je rak rana grada, Bandić nije ulagao u to. Imamo u programu izgradnju Jarunskog mosta koji bi se 85 posto financirao iz fondova EU. Smatramo da denivelacija Rotora koja košta 200 milijuna kuna će stvoriti još veću gužvu. Obnova Rotora može ići u smjeru bržeg dolaska do Remetinca. Sve rubnike treba spustiti zbog invalida i biciklista. Tramvajski promet sve više zaostaje. Gradonačelnik cijeli svoj program bazira na prometu u centru grada. Mi smatramo da promet treba maknuti iz centra. Jučer sam upravo govorio o azbestnim cijevima. Oko 60 posto vode gubi se zbog dotrajalih cijevi, a gradonačelnik je 300 milijuna eura namijenio projektu Sopnica Jelkova i time povećao cijenu vode zbog propalog projekta. Recikliranje u Zagrebu Bivši minsitar Slaven Dobrović u našem je timu. S nama je i Ratko Bedeković. Njih dvojica znaju što će sa zagrebačkim otpadom. Građani vide da se sav otpad trpa u isti kontejner. Bandić treba jasno reći da je odustao od spalionice smeća koja je vrlo opasna za građane Zagreba. Spalionica je malo manje loša od trenutnog rješenja, ali ako se ona izgradi možemo zaboraviti sve OPG-ove oko Zagreba. Sjetimo se, i Sandra Švaljek je kada je Dobrović bio u Gradskoj skupštini i upozoravao na krive poteze pokazivala da ga treba "odrezati". Ne odustajte! Glavna poruka građanima Zagreba je da ne odustaju. Da ne odustaju od svog grada, od svog Dinama, od svojih parkova. Borba za sve ovo počinje u nedjelju i želim da mi se pridruže u toj borbi.