Screenshot: YouTube JEDAN od Trumpovih privatnih odvjetnika, Michael Cohen, primio je "poziv za dijeljenje informacija i svjedočenje" u vezi s istragom ruske upletenosti u američke izbore, piše CNN. Cohen je potvrdio da je pozvan da svjedoči pred obavještajnim odborima Zastupničkog doma i Senata te izjavio: "Odbio sam poziv jer je bio loše sročen, previše generaliziran te nije bilo moguće na njega odgovoriti", rekao je Cohen i dodao da smatra kako je došlo do prebrzih zaključaka u istrazi. "Nema ni jednog konkretnog dokaza o vezi Trumpa i Rusije" "Još nisu predstavili ni jedan konkretan dokaz koji bi potvrdio Trumpovu vezu s Rusijom", izjavio je odvjetnik. Cohen je druga osoba koja je odbila zahtjev za svjedočenjem pred Kongresom. Bivši savjetnik za nacionalnu sigurnost Michael Flynn odbio je poziv Senata te preko odvjetnika oborio zahtjev Zastupničkog doma za svjedočenjem.