Europska unija trebala bi od listopada turskim državljanima jamčiti slobodno putovanje bez viza ili će Turska odustati od dogovora po kojem bi trebala zaustaviti priljev ilegalnih migranata, rekao je turski ministar vanjskih poslova Mevlut Cavusoglu za njemački list. Razgovori s EU se nastavljaju Upitan hoće li stotine tisuća izbjeglica u Turskoj ići u Europu ako EU ne zajamči bezvizno putovanje od listopada, on je za izdanje Bilda od ponedjeljka rekao: "Ne želim govoriti o najgorem scenariju - razgovori s EU-om se nastavljaju ali je jasno da će se primijeniti sve točke ugovora ili ćemo odustati od njega". Vezani članak   EU usporava rješavanje pitanja bezviznog pristupa Turaka zemljama EU-a - što je glavna nagrada za suradnju Ankare u zaustavljanju migrantskog priljeva u Europu - zbog spora oko turskog antiterorističkog zakona i represije nakon neuspjela puča. Turska treba ublažiti antiteroristički zakon Prije nego što prizna liberalizaciju viza, Bruxelles želi da Turska ublaži antiteroristički zakon. Europski povjerenik Guenther Oettinger rekao je da ne vidi da će EU Turcima zajamčiti slobodno putovanje ove godine zbog represije Ankare nakon neuspjela puča. Cavusoglu je rekao da bi prema sporazumu svi Turci od listopada trebali bili oslobođeni viza te dodao: "Ne može biti da mi primjenjujemo sve što je dobro za EU, a da Turska ne dobije ništa zauzvrat", kazao je.