Foto: Hina GRČKA je ostala bez prometne povezanosti s otocima te radijskih i televizijskih vijesti zbog štrajka pomoraca i novinara uoči općeg štrajka koji organiziraju glavni sindikati protiv novih mjera štednje koje su na putu usvajanja. Usred jutra, prvog dana 48-satnog štrajka, nijedan brod nije isplovio iz Pireja na otoke, objavila je lučka kapetanija. Štrajkovi na poziv moćne konfederacije pomoraca nameću općenito blokadu čitavog sektora. Štrajkaju i mediji Štrajk medija od 24 sata također se jako poštuje zbog čega zemlja ostaje bez radijskih i televizijskih vijesti, dok nacionalna novinska agencija Ana ne objavljuje tekstove. Te bi štrajkove trebao popratiti 24-satni opći štrajk sutra protiv glasovanja predviđena u parlamentu u noći s četvrtka na petak o novim mjerama štednje za 2019. i 2020. na zahtjev vjerovnika EU-a i MMF-a. Nacrtom zakona predviđaju se nova smanjenja mirovina, već sniženih 13 puta od početka krize 2010., te novi porast poreza čak i za kućanstva na granici praga siromaštva, za iznos od 4,5 milijardi eura.