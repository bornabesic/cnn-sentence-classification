Tijekom televizijske emisije uživo muškarac iz Turske priznao je silovanje i ubojstvo četverogodišnje djevojčice, javlja EveningStandard.   Himmet Akturk pristao je nastupiti u emisiji koja se bavi pravim obiteljskim dramama i u kojoj se voditeljica Muge Anli bavila nestankom četverogodišnje Irmak Kupale, koja je nestala kad se igrala ispred kuće.   Akturk je tijekom emisije bio ispitivan, pokazivali su mu fotografije žrtve i mjesta zločina, sve dok se nije slomio i naposljetku priznao kako je on odgovoran za djetetovu smrt.       Odmah ga je privela policija i odvela u stanicu gdje je potpisao priznanje da je silovao i udavio djevojčicu, prije nego li je zakopao njeno tijelo.   Akturk je rekao kako je njeno tijelo bacio u kontejner za smeće, no kako kontejner nije bio ispražnjen drugog dana, izvukao je tijelo i zakopao ga u vinogradu.   Nakon što je Akturk sve ovo priznao policija je pretražila područje vinograda i pronašla tijelo četverogodišnje djevojčice.