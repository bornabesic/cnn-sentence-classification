Premijer Andrej Plenković drugi dan boravka na Svjetskom ekonomskom forumu u Davosu započeo razgovorom s glavnim tajnikom NATO-a Jensom Stoltenbergom. Plenković je jučer navečer u Davosu započeo bilateralne susrete sa sudionicima Svjetskog ekonomskog foruma. Jedan od važnijih susreta bio je onaj s glavnim tajnikom OECD-a Angelom Garriom, a razgovarali su o daljnjim koracima koje bi Hrvatska trebala poduzeti kako bi postala članica OECD-a (Organizacije za ekonomsku suradnju i razvoj). – Članstvo u OECD-u dalo bi nam onaj konačni legitimitet i u gospodarskom, fiskalnom smislu i u funkcioniranju pravne države jer je riječ o grupi država koja daje dodatnu legitimaciju i za ulaganje u Hrvatsku, a i mi bismo njima pridonijeli svojim idejama i postignućima, kazao je Plenković. Održao je i bilateralni susret s Federicom Mogherini, visokom predstavnicom EU za vanjske poslove i sigurnosnu politiku, s kojom je Plenković, dok je bio u Europskom parlamentu vrlo usko surađivao. >> Evo koja će stajališta Hrvatske premijer Plenković iznijeti u Davosu, na panelu s Vučićem >> Plenković: Krajnje je neuobičajeno da takve bilješke završavaju u medijima, Stier je naložio istragu 