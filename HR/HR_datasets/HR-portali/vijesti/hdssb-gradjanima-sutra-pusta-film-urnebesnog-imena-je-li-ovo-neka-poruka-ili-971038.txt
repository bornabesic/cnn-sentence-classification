Screenshot: Facebook IZBORNA kampanja za lokalne izbore polako se bliži kraju, a stranke su zaokupljene priređivanjem završnih skupova i stranačkih manifestacija. Na tom tragu, HDSSB-ov Dragan Vulin na svojem Facebook profilu najavio je završnicu kampanje HDSSB-a. Uz svirku, Vulin je najavio i projekciju filma znakovitog imena - "Majstori iluzije 2". "Završnica naše kampanje odvit će se u ugodnom druženju i opuštajućoj atmosferi koja nas je pratila od samog početka. Sve vas pozivamo 19.5. na svirku Dinka Pleše s početkom u 19h kod secesijskog zdenca na Promenadi. Nakon svirke pridružite nam se u gledanju filma Majstori iluzije 2, Projekcija filma započet će u 21.00 h. Vidimo se", tako je napisao šef HDSSB-a. Ostaje nejasno nosi li odabir filma posebnu poruku za sve (potencijalne) birače HDSSB-a.