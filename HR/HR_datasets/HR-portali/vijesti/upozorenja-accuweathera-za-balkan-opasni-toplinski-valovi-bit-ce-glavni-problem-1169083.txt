Dugotrajna toplina, uključujući nekoliko opasnih toplinskih valova, bit će glavni problem diljem južne i istočne Europe tijekom ovog ljeta, stoji u dugoročnoj prognozi AccuWeathera. S druge strane, diljem Velike Britanije i Irske predviđa se izostanak trajne topline. Između ovih područja niz grmljavinskih oluja protezat će se od Francuske do Poljske i Češke.  Dugo, vruće ljeto s produljenim razdobljima iznadprosječne do ekstremne topline, obuhvatit će područje od Italije do Balkanskog poluotoka. Opasni toplinski valovi očekuju se u srpnju i kolovozu, a temperature od 32°C bit će uobičajene tijekom ljeta.  Zbog ovakvog vremena očekuje se limitirana količina kiše u istočnoj Europi, što će povećati rizik od sušnih uvjeta unatoč obilnim oborinama od siječnja do travnja. Nakon naglih hladnoća i mraza tijekom proljeća, usjevi bi mogli pretrpjeti još mnogo štete zbog nedostatka kiše i intenzivne topline tijekom ljeta. 