ZAGREB/MANILA - Najmanje 36 osoba umrlo je od gušenja u kockarnici u Manili nakon što je u petak naoružani napadač upao u dvoranu kockarnice i zapalio stolove za kocku, rekli su dužnosnici, prenose agencije.   Glasnogovornik predsjednika Ernesto Abella potvrdio je izvješća filipinskih medija da su iz hotelskog kompleksa u Manila iznesena 34 tijela. On je također rekao da napad nije povezan s islamističkim militantima koji su zauzeli grad na jugu Filipina.   "Sve ukazuje na kriminalni čin, kako izgleda, emotivno poremećenog pojedinca. Iako je počinitelj ispalio hice upozorenja nema indicija da je želio ozlijediti ili ustrijeliti bilo koga. Sve 34 preminule osobe umrle od gušenja", rekao je Abella novinarima.   Policija je kasnije objavila da je poginulo 36 osoba.   Osumnjičeni je također poginuo u napadu tako da je sam sebe zapalio. REUTERS   Filipinski dužnosnici su ranije rekli da je u napadu poginula jedna osoba, a ozlijeđeno najmanje 30, neke teže, dok su u panici bježale pred napadačem.   Napad, koji je napadač izvršio u petak jurišnom puškom M4 u hotelskom kompleksu u Manili, izazvao je strahove da je riječ o djelu terorista, no čelnik filipinske policije Ronald Dela Rosa ranije je izjavio da policija smatra da je bila riječ o pokušaju pljačke.   Osumnjičeni je pucao na policajce koji su ga pokušavali uhititi prije no što se zapalio u hotelskoj sobi u hotelu Resorts World Manila, rekao je ravnatelj policije u Manili Oscar Albayade.   "Ubio se u sobi 510", rekao je za lokalnu radijsku postaju. "Pucao je na naše ljude. Naša je procjena da je izvršio samoubojstvo zapalivši se". aMlMgbGKzq0