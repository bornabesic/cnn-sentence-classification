Jedna od žrtava terorističkog napada u Londonu koja je nožem probodena u vrat oporavlja se u bolnici, a na Facebooku je prijateljima napisala: "Malo boli, ali preživjet ću". Australka Candice Hedge (31) bila je u subotu završila svoju konobarsku smjenu u restoranu Elliot's kod Londonskog mosta i sjedila je u baru sa svojim dečkom kad joj je prišao jedan od napadača. Kako prenosi Independent pisanje australskog Courier-Maila, napadač joj je prišao sleđa, zgrabio je za glavu i nožem je probo u vrat. Nesretna Australka potom je pala u komu, ali se probudila u bolnici. Nož je srećom promašio glavne arterije i dušnik. U bolnici su je zašili i oporavlja se. Na Facebooku je poručila: "Zdravo svima, samo da znate, ja sam ok. Malo me boli, ali preživjet ću. Hvala na brizi i dobrim željama, volim vas sve." Candice Hedge je također kontaktirala svoje prijatelje i obitelj da ih obavijesti da je dobro. Australka iz Brisbanea došla je u Veliku Britaniju prije šest mjeseci i radi u ugostiteljstvu. Australski premijer Malcolm Turnbull kazao je kako nije bio svjestan izvještaja da su u napadu u Londonu stradale dvije australske žrtve. Oliver Dowling (32) iz Novog Zealanda nalazi se u komi nakon što ga je napadnut nožem u lice, dok je njegova djevojka Marie Bondeville ozlijeđena.