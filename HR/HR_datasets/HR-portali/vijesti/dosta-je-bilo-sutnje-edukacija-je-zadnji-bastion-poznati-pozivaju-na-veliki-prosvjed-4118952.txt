Kao rijetko kad građani Hrvatske digli su se u znak podrške kurikularnoj reformi čija se provedba našla u opasnosti nakon ostavke voditelja Radne skupine Borisa Jokića i njegovih suradnika. Oni su svoj postupak obrazložili kao jedini mogući potez u kontekstu političkih pritisaka na njih da se skupina proširi, a među kojima su istakli stranku Hrast. U međuvremenu je najavljen veliki prosvjed podrške Jokiću i cijeloj reformi, a svoj dolazak su uz tisuće građana najavile i mnoge poznate osobe. Među njima su Mirela Priselac Remi, Mile Kekin, Rene Bitorajac, Damir Martinović Mrle i mnogi drugi. Pogledajte što su oni poručili građanima! - Sad su stvari zbilja u našim rukama. Dođite 1.6. na Jelačić plac ako ste u Zagrebu - ili na neku od drugih lokacija u HR i EU - i učinite nešto za sebe i druge, za budućnost! Mislim da je bilo dosta šutnje, edukacija je posljednji bastion. I posljednja kap. Upozoravali smo godinama kroz muziku koju radimo, a sada imamo priliku i djelovati. Pridružite nam se u mirnom prosvjedu, bit će to lijep dan za demokraciju! - napisala je Remi iz Elementala uz video. Mile Kekin iz Hladnog Piva je kratko pozvao građane na prosvjed.   Damir Martinović Mrle iz Leta 3 na osebujan je način dao podršku prosvjedu.   I Rene Bitorajac, koji je zadnjih tjedana uzbudio duhove svojim pjesmama o hrvatskoj stvarnosti, također je dao podršku prosvjedu. Rene je svoj poziv začinio oponašanjem Zdravka Mamića i već legendarnim "Ajmooo"   Mladen Badovinac iz TBF-a je na prosvjed poslao Splićane i Splićanke.