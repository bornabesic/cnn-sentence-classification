Vladimir Benac u pritvoru je nakon što se u ponedjeljak oko 14 sati svojim Chevroletom pijan zaletio u Bobisov štekat na Zvončacu. Na terasi ugostiteljskog objekta u tom trenutku nije bilo nikoga, puhala je jaka bura. Benac je zaglavio na ogradnom zidiću, izašao iz vozila koji mu je kupila država kao 100-postotnom vojnom invalidu, ušao u lokal u kojem svakog dana pije kavu, vikao i prijetio pa je pozvana policija koja ga je pokupila. U policijskom izvješću piše da je u alkoholiziranom stanju upravljao vozilom Chevrolet splitskih registarskih oznaka, kojim je više puta udario pokušavajući ga preskočiti, ogradni zid ljetne terase ugostiteljskog objekta. Nakon što je vozilom prešao preko zida, 52-godišnjak izišao iz vozila, te ušao u ugostiteljski objekt i narušavao javni red i mir. Nitko nije ozlijeđen. Protiv Benca je podnesena prijava za kazneno djelo obijesne vožnje u cestovnom prometu i optužni prijedlog zbog prekršaja protiv javnog reda i mira. Ovaj događaj podsjeća na onaj iz siječnja 1998. godine kada se Benac BMW-om zabio u stakleni zid zgrade Policijske uprave. >> Benac oslobođen za zabijanje BMW-om u zgradu policije i upad sa zoljom >> Benac podivljao jer bi mogao u zatvor zbog prijetnji smrću susjedu