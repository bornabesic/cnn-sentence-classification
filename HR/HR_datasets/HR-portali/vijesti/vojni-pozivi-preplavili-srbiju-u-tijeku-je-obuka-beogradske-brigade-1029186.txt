Glasnogovornik Ministarstva obrane Srbije javnost je umirio objašnjenjem da vojne vježbe nemaju nikakve veze sa sigurnosnom situacijom ili izbjegličkom krizom, već je riječ o "redovnoj praksi". No, čini se kako Srbi ne vjeruju u ovo objašnjenje... Pozivi za vojne vježbe stigli su proteklih dana na adrese većeg broja stanovnika Novog Beograda, pa su se građani ovog dijela glavnog grada Srbije uznemirili. Na streljani “Peskovi” u blizini Požarevca u tijeku je obuka rezervista Beogradske brigade, saopćilo je danas tamošnje Ministarstvo obrane, koje objašnjava da je riječ o planskim aktivnostima koje obuhvaćaju ljude koji su služili vojsku i prije deset godina. “Pravimo srednjoročne planove pozivanja i obučavanja rezervnog sastava i trenutno je na snazi plan koji obuhvaća period od 2016. do 2018. U tom planu definiramo broj obveznika rezerve, koje ćemo pozivati u narednim godinama. Na osnovu plana, jedinice izrađuju svoje srednjoročne i godišnje planove i obuke rezervnog sastava “, objasnio je predstavnik Vojske Srbije pukovnik Boško Zorić. Glasnogovornik Ministarstva obrane Srbije javnost je umirio objašnjenjem da vojne vježbe nemaju nikakve veze sa sigurnosnom situacijom ili izbjegličkom krizom, već je riječ o “redovnoj praksi”. No, čini se kako Srbi ne vjeruju u ovo objašnjenje: “Ako je redovna aktivnost u pitanju, zapitajmo se onda koliko je učestala ta redovnost i kada su posljednji put uručivani pozivi za vojne vježbe? Koliko sam ja upućen 97. ili 98. – taman kao pripreme pred ratno stanje na Kosovu. Ne djeluje mi da trenutno ima izgleda za nesto slično – ali tu foru ‘redovna aktivnost’… to pričajte nekom drugom. Ta njihova ‘redovna aktivnost’ se, statistički gledano, sprovodi izgleda samo pred neko vojno djelovanje”, kazuje jedan od građana koji su primili poziv. “91. sam imao devetnaest g. Skupili su nas djecu, sve radnička djeca i sirotinja. Poslije mjesec i pol “kao”obuke su nas poslali na front i to negdje blizu Zagreba, Glina, Hrtkovci, Markovci, što ti ja znam, mi djeca, klinci, nismo ni znali gdje smo. Ja sam se nekako uspio izvući i spasiti (nije mi bilo jasno što ću ja tamo i zašto da ja ubijam ljude koje ne poznajem ili oni mene). Najbolji prijatelj mi je poginuo, pogodio ga snajper u glavu, za ostale ne znam. Kad sam vidio osmrtnicu u Niškim novinama obećao sam sebi da neću služiti vojni rok. Deset godina sam prolazio kroz pakao ali sam obećanje ispunio i zato sada imam averziju prema vojsci. Osobno svom sinu preporučujem da ne služi vojsku, ali ako bude želio – njegova volja, kazuje drugi.