Rusko državno odvjetništvo nazvalo je terorističkim činom eksploziju u metrou u Sankt Peterburgu koja je u ponedjeljak usmrtila devet, a ozlijedila više od  20 osoba (13 ih je kritično), a agencija  Interfax javlja da je pronađena još jedna neeksplodirana naprava. Ruske vlasti i REN TV objavile su i snimku nadzornih kamera na kojoj je čovjek osumnjičen za napad na metro. Zrnata fotografija prikazuje srednjovječnog čovjeka s bradom koji nosi crnu kapu. S druge strane, nadzorna kamera je zabilježila muškarca koji je nakon eksplozije bezbrižno stajao na trgu Haymarket i gledao u mobitel. Nije imao nikakvu aktovku sa sobom, a kad je očito dobio nekakvu informaciju na zaslonu telefona, odšetao je s trga. Osumnjičenog za napad snimila je još jedna kamera...   Dva svjedoka još ranije su rekli da su sto posto uvjereni da su vidjele napadača prije same eksplozije. - Imao je prljave čizme i dvije torbe iz kojih je dopirao čudan miris. Bio sam s njim na pokretnim stepenicama, zato znam - kaže neimenovani svjedok.     Portal Fontanka tvrdi da je taj muškarac ušao na stanicu Petrogradskaja dvadeset minuta prije no što se u vlaku dogodila eksplozija. Novinska agencija Interfax ranije je objavila tvrdnju izvora o tome da su sigurnosne kamere zabilježile fotografiju osumnjičenog. Ruska policija izdala je uhidbeni nalog za dvoje ljudi koji se dovode u vezu s napadom na podzemnu željeznicu, prenosi Interfax. U ovom trenutku još uvijek je nejasno je li muškarac s nadzornih kamera jedan od njih... Nacionalni protuteroristički odbor (NAK) potvrdio je da se radi samo o jednoj eksploziji između postaja Trg Senaja i Tehnološki institut. Kako navode izvori, ekplozivno sredstvo ručne izrade je očito bilo ostavljeno u vagonu. Hitne službe St. Peterburga najprije su rekle da su bile dvije eksplozije, no izvor iz njihovih redova poslije je otkrio da je bila samo jedna, no da se ona dogodila u tunelu između stanica. Rusi su u ovoj teškoj situaciji nahvalili vozača podzemne željeznice koji je maestralno reagirao u trenucima dok je bomba eksplodirala. Naime, eksplozija se dogodila u vožnji između dvije stanice, a vozač nije stao već je nastavio voziti vlak sve do stanice. - Bila je to sjajna odluka. Da je ostao u tunelu, između stanica, mrtvih bi bilo još više. Ovako je pomoć mogla relativno brzo doći. Poslije je u podzemnoj željeznici pronađena još jedna bomba koja nije eksplodirala na postaji Trg Ustanka. Ruska televizija REN TV objavila je i fotografiju pronađene druge eksplozivne naprave. Na slici se vide dvije crvene konzerve prepune metalnih kuglica... Vlasti su zatvorile sve postaje podzemne željzeznice u tom gradu, a i moskovske službe su uvele dodatne mjere sigurnosti. "Pozivam vas, stanovnike St. Peterburga, kao i goste u našem gradu, da budete budni, pozorni i na oprezu, te da se ponašate na odgovoran način u svjetlu ovih događaja", poručio je guverne St. Petersburga Georgij Poltavčenko. Iz Sankt Peterburga za Radio Slavoniju javio i Igor Vinković, Brođanin koji živi i radi u drugom najvećem ruskom gradu – U trenutku eksplozije vozio sam se automobilom susjednom ulicom na posao. Navodno su bile dvije manje eksplozije. Svi smo dobro, supruga, kćerka i ja. Od informacija koje smo čuli  mogu reći da su zatvorene sve stanice u podzemnoj željeznici. Prva informacija je bila da je deset poginulih, ali sada su rekli da je šest poginulih i više od dvadeset ranjenih. Slušamo radio i pratimo informacije, za sada je na ulicama stanje poprilično normalno. Zatvori Slika 1/7 Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Objavljeno: 03.04.2017. U drugom najvećem ruskom gradu Sankt Peterburgu oko 14.30 sati po lokalnom vremenu došlo je do velike eksplozije. REUTERS Napad na taj grad, nekadašnju rusku kraljevsku prijestolnicu, imao bi simboličnu snagu za bilo koju militantnu skupinu, piše Reuters. Rusija je u proteklim godinama bila meta napada separatističkih islamističkih Čečena, a prijetila joj je i takozvana Islamska država, koja također regrutira Čečene, zbog ruskih vojnih operacija u ratu u Siriji. Napadi na Rusiju u prošlosti su bili koncentrirani na Moskvu, uključujući napad na zračnu luku, kazalište, te postaju podzemne željeznice. Najmanje 38 ljudi poginulo je 2010. kad su dvije bombašice samoubojice detonirale bombe na prepunim stanicama moskovskog metroa. Više od 330 ljudi, od kojih su pola bila djeca, ubijeno je 2004. u Beslanu, gradu na jugu Rusije, nakon što je policija uletjela u školu u kojoj su islamistički militanti držali taoce. Slično se dogodilo 2002., kad je 120 taoca ubijeno u moskovskom kazalištu Dubrovka. Putin je kao premijer 1999. pokrenuo kampanju za gušenje separatističkog pokreta u južnoj, muslimanskoj pokrajini Čečeniji. Rusija je zbog čečenskih pobunjenika koji se vraćaju iz Sirije u stanju visoke pripravnosti te strahuje od nastavka napada koji su pogađali tu zemlju prije nekoliko godina.