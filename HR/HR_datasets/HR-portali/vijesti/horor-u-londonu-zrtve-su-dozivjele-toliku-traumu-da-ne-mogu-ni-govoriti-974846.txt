Foto: Wikipedia TRAUMATOLOG koji je operirao 12 žrtava terorističkog napada na Londonskom mostu je izjavio da je većina toliko šokirana da uopće ne mogu govoriti, piše Independent. Doktor Malik Ramadan, koji je u subotu navečer bio glavni na hitnom odjelu i traumatologiji, izjavio je da su pacijenti doživjeli toliku traumu da se nisu mogli ni pokrenuti ni govoriti. Također je rekao da u svi teško ozlijeđeni. "Navikli smo viđati teške ozljede, ali ovakav psihički šok..." "Ljudi koji su doživjeli toliko traumatično iskustvo da to ne mogu ni zamisliti su samo sjedili u kolicima i nisu mogli govoriti. Mi smo veliki centar traumatologije i navikli smo vidjeti teško ozlijeđene ljude, ali primiti 12 ljudi koji su doživjeli ovakav psihički šok...". Doktor je dodao da su se unatoč teškim i bolnim ozljedama žrtve ponijele "stoički". Šestero je odmah moralo na operacije, a ostalih šest je operirano sljedećeg jutra. Ramadan je za vrijeme krvavog napada bio na putu kući s posla, kada je susreo "ogroman broj policijskih vozila i pomislio da se mora vratiti na posao".