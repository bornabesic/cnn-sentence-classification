Presudu i doživotne kazne Josipu Perkoviću i Zdravku Mustaču zbog pomaganja u ubojstvu hrvatskog emigranta Stjepana Đurekovića komentirao je i Milijan Brkić statusom na Facebooku pod nazivom "'Hrvatska se vraća uzdignute glave". "Nema zaboravljenih zločina i malih žrtava. Svaki će zločin naći suca, na ovom ili na onom svijetu. Ova presuda simbolično je priznanje žrtvama 'mračnog' vremena u kojem su ljude ubijali zbog ljubavi prema Domovini. Opraštamo, ali ne zaboravljamo. Oni koji su dali život za Hrvatsku u svim njezinim ratovima ostaju zauvijek s nama. Njihove su sudbine utkane u svaku novu stranicu naše povijesti. Onima koji su pokušali braniti neobranjivo i spriječiti kažnjavanje zločina, ovo je jasna poruka: VAŠE JE VRIJEME PROŠLO! Hrvatska se u međunarodnu politiku vraća uzdignute glave", napisao je Brkić na Facebooku. >> Što je sve otkrio Josip Perković u prvom i zadnjem velikom intervjuu prije izručenja >> Milanović šokiran presudom: Osnivači i najbliži suradnici HDZ-a prokazani su kao udbaški egzekutori