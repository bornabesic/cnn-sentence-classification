Arnold Schwarzenegger, poznati glumac koji je u dva mandata između 2003. i 2011. bio guverner Kalifornije, oštro i argumentirano napao je predsjednika Donalda Trumpa zbog napuštanja Pariškog sporazuma.   Popularni Terminator u snažnoj video poruci govorio je o klimatskim promjenama naglasivši da jedan čovjek ne može zaustaviti revoluciju čiste energije il uništiti postignuti napredak.   Arnold Schwarzenegger, poznat i po komičarskim ulogama u jednom trenutku se i našalio rekavši: nijedan čovjek se ne može vratiti u prošlost, samo ja to mogu.   - Predsjednikova prva zadaća mora biti zaštita ljudi, a 200.000 ljudi u Americi svake godine umire od zagađenja. Gospodine predsjedniče, izaberite budućnost. Nitko se ne sjeća ljudi koji su predsjedniku Kennedyju rekli da ne bi trebalo slati ljude na Mjesec. Sjećamo se samo velikih vođa. Veliki lideri ne hodaju unatrag u prošlost, nego idu naprijed u budućnost, poručio je Terminator u video intervjuu za ATTN.   - Štiteći okoliš nećemo uništiti našu ekonomiju. Snažna ekološka politika čini upravo suprotno, ona potiče razvoj godpodarstva. Gospodine predsjedniče, vaša prva i najvažnija odgovornost je zaštita ljudi.   - Za mnoge ljude prošlost koju poznaju je manje strašna od budućnosti koju ne poznaju. No neki od nas znaju kako izleda budućnost s čistom energijom. I nije uopće strašna. Dapače, znamo da budućnost u kojoj se zagađuje okoliš uključuje astmu, emfizem i kancerogene bolesti, te je puno, puno gora, poručio je među ostalim Arnold Schwarzenegger.