Jedinstven i jednostavan, zabavan i inovativan – to je program vjernosti OTP banke OTPetica, drukčiji od svih sličnih programa na tržištu! Ova multifunkcionalna aplikacija omogućava korisnicima skupljanje bodova i osvajanje nagrada kao i većina drugih programa vjernosti, no ima i dodatni element: korisnici bodove, osim korištenjem usluga banke, mogu skupljati i testiranjem poznavanja bankarskih proizvoda i usluga, što programu daje i edukativnu dimenziju. Aplikacija je besplatna, dostupna je svim klijentima OTP banke, koji joj mogu jednostavno pristupiti putem bančinih online kanala: u eLEMENT@ Internet bankarstvu dostupan je link za prijavu, a za pristup putem mobilnog bankarstva potrebno je ažurirati aplikaciju OTP m-banking putem online trgovina Google Play ili Apple App Store.  Kako započeti? Vrlo jednostavno - aplikacija je koncipirana tako da, ispunjavajući odabrane izazove, skupljate bodove na računu OTPetice. Bodovi se automatski zbrajaju, što znači da što više izazova riješite, prikupit ćete više bodova na računu OTPetice. U svakom trenutku unutar aplikacije imate pregled riješenih izazova i prikupljenih bodova, a na stranici banke dostupan je i pregled svih izazova i broj bodova koje možete prikupiti rješavanjem svakog od njih.  Bodovi prikupljeni rješavanjem izazova i odgovaranjem na pitanja mogu se zamijeniti za atraktivne nagrade partnera OTP banke; trenutno se na popisu najpoznatijih imena nalaze Vipnet, DM-drogerie markt, Konzum, eKupi, Sport&Moda, INmusic festival te niz restorana, a popis partnera dodatno će se proširivati. Mislite li da će vam aplikacija brzo dosaditi, varate se! Ona se stalno dopunjava novim izazovima i pitalicama kako bi korisnicima pružila nove mogućnosti da testiraju znanje, prikupljaju bodove i – dobro se zabave.   Tema: Promo sadržaj