Demokrati su mjesecima bojkotirali rad parlamenta, prijeteći da će bojkotirati i izbore, optužujući Ramu za manipuliranje u korist svoje stranke Na oporbenom skupu u Albaniji u subotu navečer dogodilo se masovno trovanje demokrata. Riječ je o samom početku izborne kampanje za parlamentarne izbore na kojemu je oko 140 osoba zatražilo liječničku pomoć zbog posljedica trovanja. Među njima je i čelnik oporbene Demokratske stranke Lulzim Basha, javila je regionalna N1 televizija. Još uvijek nije poznato što je izazvalo simptome iritacije očiju i kože, a u nekim slučajevima i probleme s disanjem na predizbornom skupu u Tirani. Predsjednik Bujar Nishani izrazio je u priopćenju s tim u vezi zabrinutost zbog zdravlja Bashe i drugih te je zatražio sveobuhvatnu istragu i njenu potpunu otvorenost. Demokrati su mjesecima bojkotirali rad parlamenta, prijeteći da će bojkotirati i izbore, optužujući Ramu za manipuliranje u korist svoje stranke. Parlamentarni izbori u Tirani zakazani su za 25. lipnja.