Jedan od političara koji nema nikakvih moralnih kvalifikacija išta kritički progovarati o Todoriću i Agrokoru je upravo bivši SDP-ov minstar zaštite okoliša i prirode Mihael Zmajlović, jer je bio u izvrsnim prijateljsko-poslovnim relacijama s njegovim sinom Ivanom Todorićem. Ta njihova bliskost bila je takva da je Todorić junior svojim djelatnicima naređivao da na izborima moraju glasati za Zmajlovića i Novosela u Jastrebarskom. Zmajlović je imao i druge poslovne poveznice s Agrokorom a u ministarstvu su znali i za njegove poslovne relacije s bivšim čelnikom Eko Flora a poslije zaposlenikom Konzuma Ovih se dana SDP-ovoj orkestriranoj paljbi na Zdravka Marića, Agrokor i Todorića pridružio i bivši ministar zaštite okoliša Mihael Zmajlović. A uopravo on nema nikakvih moralnih kvalifikacija išta kritički progovarati o toj temi jer je bio u izvrsnim prijateljsko-poslovnim relacijama s njegovim sinom Ivanom Todorićem. Ta njihova bliskost bila je takva da je Todorić junior svojim djelatnicima naređivao da na izborima moraju glasati za Zmajlovića i Novosela u Jastrebarskom. Zmajlović je imao i druge poslovne poveznice s Agrokorom.Tako je svojedobno, a o čemu je pisao naš tjednik, u Todorićev Konzum zaposlen bivši direktor Eko Flora Ilije Špikića, inače provjereni kadar bivšeg ministra zaštite okoliša i prirode Mihaela Zmajlovića. Mnogi su se tada pitali što je potrebno Ivici Todoriću, da u svoje redove prima iskompromitirane kadrove. Naime bivša Špikićeva tvrtka, već godinama se nalazila u središtu brojnih afera. Nije valjda, pitali su se tada mnogi, da najbogatijem Hrvatu trebaju ljudi koji imaju ‘veliko iskustvo u skupljanju PET ambalaže’ i to baš u trenutku kada je tadašnji ministar zaštite okoliša Mihael Zmajlović zaustavio širenje velike afere oko otpada pred samim pragom tvrtke Eko Flor. U tom kontekstu upućeni su predlagali kako bi vrlo interesantno bilo predočiti otpravne liste Eko Flora prema Barbari Bešanić, kraljici otpada, čiji je, Mihael Zmajlović, politički pokrovitelj.¸ Vraćanje usluga Zmajloviću Zanimljivo je da kada su svojedobno nadležna tijela počela češljati papire Eko Flora dok su njome vedrili i oblačili bivši kadrovi na čelu sa Špikićem, Ivica Todorić, odlučuje ga zaposliti u Konzumu. S obzirom da je Špikić provjereni kadar tadašnjeg ministra zaštite okoliša i prirode Mihaela Zmajlovića, mnogi su iz te činjenice iščitali da je Todorić takvim činom možda vratio neku uslugu Zmajloviću.Znakovito je i to da se u tadašnjem Zmajlovićevom ministarstvu pričalo da se zna kako on ima tvrtku s Agrokorom preko Ilije Špikića, kralja fiktive, koji je igrom slučaja ostao neokrznut u aferi fiktivnog skupljanja PET ambalaže s Barbarom Bešanić. No, tada je već bilo vidljivo da nadležna tijela štite grupaciju Konzum koja je bila ‘do grla’ u fiktivnim poslovima. Možda je ovaj primjer sa zapošljavanjem bivšeg čelnika Eko Flora u Konzum zoran primjer zbog čega je između ostalog koncern Agrokor zapao u teškoće, jer je slikovito rečeno, u svoje redove skupljao kojekakve kadrovske ‘glomazne otpade’ koji nikome ne mogu donijeti ništa dobro. Svjedok pokajnik A da se gazda Ivica Todorić svojedobno na vrijeme raspitao koga sve prima u svoj koncern i da je manje slušao svojega sina Ivana, možda bi mu bilo bolje. Jer da se, primjerice, posavjetovao s bivšim direktorom medijske kuće Styria Horstom Pirkerom koji je, nakon odlaska s funkcije glavnog menadžera Red Bulla iz Salzburga, postao glavni direktor Saubermachera,mnoge stvari bi mu bile jasnije. Riječ je o najvećoj austrijskoj tvrtki za skupljanje otpada, sa sjedištem u Grazu, koja je 2011. godine preuzela i hrvatski Eko-Flor, na čijem je čelu bio Ilija Špikić, svojedobna Todorićeva akvizicija u Konzumu. Inače Saubermacher je prije preuzimanja Eko Flora, dakle u 2010. godini imao prihod od 273 milijuna eura, (inače posluje i u Sloveniji, Češkoj, Mađarskoj, Srbiji i Bugarskoj), no nakon preuzimanja te bivše Špikićeve tvrtke situacija se s tubokom promijenila na gore. Imajući sve to u vidu zaposlenici Konzuma su se tada pitali što trebalo Ivici Todoriću da zapošljava takve tipove i na taj način baca sumnju na cjelokupni svoj sustav. Osim ako se tadašnji ministar Zmajlović nije plašio da bi bivši direktor Eko-Flora mogao jednoga dana progovoriti o svemu pa ga je nagradio zapošljavanjem u Todorićevom Konzumu. 