Foto: Patrik Maček/ Pixsell BIVŠI savjetnik potpredsjednika Vlade i ministra uprave Ivana Kovačića Ivica Relković danas je za HRT-ov Studio 4 prokomentirao aktualnu krizu vlade. Relković je rekao kako situacija ne vodi nužno do pada Vlade. "Vlada je vezana uz premijera, ako je premijer siguran da ima 76 aktivnih ruku, Vlada ne mora pasti", smatra te dodaje kako pretpostavlja da Plenković ima spremne rezervne planove.  Podsjetio je kako je HDZ relativni pobjednik izbora te da može određivati smjer. "Plenković još jučer rekao kako zna što će se dogoditi. Vjerujem da je postupak smijenjenih ministara dogovoren u Mostu", istaknuo je.