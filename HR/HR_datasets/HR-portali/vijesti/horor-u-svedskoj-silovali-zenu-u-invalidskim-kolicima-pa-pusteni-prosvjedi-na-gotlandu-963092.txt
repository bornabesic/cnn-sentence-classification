Policija je poslala specijalce u Gotland, nakon što su građani opkolili tamošnji centar za azilante u kojem se silovanje i dogodilo. Policija je potvrdila da je došlo do "ozbiljnih prijetnji i uznemiravanja" prema migrantima nakon što je nepokretna žena prijavila da su je silovala šestorica muškaraca. Muškarci su pritvoreni i odmah potom - pušteni na slobodu! Do prosvjeda nije došlo zbog silovanja – na grupna silovanja su se Šveđani već navikli kao na dio svakodnevnice. Već zbog činjenice da je policija prvo uhitila, pa potom pustila na slobodu optužene. Prvo su podivljale društvene mreže – a onda je došlo i do uličnih prosvjeda. Bijes građana i nije toliko uperen protiv imigranata koliko protiv policije i javnog tužitelja. Masa građana je prosvjedovala na gradskim ulicama. Prosvjedna šetnja je počela kod policijske stanice i završila kod imigrantskog centra, a prema njemu je poletjelo i kamenje. Održano je i nekoliko prosvjednih skupova na raznim mjestima u gradu, a glavna tema je osuda puštanja osumnjičenika. Incident koji je sve pokrenuo se dogodio 2. ovog mjeseca, kad se žena u tridesetim godinama (1983. godište), koja je vezana za invalidska kolica i ne može se, kako navode švedski mediji, dulje kretati bez njih, vraćala s večere taksijem koji je dijelila s jednim od počinitelja. Kad je rekla da treba na toalet, njen suputnik joj je ponudio da može upotrijebiti onaj kod njih u imigrantskom centru. Kad je, ne sumnjajući ništa, ušla u WC, za njom je ušao čovjek s kojim je dijelila taksi i još petorica ljudi. Odvjetnik žrtve čije ime zbog švedskih zakona nije objavljeno, Staffan Fredriksson, kaže: “Ona ga je slijedila do WC-a i nije se bojala da bi se nešto moglo dogoditi. Onda je on iskoristio situaciju. Nasilje je započelo u toaletu. Odakle su se stvorila ta petorica ne znamo. Sve je trajalo nekoliko sati. Ona se paralizirala od straha, i nije se mogla fizički braniti, samo je stalno govorila ne”. “Potpuno je slomljena”, dodao je. Fredriksson tvdi da su ozljede koje je žena pretrpjela dokumentirane od strane liječnika. Nakon nekoliko sati, uspjela je doći do svojih invalidskih kolica i pobjeći, odnosno udaljiti se. “Nije se dovoljno branila” No tužitelj ih je odlučio pustiti temeljem pravne tehnikalije, jer se “žrtva nije dovoljno branila”, odnosno nije pružila dovoljno otpora. Kako bi žena u invalidskim kolicima pružila dovoljno otpora šestorici mladića za koje se navodi da s u dvadesetim godinama, nije baš jasno. U svakom slučaju, “incident” nije klasificiran kao silovanje po švedskim zakonima, jer nema fizičkih dokaza da se žrtva branila. Jedan od muškaraca je priznao odnos s njom, rekao je tužitelj za švedski Aftonbladet. No, on tvrdi da je sve bilo dobrovoljno. U toaletu. S nepoznatom osobom. Aftonbladet kaže kako istraga snažno sugerira da je još jedna osoba imala odnos sa žrtvom. Odvjetnik inzistira na tome da je ona stalno govorila “ne”, prije svakog novog napada. No, kako optuženi poriču zločin, radi se o situaciji “njezina riječ protiv njegove riječi”: tužitelj mora dokazati da ona stvarno nije željela seks sa šest nepoznatih muškaraca u toaletu imigrantskog centra, a odvjetnik žrtve kaže: “Takav je zakon. Na žalost su žrtve u goroj poziciji prema zakonu ako nije bilo vrištanja, udaraca, grebanja i grizenja”. To što je žena na psihijatriji nakon svega, i što su liječnici potvrdili silovanje, očito nikog nije previše briga. Po šerijatskom zakonu, žena mora imati četiri muška svjedoka da je silovana, ukoliko prijavi silovanje. Ukoliko ih nema, nema ni silovanja, ali zato ima nevjere, pa se silovanu “nevjernicu” – kamenuje. Švedski zakoni, reklo bi se, nisu daleko od šerijatskih – iako, zanimljivo, silovanjem smatraju često i hvatanje žene za stražnjicu. Doduše, to uglavnom važi samo za domicilne počinitelje: kad to rade azilanti, policija se u pravilu ne želi miješati kako ne bi bili optuženi za rasizam i ostali bez posla. Dakle, legalna pozicija silovane žene nije naročito dobra. Kako je u invalidskim kolicima, baš i nije imala neke mogućnosti braniti se, niti pokušati pobjeći. “Predala se. Dijelom zbog svoje invalidnosti, jer fizički nije dovoljno jaka da bi se mogla suprotstaviti, ni dovoljno pokretna, a usto bila je sama protiv šestorice”, kaže odvjetnik. Na pitanje bi li imao jači slučaj kad bi bilo ogrebotina i ozljeda na silovateljima, rekao je:” Da, čudno, ali to je točno”. Drugim riječima, ako ste invalid i ne možete se braniti, to ide u prilog silovatelju pred sudom. Tužitelj Mats Wihlborg, koji je donio odluku o puštanju optuženih, rekao je za Aftonbladet: “Čin nije baziran na nasilju niti prijetnjama, već se radilo o iskorištavanju posebne situacije. Njezina priča nije tako robusna da bi moga biti osnov za zadržavanje u pritvoru”. Ali su zato u pritvoru dvojica građana Visbyija, koji su 9. ovog mjeseca uhićeni zbog prijetnji “službenim osobama”, piše Aftonbladet. Silovatelji pušteni, “internet teroristi” u pritvoru Nakon što su izbili prosvjedi zbog puštanja optuženih, policija se odmah dala u borbu protiv “neonacista”, kako lokalni mediji zovu prosvjednike. Torbjörn Nilsson, načelnik policije Gotlanda, izdao je priopćenje koje kaže:  “Morate razlikovati nekoliko proteklih vikenda i situaciju na Gotlandu generalno. Gotland je siguran, u usporedbi s ostalim mjestima, i ima jako malo kriminala u usporedbi s ostatkom zemlje”. U međuvremenu, silovatelji su preseljeni s Gotlanda u drugo mjesto, ne zna se gdje, jer, kažu lokalni mediji, u Gotlandu više nisu sigurni, bilo je puno prijetnji na njihov račun. Ako kliknete na gornji link, koji vodi na priopćenje, možete pročitati i komentare na račun policije. Nisu baš jako lijepi, iako ih policija marljivo briše, naročito one psovačke koji su u većini. Građani im većinom poručuju da sramote uniformu, te ih optužuju za zataškavanje zločina i cenzuru interneta. “Kontaktirali smo sve koji su bili uključeni u istragu, tužitelje, policiju, i istražitelje”, rekao je Mikael Pettersson, zapovjednik u policiji u Stockholmu, komentirajući dolazak specijalaca iz glavnog grada u Gotland. “Iza toga (nereda) stoje stanovnici otoka. Ovo što sad vidimo je posve ludo, i vrlo kaotično. Brojnim ljudima se prijeti”, rekao je lokalni neimenovani izvor za Aftonbladet. Specijalne jedinice policije su pozvane kako bi se spriječili napadi na azilante, i na tužitelje. Policija kaže da će specijalci ostati na Gotlandu tjedan dana. “Ne smijem reći previše, ali nema mnogo policije na Gotlandu, i zato moramo pomoći u ovakvim situacijama”, kaže Pettersson, koji tvrdi da imaju dovoljno ljudi da se mogu suočiti s eventualnim neredima i kako bi zaštitili tužitelje, lokalnu policiju, i centar za azilante. “Bilo je  prijetnji raznim osobama unutar pravosudnog sistema, ne smijem vam reći puno više od toga”, rekla je Carina Skagerlind, glasnogovornica policije Stockholma, na upit lokalnih medija o slanju specijalaca na otok. “Stvorilo se nevjerojatno pljuvačko i neprijateljsko raspoloženje, najviše na društvenim mrežama. No to bi se moglo preliti na lokalno stanovništvo i mi želimo spriječiti nerede i sukobe. Zato smo brzo doveli specijalce iz Stockholma”, kaže Skagerlind, a prenosi Aftonbladet. Stockholm je poslao kako policiju u civilu tako i uniformiranu, te preuzeo kontrolu nad lokalnom policijom, a kažu da se radi o osoblju koje je stručno za postupanje u nasilnim situacijama kao što su demonstracije i ulični neredi. Policija je odlučna održati red i mir i spriječiti eventualno nasilje nad imigrantima pod svaku cijenu.