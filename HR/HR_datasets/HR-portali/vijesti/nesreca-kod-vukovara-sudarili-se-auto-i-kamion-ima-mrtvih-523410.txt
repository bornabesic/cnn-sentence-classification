Jedna je osoba smrtno stradala, dok je druga u vrlo teškom stanju prevezena u osječku Kliničku bolnicu nakon prometne nesreće koja se dogodila nedaleko Vukovara. Kako je potvrdila vukovarsko-srijemska Policijska uprava, nesreća se dogodila u 18.30 na državnoj cesti izmedju Sotina i Iloka, kod skretanja prema Ovčari. Tu je osobni automobil, iz jos neutvrđenjog razloga, podletio pod kamion kojime je upravljao državljanin Makedonije. U osobom automobilu na mjestu je poginula žena, dok je muškarac, pretpostavlja se vozač automobila, u teškom i po život opasnom stanju prevezen u bolnicu. Ocevid ove teške nesreće još traje.  Zbog prometne nesreće na državnoj cesti Vukovar-Ilok (DC2), prekinut je promet dionicom Vukovar-Sotin kod skretanja za Ovčaru. Obilazno se vozi cestom: Negoslavci-Ilača-Tovarnik (DC57 i DC46), javlja HAK. 