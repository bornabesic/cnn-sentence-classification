Na YouTubeu je otkrivena snimka hrvatskog vlaka koji je tri tjedna bio zarobljen u Mađarskoj, a na snimci se vidi suradnja hrvatske i mađarske policije. Video je na YouTubeu objavljen još 19. rujna, dan nakon što je hrvatski vlak prešao mađarsku granicu. Na snimci se vidi kako je postojao dogovor policije oko prelaska vlaka punog izbjeglica te kako im mašu mađarski graničari. Vidi se i da su u vlaku i hrvatski, ali i mađarski policajci. Mađarska, naime, tvrdi kako nije bilo nikakvog dogovora te da je prelaskom tog vlaka došlo do "velikog međunarodnog incidenta jer je vlakom iz Hrvatske u Mađarsku stiglo 1000 izbjeglica s 40 naoružanih hrvatskih policajaca bez dozvole". No, prema ovoj snimci situacija je bila sasvim drugačija. >> Hrvatski vlak stigao iz Mađarske 