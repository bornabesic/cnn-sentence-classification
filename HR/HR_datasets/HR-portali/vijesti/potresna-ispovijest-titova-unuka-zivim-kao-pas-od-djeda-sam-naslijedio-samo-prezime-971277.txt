Screenshot: YouTube ČUDNA je sudbina zadesila Jošku Broza (68), unuka nekadašnjeg doživotnog predsjednika SFRJ. Dok je njegov djed Josip Broz Tito najveći dio života proveo u izobilju koje je mnogima zauvijek ostalo nedostižno, Joška danas živi, ili bolje reći preživljava, od 18 tisuća dinara mjesečno (oko 1050kn), piše Newsweek.rs. "Živim kao pas", govori Joška, lider "Komunističke partije" koji tvrdi da od djeda osim prezimena nije naslijedio baš ništa, a tako je nedavno odlučio beogradski Viši sud koji je nakon tri desetljeća okončao ostavinski postupak te Maršalove potomke ostavio bez nasljedstva. "Nisam materijalist da bih živio za to da dobijem tu imovinu, ali jesam za to da država sačuva imovinu kad joj je već ostavljena. Ako već nije sposobna, onda neka da nekome tko je može čuvati. Ali, ni to ne daju, jer bi se tako otkrilo da su najveći dio pokrali", tvrdi te dodaje da je najvredniji dio imovine završio u rukama ljudi iz vlasti.  Da stvar bude još gora, prije nešto više od godinu dana Joški Brozu propao je i četvrti brak, iz kojeg je izašao siromašniji nego je ikad bio te se danas bori za golo preživljavanje...