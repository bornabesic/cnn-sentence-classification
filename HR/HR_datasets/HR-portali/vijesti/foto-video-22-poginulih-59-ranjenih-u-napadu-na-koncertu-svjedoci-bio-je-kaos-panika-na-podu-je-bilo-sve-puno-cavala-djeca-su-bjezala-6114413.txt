Najmanje 22 osobe su poginule, među kojima i djeca, a 59 je ranjeno u eksploziji na završetku koncerta američke pjevačice Ariane Grande u britanskom gradu Manchesteru u ponedjeljak navečer, u napadu koji je izveo bombaš samoubojica. Šef policije Ian Hopkins rekao je da je jedan napadač u pitanju koji je poginuo u eksploziji, a sa sobom je imao improviziranu eksplozivnu napravu. Napadač, koji je djelovao sam i također je poginuo u napadu, aktivirao je bombu kućne radinosti u foajeu dvorane oko 22.30 sati, neposredno nakon završetka koncerta američke pjevačice Ariane Grande. Policija se još uvijek nalazi na mjestu događaja, zatvoren je prostor oko Arene i obližnje željezničke stanice Manchester Victoria dok forenzičari prikupljaju dokaze. Policija je pozvala sve koji imaju snimke da ih dostave policiji zbog istrage. Britanska premijerka Theresa May izjavila je u utorak ujutro kako predstavnici vlasti rade na utvrđivanju detalja eksplozije koju smatraju "terorističkim napadom". Riječ je o najsmrtonosnijem napadu na teritoriju Velike Britanije od srpnja 2005. kad su četvorica britanskih muslimana ubila 52 osobe u samoubilačkim bombaškim napadima u londonskoj podzemnoj željeznici.   Eksplozija se dogodila u ponedjeljak navečer u Manchester Areni, čiji je kapacitet 21 tisuću mjesta, gdje je nastupila američka pjevačica Ariana Grande pred publikom u kojoj je bilo i puno djece. U blizini Arene postavljeno je nekoliko punktova na kojima su ozlijeđeni ili izgubljeni mogli potražiti pomoć. Svjedoci opisuju da su brzo nakon 22 i 30 sata čuli snažnu eksploziju blizu samog ulaza u Arenu dok je tisuće ljudi izlazilo s koncerta američke pjevačice Ariane Grande. Policija od sinoć traži mogućeg bombaša samoubojicu, ali službenih informacija još nema. Neki kažu da su vidjeli dim i osjetili smrad spaljenog u foajeu Manchester Arene, a drugi kažu da su na podu nakon eksplozije vidjeli čavle, matice i vijke. Zatvori Slika 1/26 Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, SWNS Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. TWITTER.COM/HANNAWWH/via Reuters TV / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Svjedokinja koja je nazočila koncertu kazala je kako je začula veliku eksploziju prilikom napuštanja dvorane, nakon čega su uslijedili brojni krici, a tisuće ljudi je u panici pokušavalo pobjeći. "Uputili smo se ka izlazu iz dvorane, a upravo kod vrata začula se velika eksplozija, nakon čega su svi počeli vrištati", izjavila je za Reuters Catherine Macfarlane. "Bila je to velika eksplozija, mogli ste je osjetiti u kostima. Bilo je kaotično. Svi su trčali i vrištali i jedini im je cilj bio izaći van iz dvorane", kazala je. Oliver Jones (17) bio je na koncertu sa 19-godišnjom sestrom i za PA je rekao: ‘Bio sam u zahodu kad sam čuo snažnu eksploziju odmah nakon koncerta dok su ljudi već odlazili. Eksplozija je odjeknula predvorjem i ljudi su počeli bježati. Vidio sam ljude kako vrište i trče u jednom smjeru, a onda se odjednom okreću i trče u drugom smjeru. I osiguranje je trčalo prema van, baš kao i fanovi. U šoku sam, svi su u šoku i panici. Ovo vidite na vijestima i ne mislite da se može dogoditi vama. Samo sam htio pobjeći da sestra i ja budemo sigurni.’ Andy Holey, koji je na koncert došao automobilom po ženu i kćer, rekao je za BBC: ‘Eksplozija me snažno odbacila, desetak metara od jednih vrata do drugih. Kad sam ustao, oko sebe sam vidio tijela. Prva misao mi je bila pronaći obitelj. Uspio i svi smo dobro.’ Ljudi su preko društvenih mreža također odmah počeli nuditi pomoć, kao i obližnji hoteli koji su otvorili vrata i primali djecu koja su se odvojila od roditelja. Zasad nitko nije preuzeo odgovornost za napad, no dvojica američkih dužnosnika povukla su paralele s napadima islamista u studenome 2015. u koncertnoj dvorani Bataclan i drugim lokacijama u Parizu u kojima je ubijeno 130 osoba. Dužnosnici koji nisu željeli biti imenovani rekli su da sve ukazuje na napad bombaša samoubojice. "U nedostatku jasnih dokaza, izbor mjesta napada, vrijeme napada, način napada, sve to sugerira da je riječ o terorizmu", rekao je jedan neimenovani dužnosnik. Pristaše Islamske države oduševljeno su pozdravili napad na društvenim mrežama, a neki su pozvali i na nove slične napade. Nakon napada osvanule su poruke na društvenim mrežama u kojima se navodi da je napad u Manchesteru osveta za napade na djecu u Mosulu i Al-Raki. Britanske političke stranke suglasile su se da zbog napada u Manchesteru do daljnjega prekinu predizbornu kampanju uoči izbora koji se trebaju održati 8. lipnja. May je razgovarala s čelnikom oporbe Jeremyjem Corbynom i dvoje su čelnika odlučili "suspendirati nacionalnu kampanju". "Radimo na utvrđivanju punih detalja onoga što policija tretira kao užasan teroristički napad. Sve naše misli su sa žrtvama i obiteljima nastradalih", kazala je May u izjavi. "Zgrožen sam užasnim događajima u Manchesteru prošle večeri. Moje su misli s obiteljima i prijateljima stradalih", rekao je Corbyn. Ariana Grande (23) na Twitteru je objavila da je zbog napada "slomljena". "Iz dubine srca, tako mi je žao. Nemam riječi", napisala je pjevačica. Manchester Arena otvorena je 1995. godine i popularno je mjesto na kojem su se održavali brojni sportski i zabavni događaji.