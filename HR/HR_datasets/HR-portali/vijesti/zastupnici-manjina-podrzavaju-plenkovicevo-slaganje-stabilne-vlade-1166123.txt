Saborski zastupnik SDSS-a Milorad Pupovac kazao je da će osam zastupnika nacionalnih manjina biti jedinstveno u odluci da pomognu u stabiliziranju Vlade, nakon što je danas predsjednik Vlade Andrej Plenković sa sjednice Vlade pokrenuo razrješenje tri Mostova ministra koji nisu glasovali za Vladino odbijanje zahtjeva za smjenu ministra financija Zdravka Marića.  - Hrvatskoj je potrebna stabilna Vlada - rekao je Pupovac te dodao da je će podržati intenciju premijera Plenkovića da složi stabilnu Vladu.  - Sutra će biti sastanak predstavnika nacionalnih manjina. Na osnovi razgovora koje smo vodili nema nikakvih naznaka da osam zastupnika nacionalnih manjina ne bude jedinstveno u odluci da pomogne stabiliziranju Vlade i stabiliziranju situacije u Hrvatskoj - kazao je Pupovac i dodao da s Plenkovićem nije razgovarao o novoj većini.    