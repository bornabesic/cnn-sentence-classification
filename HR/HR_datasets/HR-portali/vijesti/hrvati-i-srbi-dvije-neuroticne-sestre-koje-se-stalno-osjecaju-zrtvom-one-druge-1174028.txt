Andreas Ernst u uglednom švicarskom dnevnom listu Neue Zürcher Zeitung (NZZ) stavlja pod povećalo hrvatsko-srpske odnose, a povod za to mu je izjava američkog veleposlanika u Beogradu kako "nije normalno da Srbi i Hrvati koji su toliko bliski, imaju tako loše odnose, piše Deutsche Welle.  Autor članka u tekstu "Neurotični susjedi" zaključuje da su odnosi između Hrvata i Srba zato što su to dva slična naroda i u njihovom odnosu prepoznaje ono što je Freud nazvao "narcizam malih razlika", a to znači da "Kolektivi koji su slični naglašavaju ono što ih razlikuje".  Velike sličnosti u jeziku, kulturi i mentalitetu Piše da Hrvati i Srbi imaju velike sličnosti u jeziku, kulturi i mentalitetu, ali ne i u vjeri pa se ona, zaključuje, kultivira kao jabuka razdora. "Od toga", izvodi komentator švicarskog lista dalje svoju teoriju, "profitiraju crkve": "Iako tek marginalno utječu na način života svojih ovčica, društveni značaj srpske pravoslavne i hrvatske katoličke crkve je velik." Srbi i Hrvati su, zaključuje na kraju, "poput dva neurotična brata ili dvije sestre koje se stalno osjećaju žrtvom onoga drugoga". Ne mogu, piše, ni jedni s drugima niti jedni bez drugih: "Treba im onaj drugi da bi bili svoji." Cijeli članak pročitajte OVDJE