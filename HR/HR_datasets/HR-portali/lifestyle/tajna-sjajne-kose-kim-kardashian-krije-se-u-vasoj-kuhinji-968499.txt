Foto: Getty, Instagram VOLJELI je vi ili ne, morate priznati da Kim Kardashian ima sjajnu kosu. I to, u posljednje vrijeme, doslovno.  Na nedavno održanoj Met Gali bijela Vivienne Westwood haljina pala je u drugi plan, a svu pažnju privukla je njena savršeno uglađena kosa. Kim ovu frizuru njeguje još od Uskrsa, a sigurno su se do sad mnogi među vama već zapitali kako postići ovaj sjaj.     Srećom, Kimina stilistica Jen Atkins otkrila je tajnu njene prekrasne kose u intervjuu za Refinery29, a oduševit ćete se kad otkrijete koji vam proizvodi trebaju za ovakav look. Kim se možda poslužila nekim drugim, malo skupljim preparatima, no njena stilistica tvrdi kako će vam isti sjaj omogućiti nekoliko namirnica koje imate u kuhinji.  Birati možete između maslinova i kokosova ulja, avokada ili jaja, uz dodatak "tajnog sastojka" - smrvljene multivitaminske tablete ili nadomjestka hrani.    Ovisno o tome što ćete izabrati, vrijeme trajanja tretmana se mijenja, pa je tako jaja potrebno na glavi držati i do 30 minuta, a avokado 15, baš kao i kokosovo i maslinovo ulje.  Nikad ne miješajte dva ili više od navedenih sastojaka u istu masku, jer će tako izgubiti na učinku. Kao dodatan savjet Jen kaže da je, nakon uljne maske, kosu najbolje išamponirati dva puta, jer će se ulje isprati teže od ostalih sastojaka.