Foto: Instagram  DOSTA vam je kajgane, kuhanih i jaja "na oko"? Ako mislite da se od jaja više ne može napraviti ništa novo, onda sigurno još niste čuli za ukusne "oblačiće" za čiju vam pripremu nije potrebna ni kap ulja, a za njihovu pripremu trebat će vam svega desetak minuta.    Uz to, izgledaju fenomenalno, pa ćete ih sigurno rado podijeliti i na svom Instagramu, kao što su to već napravili mnogi.    Najbolje do svega je što ovako pripremljena jaja imaju samo oko 160 kalorija, pa ih bez grižnje savjesti možete pojesti i za večeru.    A evo i kako ih pripremiti: 1. Razdvojite bjelanjke od žumanjaka i miješajte ih dok ne dobijete čvrstu masu, odnosno takozvani snijeg. 2. Snijeg od bjelanjaka žlicom izvadite na papir za pečenje u nekoliko hrpica, ovisno o tome koliko ste jaja razbili. U svakoj hrpi napravite rupu i pecite u pećnici zagrijanoj na 200 stupnjeva 3 minute. 3.  Izvadite bjelanjke iz pećnice i u svaku hrpicu izlijte po jedan žumanjak te sve skupa vratite u pećnicu na još 3 minute. Zatim ih izvadite iz pećnice i poslužite.    Ovisno oo vašem ukusu, u jaja možete dodati svakakve začine i mirodije, pa čak i sitno nasjeckano povrće. Također ih možete poslužiti i bez ikakvih dodataka, svejedno će biti ukusna.