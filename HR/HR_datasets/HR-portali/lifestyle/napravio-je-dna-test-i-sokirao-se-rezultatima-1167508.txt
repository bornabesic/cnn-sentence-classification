Niall O'Dowd, muškarac je koji je odlučio napraviti test DNK kako bi otkrio povijest svojih predaka u Irskoj, bio je uvjeren kako njegovi korijeni ne sežu dalje od domovine.  O`Dowd je nacionalist te ga je brat, u iščekivanju rezultata, zadirkivao pitanjima: "Što ćeš napraviti ako se pokaže da si dijelom Britanac?" Ipak, dogodilo se upravo to. Rezultati DNK testa pokazali su da je Niall 14 posto Britanac. To nije mogao ni zamisliti i ostao je bez riječi, ispričao je za portal Irish central. Doznao je i da njegovi korijeni idu i do jugoistočne Azije te da je jednim dijelom i Azijac. Kaže kako mu je sada jasno zašto tako voli kineska jela. Najvećim postotkom, tvrdi, njegovi su korijeni locirani na području irskog Dinglea, okrug Kerry, odakle su preci s očeve strane. To je, kaže, učvrstilo kredibilitet testa DNK u njegovim očima. Doznao je i da ima 221 DNK srodnika, odnosno, daljnjih rođaka koji imaju jedan dio DNK isti kao i on. Riječ je o rođacima od trećeg do šestog koljena. 