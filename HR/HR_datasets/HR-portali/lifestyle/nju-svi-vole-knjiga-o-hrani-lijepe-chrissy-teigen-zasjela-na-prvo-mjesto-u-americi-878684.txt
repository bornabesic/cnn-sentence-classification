Foto:  CHRISSY Teigen svojim je izgledom muškarce već odavno osvojila, a zbog simpatične naravi, odličnog smisla za humor i besprijekornog stila, obožavaju je i žene diljem svijeta.  Poznato je kako supruga Johna Legenda obožava kuhati i jesti finu hranu, a nedavno je izbacila i knjigu s receptima pod nazivom "Cravings:  Recipes for All the Food You Want to Eat".   U knjizi Chrissy otkriva recepte za ukusna jela koja ona i suprug obožavaju jesti, a koja često zna objavljivati i na svojem profilu na Instagramu. Očekivano, knjiga simpatične manekenke i voditeljice u kratkom je roku postala pravi hit, a ovaj se tjedan našla i na prvom mjestu najprodavanijih knjiga u Americi, izvještava USA Today. "Ako očekujete da će manekenka napisati knjigu s receptima za tijelo koje će izgledati savršeno u bikiniju, malo ćete se iznenaditi", napisala je Chrissy u predgovoru i tako osvojila čitatelje.   U knjizi se nalaze i fotografije na kojima Chrissy i njezin suprug John Legend uživaju u hrani koju je pripremila.   Inače mama lijepe Chrissy rođena je i odrasla na Tajlandu dok joj je otac Norvežanin. Ona je odrasla u Americi pa su tako njezini recepti mix kuhinja tih zemalja.