Foto: WENN  JEDAN od najdugovječnijih holivudskih parova nedavno se rastao u prijateljskim odnosima.  Joshua Jackson, zvijezda serije "Dawson's Creek" i njegova djevojka Diane Kruger, nedavno su prekinuli nakon 10 godina ljubavi, a par je ostao u prijateljskim odnosima.    No, čini se kako između para nema zle krvi i zato što je on našao novu djevojku, kako se šuška u holivudskim krugovima, a radi se o kolegici iz serije "The Affair", Ruth Wilson.  Golupčići su uhvaćeni u New Yorku, u jednom poznatom restoranu, gdje su proveli punih 8 sati u razgovoru, hrani i piću te se pritom očito odlično zabavljali. Par je restoran napustio u 11 sati navečer.    Par i u spomenutoj seriji ima turbulentan i kompleksan odnos, a zajedno su snimili i nekoliko sočnih sexy scena, a tko zna, možda su svoj odnos s filmskog seta prenijeli i u stvarni život.    Ruth se posljednje povezivalo s glumcem Jakeom Gyllenhaalom.  Podsjetimo, Joshua i Diane počeli su hodati davne 2006. godine, a za par se sve ove godine nije vezao niti jedan skandal. Niti jedno od njih nije se htjelo vjenčati,a to su pripisali činjenici kako nisu religiozni. "Mislim da je brak ono što slijedi na kraju puta, a ne na početku", jednom je prilikom rekla Diane.