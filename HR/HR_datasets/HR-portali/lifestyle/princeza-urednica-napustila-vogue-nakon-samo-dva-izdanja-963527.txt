Foto: Getty, Vogue Arabia   NJEZIN doček na ovu poziciju dočekan je s oduševljenjem. Deena Abdulaziz, prije nego je postala glavna urednica arapskog izdanja modne Biblije Vogue, bila je vlasnica poznatog concept storea D7NA u Rijadu pa je i prije nego je stigla u poznati časopis, bila vrlo rado viđena gošća brojnih modnih događanja.  Njezin dolazak u Vogue razveselio je mnoge, posebno Conde Nast, obzirom da Deena nosi i titulu princeze, a njezin društveni položaj, veze i ugled su ovo arapske izdanje trebali unaprijediti, tako da stane uz bok ostalim izdanjima, među kojima je ono britansko najuspješnije.  No, umjesto toga, Deena je dala otkaz, i to nakon samo dva izdanja. Prvu naslovnicu krasila je lijepa manekenka Gigi Hadid, noseći hidžab, što je istovremeno izazvalo oduševljenje, ali i kontroverze, no kako god bilo, Deena je uspjela privući pozornost.  Još uvijek se ne zna razlog ovakve odluke niti tko će doći na njezino mjesto.  Nedavno smo vam pisali i o promjenama u britanskom izdanju časopisa, gdje je na mjesto glavnog urednika po prvi put došao muškarac, ugledni stilist Edward Enninful te tako zamijenio legendarnu Alexandru Shulman nakon punih 25 godina.   Alexandra je odluku o odlasku donijela 2016. godine, s objašnjenjem kako se zasitila te kako časopisu treba osvježenje.