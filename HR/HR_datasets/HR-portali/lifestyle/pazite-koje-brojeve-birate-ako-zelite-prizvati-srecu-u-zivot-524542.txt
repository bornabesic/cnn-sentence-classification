Riječ grčkog podrijetla, triskaidekaphobia, označava strah od broja 13 koji, vjeruje se, potječe od Posljednje večere, nakon koje je Isusa Krista izdao jedan od dvanaest apostola.  Ako petak padne 13. u mjesecu, to se smatra nesretnim jer predaja kaže da je Isus Krist bio razapet u petak. Drugo objašnjenje dolazi od stare nordijske priče o blagdanu kojem je nazočilo 13 bogova i božica. Među njima su bili Balder, bog nevinosti i ljepote, te Loki, bog nestašluka i prijevare. Balder je jednom sanjao svoju smrt pa je njegova majka natjerala sve predmete u zemlji da se zakunu da nikad neće povrijediti Baldera. Kad je Loki to čuo, napravio je magično koplje i otišao do mjesta gdje su se ostali bogovi zabavljali bacajući predmete na Baldara koji su se odbijali od njega. Baldarova slijepog brata na prevaru je nagovorio da baci koplje i on je ubio brata. Više znanstvenih teorija smatra da je u prapovijesti, kad je koncept brojeva nastao, dvanaest bila granica do koje su ljudi mogli računati i brojiti - deset prstiju i dva stopala. Zato, primjerice, engleski i njemački jezik potpuno drugačije tvore riječi za 11 i 12 te 13 i veće brojeve (twelve - thirteen, zwelf - dreizen). Broj koji slijedi bio je tajnovit i izazivao je strah. Nakon pojave kršćanstva, sotonistički pokreti izrugivali su se Posljednjoj večeri s Crnom misom, s 12 vještica i vođom koji je bio poznat kao Warlock. No i papa je pridonio mitu o broju 13. Zbog lažnih optužbi pape Klementa V., francuski kralj Filip IV. naredio je smaknuće vitezova templara u petak 13. listopada 1307. godine i tako učvrstio vjerovanje o nesretnom petku 13. Crkveni oci povezali su tu simboliku s nesrećom, no s brojem 13 nije uvijek bilo tako. Azteci su sagradili svete platforme duge 13 koraka i palili požare koji su gorjeli 13 godina. Maje su se klanjali 13 bogova, ni više ni manje, a vjeruje se da taj broj simbolizira jedno kolektivno božanstvo. Na drugoj strani svijeta sljedbenici budizma još slave 13 Buda. Knjiga izlaska, druga knjiga židovske Tore, govori da se Bog objavio u 13 milosrdnih atributa. Ortodoksni židovski molitvenik naglašava 13 načela vjere. Židovska djeca postaju punopravni članovi zajednice na Bat Mitzvah, uvijek u dobi od 13 godina.  Astrolozi koji su stvorili 12 znakova zodijaka smatraju da je Sunce pod utjecajem svih njih pa smo time dobili i 13. znak. To su neki od razloga da se triskadekaphobia proglasi glupošću, no 25 posto ljudi zazire od broja 13. Nisu imuni ni znanstvenici - 15 posto njih pribojava se broja 13. Ipak, Richard Wagner, na primjer, nikad nije propustio priliku istaknuti da se njegovo ime sastoji od 13 slova. S velikim zadovoljstvom je uvijek govorio da je rođen 1813. godine, skladao je 13 opera tijekom karijere, a svoje remek-djelo, operu “Tannhauser”, završio je - 13. ožujka. I SAD, originalno nastao od 13 kolonija, živi sasvim lijepo više od dva stoljeća pod zastavom s 13 pruga. Osim toga, nitko sigurno ne bi odbio uzeti dolar, a na njegovoj poleđini orao drži 13 strijela i maslinovu grančicu s 13 listića. Iznad njegove glave je 13 zvijezda i nosi štit s - 13 pruga. Broj 33 i inače se u numerologiji smatra jednim od znakovitih brojeva, jer je to najveći pozitivni cijeli broj koji se može povezati s mnogim veličinama: Isusom i Aleksandrom Velikim, koji su umrli u dobi od 33 godine. I anđeolozi tvrde kako broj 33 simbolizira vibraciju koja u život donosi blagoslov, pozitivnu energiju i optimizam. I broj 7 se može smatrati jednim od sretnijih brojeva, jer ima dugu reputaciju u zapadnoj kulturi koja ga povezuje sa srećom – Bog je sedam dana stvarao svijet, sedam je smrtnih grijeha, sedam dana u tjednu. I broj 11 te 22 smatraju se brojevima koji se mogu povezati s porukama anđela. Vibracija broja 11 inspirira ljude da se oslone na svoju mudrost i intuiciju, a broj 22 simbolizira sklad i ravnotežu s okolinom.  Ako igrate igre na sreću, najveća je vjerojatnost da ćete pogoditi barem jedan broj ako prekrižite broj 33, dok je najmanja šansa za to ako je vaš izbor broj 13, pokazuju mnoge analize izvučenih kombinaciju u nekoliko desetaka tisuća dosadašnjih izvlačenja u više međunarodnih lutrija. Na međunarodnoj razini, najsretniji loto brojevi su: 6, 7, 33, 38, 40 i 49, jer se u mnogim svjetskim loto igrama pogađaju brojevi i do 50, pa i 80.  