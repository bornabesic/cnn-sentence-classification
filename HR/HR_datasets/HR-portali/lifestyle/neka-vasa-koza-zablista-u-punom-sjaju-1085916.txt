S dolaskom toplijih dana i približavanjem ljeta, uživamo u sve dužim sunčanim danima, a naša odjeća postaje sve kraća i laganija. No, na taj način na vidjelo dolaze i poneke male nesavršenosti na našoj koži koje nas znaju izluđivati i ponekad nam se čini da ih baš svi oko nas primjećuju što može smanjiti naše samopouzdanje, raspoloženje i osjećaj zadovoljstva. Mnogi od nas puno bi se bolje osjećali kada ih ne bi bilo i kada bi one, uz malu pomoć stručnjaka, mogle jednostavno nestati, no lijepa i blistava koža čini se kao san koji to i ostaje zbog skupih kozmetičkih tretmana koje si ne mogu priuštiti baš svi. No, je li tome baš tako i moraju li se kvalitetni kozmetički tretmani koji će vašoj koži pružiti sjaj i zdrav izgled, a vama zadovoljstvo, činiti tako nedostižnima? Uz lječilišni program, Specijalna bolnica Naftalan u Ivanić-Gradu, koja je najpoznatija po svjetski jedinstvenoj primjeni naftalanoterapije u liječenju kožnih bolesti, upalnih reumatskih bolesti te bolesti zglobova i kralježnice, u svojem medicinsko-kozmetičkom centru nudi i usluge različitih tretmana za lice i tijelo iz područja kozmetologije. Ono po čemu se kozmetički centar Naftalana ističe je vrhunska razina usluge i činjenica da sve zahtjevne tretmane obavljaju liječnici dermatolozi, što klijentima daje dodatnu sigurnost i jamstvo vrhunske usluge pod kontrolom medicine uz povoljne cijene bez obzira o kojoj se usluzi radilo. One uključuju tretmane pomlađivanja i zatezanja kože, uklanjanja bora, liječenja rosacee, medicinske pilinge voćnim kiselinama, a posebno se ističu tretmani fotoepilacije i trajnog uklanjanja dlačica uz pomoć najsuvremenijeg IPL uređaja. Osim usluga iz područja kozmetologije, Naftalan je idealan i za spa i wellness rekreaciju te nudi mogućnost raznih oblika wellness programa. U sklopu bolnice nalazi se suvremeno opremljen wellness centar koji gostima nudi bazen za slanom termalnom vodom, parnu i finsku saunu, laconium, tuševe, whirlpool, mogućnost podvodne masaže, fitness centar te centar za masažu i opuštanje. Ubrzani način života u modernom društvu ostavlja malo vremena za svakodnevno opuštanje i uživanje bez stresa i razmišljanja o svakodnevnim brigama. No, ponekad je važno posvetiti se samome sebi i jednostavno se prepustiti opuštajućim tretmanima kako bi obnovili zalihe energije i omogućili vašem tijelu toliko potreban predah i odmor, a Naftalan upravo to i nudi. Stoga posjetite kozmetički i wellness centar bolnice Naftalan i dočekajte ljeto spremni! Naftalan – ljepota pod kontrolom medicine! 