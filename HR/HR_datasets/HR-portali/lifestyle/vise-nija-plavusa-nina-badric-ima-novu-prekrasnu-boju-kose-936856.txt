Foto: Instagram  JEDNA od naših najpoznatijih pjevačica ponovno se odlučila za veliku promjenu.  Osim po dobrom glasu i stasu, Nina Badrić poznata je i po svojoj smeđoj kosi, koju je obojila u plavo prije godinu dana te tako iznenadila obožavatelje.   I same znate koliko je teško odlučiti se za tako drastičnu promjenu, s obzirom da neke žene rade dramu i kada ošišaju centimetar više svoje kose.   No, Nina je bila hrabra te je odlično nosila novu boju, no ovih se dana ponovno odlučila na promjenu, koja joj tako dobro stoji, a neke od vas možda će i inspirirati na odlazak frizeru.   Naime, Nina je ponovno brineta, dok su njezini vrhovi ostali svjetliji, što je svakako jedna od hit frizura još uvijek aktualne godine, čime je zgodna Nina pokazala kako i ona prati trendove.   Njezini obožavatelji komentirali su kako je jednako lijepa i s plavom i sa smeđom kosom, a vama ostavljamo da prosudite kojem looku dajete laganu prednost.