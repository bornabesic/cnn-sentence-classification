Taylor Smith, 12-godišnja djevojčica, veselila se odrastanju i budućnosti pa je napisala pismo sama sebi, stavila ga u omotnicu i  napisala poruku: Ne otvaraj do 2013. godine. Nitko nije mogao ni naslutiti što će ta budućnost, kojoj se Taylor toliko veselila, donijeti, odnosno odnijeti. Uzela je život djevojčici koja je iznenada umrla od upale pluća.  Roditelji su nakon njezine smrti u sobi pronašli omotnicu koja je bila naslovljena na nju, uz upozorenje: "Ako nisi Taylor Smith, i još nije 13. travanj 2023. godine, ne otvaraj ovo pismo."  No život je drukčije podijelio karte te su roditelji, da bi se lakše nosili s tugom, otvorili pismo.  Taylor je u njemu napisala poruku sama sebi da bude hrabra i kroz život i dalje korača uz Boga.  "Jesi li u zadnje vrijeme čitala Bibliju, molila se ili bila na hodočašću? Ako nisi, zašto nisi? Isus je bio mučen i razapet zbog tebe, nađi vremena."  Napisala je i da je u prošlosti, kao 12-godišnja djevojčica, sanjala da postane odvjetnica te je sebe u budućnosti zapitala: "Jesmo li upisale fakultet, 10 godina prije htjele smo biti odvjetnice. Čestitam ti na maturi. Živimo li same? Budi hrabra i odvažna u životu." U omotnicu je ubacila i komad papira na kojem je nacrtala kako izgleda prvi iPad, koliko je dugačak i širok, za slučaj da se takve stvari zaborave za 10 godina (2023.) Roditelji djevojčice odlučili su sve to objaviti na Facebooku kako bi svi mogli vidjeti kakva je bila njihova djevojčica, koliko je bila posebna i odvažna. Koliko dobra...