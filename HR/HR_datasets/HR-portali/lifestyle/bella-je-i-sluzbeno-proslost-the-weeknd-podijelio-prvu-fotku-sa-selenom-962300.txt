SAD kada je na Instagramu, sad je i službeno.  Posljednjih nekoliko mjeseci, stranice žutog tiska punio je zanimljiv ljubavni trio: manekenka Bella Hadid, pjevač The Weeknd i pjevačica Selena Gomez.  Naime, Bella i slavni pjevač u vezi su bili 2 godine, a prekid je iznenadio njihove obožavatelje. Navodno im je tada presudio nedostatak vremena, no svega 2 mjeseca kasnije, duo se sreo u Parizu, na godišnjoj reviji Victoria's Secreta, gdje je on pjevao, a ona po prvi put prošetala pistom kao "anđelica". Njihovi pogledi na pisti, obožavateljima su vratili nadu da tu još uvijek postoji nešto, a gdje ćeš boljeg mjesta za pomirenje od Grada ljubavi. No, ne samo da od toga nije bilo ništa, već se par dana nakon počelo šuškati kako pjevač ima novu djevojku, i to Selenu Gomez, s kojom je godinu dana prije nastupio na istoj reviji.   Zavrzlama je bila tim veća što je Selena bila Bellina dobra poznanica, što je poprilično razljutilo manekenku, koja to nije skrivala. Prvo je jednom prilikom pred paparazzima podignula simbolični srednji prst, za što nije bilo sumnje kome je namijenjen, a zatim se narugala izgledu svog bivšeg dečka slikom na Instagramu, koju je brzo nakon toga izbrisala, nakon što ju je dio obožavatelja napao da se ponaša kao dijete. Selena i The Weeknd, pravim imenom Abel Makkonen, idućih su mjesece proveli putujući zajedno po svijetu, no sve dosad nisu objavljivali baš nikakve zajedničke slike, kao ni davali izjave. No, prije nekoliko sati, svoju su ljubav ipak odlučili potvrditi cijelom svijetu, zajedničkom slikom na Instagramu.   Nju je sa svojih 11,4 milijuna sljedbenika podijelio pjevač, bez ikakvog opisa, koji zapravo nije niti potreban, obzirom da ga na njoj Selena nježno ljubi. Selena je prethodno bila u višegodišnjoj turbulentnoj vezi s Justinom Bieberom, a dio obožavatelja je ispod slike obznanio žaljenje što više nije s njim. No, činjenica jest kako su Justin i Bella sada i službeno dio njihove prošlosti, a moramo priznati kako je duo baš sladak.