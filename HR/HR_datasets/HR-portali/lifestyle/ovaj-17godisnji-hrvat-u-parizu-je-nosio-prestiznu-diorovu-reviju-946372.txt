Foto: REX, Facebook  UPOZNAJTE Gabrijela.  Gabrijel Krušelj 17-godišnjak je, koji na prvi pogled izgleda baš poput svojih vršnjaka. No, on je nedavno prošetao pariškom pistom za veliki Dior te je time postao jedan od rijetkih hrvatskih muških modela, kojem je to pošlo za rukom.  Gabrijelu je ovo prva modna sezona, a dolazi iz Kruševljevog Sela, koje spada u Grad Oroslavje. Trenutno pohađa četvrti razred za grafičkog dizajnera, u Školi za umjetnost, dizajn, grafiku i odjeću Zabok. "Za svijet mode sam se zainteresirao negdje početkom prvog razreda srednje škole, kada sam počeo gledati kanal E! kod kuće. Modelingom sam se počeo baviti tek ove godine. U studenome prošle godine sam potpisao ugovor s Relatum Model Managmentom da bude moja matična agencija. U prosincu sam saznao da me želi pariška agencija Success te da sam pozvan u siječnju da dođem u Pariz", otkrio nam je simpatični Gabrijel.  "Tamo sam imao castinge za različite brandove. Moja prva revija je bila za Dior. Kada sam saznao da ću nositi njihovu reviju, nisam bio skroz svjestan što se događa, ali bio sam oduševljen. Trema je tek nastupila uoči same revije, ali sve je odlično prošlo. Pariz je predivan grad i ima jako puno toga za ponuditi. Boravio sam 3 tjedna u Parizu. Išao sam na castinge, fittinge te upoznavao ljude i razgledavao grad. Kada sam izlazio na pistu, osjećao sam nekakvu vrstu ponosa i moći. Bio je to super osjećaj, bio sam u svom malom svijetu tada. Nakon revije sam imao fotografiranje s dizajnerom za press. Sva moja obitelj i prijatelji su jako ponosni i sretni zbog mene i žele mi sve najbolje u budućnosti."  Na pitanje gdje se vidi u budućnosti, Gabrijel je odmah odgovorio: u modnom svijetu. "Želim se time baviti čim duže i uspjeti. Za sada ću vidjeti što dalje te kakve će mi se poslovne prilike pružiti."  A kad ima slobodnog vremena, Gabrijel se ne razlikuje previše od dečkiju svojih godina, jer uglavnom crta i igra online igrice. Mi mu želimo puno sreće i uspjeha u daljnjem radu!