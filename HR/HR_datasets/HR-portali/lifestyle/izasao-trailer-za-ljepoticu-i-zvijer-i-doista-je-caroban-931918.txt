Foto: Screenshot Youtube  JEDNA od omiljenih bajki stiže u novom ruhu.  Jedan od najiščekivanijih filmova 2017. godine svakako je onaj "Ljepotica i zvijer", koji u naša kina stiže tek u ožujku. Glavne uloge tumače Emma Watson i Dan Stevens, a sada je napokon izašao i trailer, kako bismo dobili barem mali uvid u ono što nas očekuje. Po onome što smo imali priliku vidjeti u 2 minute, čeka nas prava čarolija, a mlada nada Hollywooda, lijepa Emma, doista se pokazala kao savršena za ovu ulogu. Podsjetimo, Emma je vijest o novoj ulozi objavila na Facebooku još u siječnju ove godine.  "Napokon vam mogu reći... Igrat ću Belle u novom filmu Ljepotica i Zvijer! Ta priča igrala je značajnu ulogu u mom odrastanju pa mi je gotovo nestvarno zamisliti da ću plesati na ‘Be Our Guest’i pjevati ‘Something There’. Šestogodišnjakinja u meni plače od sreće. Vrijeme je za satove pjevanja. Jedva čekam da vidite film!" I mi isto, a dotad, pogledajte najavu.