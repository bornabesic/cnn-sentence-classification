Foto: Getty, REX  NJEZINO pravo ime bilo je Natalia Nikolaevna Zakharenko.  No, prelijepa glumica bila je poznatija pod imenom Natalie Wood, jer nitko u Hollywoodu se ne bi potrudio pamtiti ovakvo ime. Zvijezda filmova "Čudo na 34. ulici", "Priča sa zapadne strane" i "Tragači", bila je poznata po svom talentu i ljepoti, ali i ljubavi prema muškarcima i alkoholu te tragičnoj smrti, čije okolnosti ni dan danas nisu razjašnjene.  U njezinom su se krevetu, među ostalim, našli i frajeri poput Warrena Beattyja, Jamesa Deana i Elvisa Presleyja, za kojeg je jednom prilikom rekla kako je strašno dosadan i loš u krevetu. Jamesa je zavela na snimanju filma "Buntovnik bez razloga", davne 1955. godine, a šuškalo se i kako je na istom setu zavela i redatelja te još jednog glumca.   No, ljubav njezinog života bi je glumac Robert Wagner, za kojeg se udala čak dva puta, a njihov je brak bio vrlo buran, no unatoč tome, ostali su zajedno sve do njezine smrti, 1981. godine. S njim je izašla na spoj na isti dan kada je navršila navršila 18, dok je on tada imao 26 godina, a jednom je prilikom priznala kako je u njega bila zaljubljena još dok je bila djevojčica.  Par se prvi put rastao 1962. godine, a 7 godina kasnije, Natalie je ponovno stala pred oltar, s britanskim producentom Richardom Gregsonom, s kojim je dobila i kćer Natashu. No, već 1972. godine, par se rastao, nakon što je glumica saznala kako ju suprug vara sa svojom tajnicom, a to je otkrila nakon što je čula njihov telefonski razgovor.  Iste godine, Natalie se vratila Robertu te ponovno udala, a 2 godine kasnije, par je dobio kćer Courtney. No, unatoč činjenici da se vratila muškarcu svog života, njezina majka stvarala joj je veliki pritisak oko glumačke karijere, zbog čega je utjehu počela pronalaziti u alkoholu. Uz to, javnost je bila nemilosrdna, kada je u pitanju bilo otkrivanje detalja iz njezinog burnog privatnog života, zbog čega je doživjela i psihički slom.  Njezin život tragično je završen 1981. godine, sa svega 43. godine, kada je njezino beživotno tijelo pronađeno na obali otoka Santa Catalina, večer nakon što je tulumarila na jahti sa suprugom Robertom, glumcem Christopherom Walkenom i kapetanom broda. Kako stoji u izvješću, Natalie je pala s jahte te se utopila, no odmah su se počele javljati sumnje u to da je to bio nesretni slučaj, iako je prema izjavama svjedoka, glumica prije pada popila 7 ili 8 čaša vina. Pričalo se i o samoubojstvu, no više o ubojstvu, iako to nikada nije službeno dokazano, a dobro je i poznato kako su ona i suprug imali burnu svađu, noć prije njezine smrti.  Naime, istraga o njezinoj smrti ponovno je pokrenuta 2011. godine, a nedavno su javno objavljeni novi podaci, prema kojima je glumica na tijelu imala brojne ogrebotine i masnice, što je ponovno pobudilo sumnje da je prije pada bila napadnuta. Uz to, njezin suprug je pomoć pozvao sat i pol nakon njezinog nestanka, što je dodatno pobudilo sumnju u nasilnu smrt. Zanimljivo jest i kako je njezinu majku, dok je Natalie još bila djevojčica, vračara upozorila kako će "njezina kćer umrijeti u crnoj vodi" pa je glumica čitav svoj život imala fobije od duboke vode te ju je izbjegavala kad god je mogla. 29. studenog 1981. nije bila te sreće...