ZA žene koje se šminkaju često se smatra kako je to jedino što znaju. U redu, možda smo bili malo pregrubi, no one se često znaju pogrešno smatrati umišljenima te kao one kojima je jedino bitan izgled, što je često daleko od prave istine. Sjetite se samo kada vidite lijepo našminkanu ženu u ranim jutarnjim satima, ili općenito tijekom radnog dana, u tramvaju ili na ulici, što prvo pomislite: ova očito ima vremena za našminkati se, jer ništa drugo ne radi, zar ne?   No, jedno novo istraživanje otkrilo je kako šminka zapravo ide ženama u prilog, jer tako mogu više zaraditi. Time je tako potvrđeno kako atraktivniji ljudi zarađuju i do 20 posto više, ali ovi rezultati i sugeriraju na što se misli pod "atraktivniji". Nije tajna kako se pripadnice ljepšeg spola puno više procjenjuju prema izgledu nego muškarci. Preciznije, kod žena se atraktivnost ne mjeri prirodnom ljepotom, već sređenim izgledom pa je ovo istraživanje zapravo samo još jedan dokaz kako se atraktivnost drugačije reflektira na muškarce i žene.  No, mi se i dalje nadamo kako će se takve stvari uskoro mijenjati te kako izgled neće nadmašiti nečije sposobnosti!