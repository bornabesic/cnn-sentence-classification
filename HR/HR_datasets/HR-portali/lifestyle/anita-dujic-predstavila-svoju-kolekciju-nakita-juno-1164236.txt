Decentni, elegantni, sitni i nježni komadi Juno nakita, s potpisom poznatog modela i dizajnerice Anite Dujić, već drugu godinu zaredom osvajaju sve 'manje je više' credo pobornice i zaljubljenice u jednostavnost i minimalizam. Igra na granici suptilnosti i efektnosti postala je prepoznatljiv rukopis ove mlade i uspješne dizajnerice nakita, koja je inspiraciju za novu kolekciju proljeće/ljeto 2017 pronašla u svemu onome što čini čar nadolazećih vrućih dana i romantičnih noći; od svitanja zore do zalaska sunca. "Nit vodilja za ovu kolekciju su bile opuštene ljetne večeri; sol u kosi, preplanuli ten, miris mora, druženja uz čašu vina i puno smijeha. Ove sezone Juno žena je slobodna, svoja, bezbrižna te spremna za nove životne avanture.", ističe Anita.