Foto: Instagram   JE LI vam već zapala za oko? Radi se o 21-godišnjoj Justine Skye, koja već ima sve predispozicije da bude zvijezda: nedavno je potpisala ugovor s izdavačkom kućom Roc Nation, u vlasništvu Jay-Z-ja, Kendall i Kylie Jenner te Hailey Baldwin su joj najbolje prijateljice, a već ima i 966 tisuća sljedbenika na Instagramu.   Justine dolazi iz Brooklyna, a ona je pjevačica, tekstopisac i model.   Osim karijere, koja joj je očito krenula uzlaznom putanjom, Justine privlači i poglede svojim odjevnim stilom, kojim jasno poručuje kako ne misli biti kao svi ostali.   Osim toga, njezina ljubičasta kosa ne može proći neopaženo, zbog čega se počelo pričati kako će mlada pjevačica biti vrlo tražena roba u svijetu šoubiznisa 2017. godine.   Kako je sama priznala u nedavnom intervjuu za Who What Wear UK, opsjednuta je tenisicama, a stilske ideje često uzima s Instagram stranice Virgomood, koja vrvi legendarnim fashion trenucima iz prošlosti te modom 90-ih godina prošloga stoljeća, koja je bila obilježena supermodelima poput Naomi Campbell, Cindy Crawford i Claudije Schiffer.   Istaknula je i kako obožava nove, relativno nepoznate brandove, a među njima je istaknula K.Y.E., Alyx i Georgine. "U njihvoim komadima, izlazim iz svih modnih okvira", zaključila je.   Tko zna, možda upravo Justine zasjeni svoje trenutno slavnije prijateljice.