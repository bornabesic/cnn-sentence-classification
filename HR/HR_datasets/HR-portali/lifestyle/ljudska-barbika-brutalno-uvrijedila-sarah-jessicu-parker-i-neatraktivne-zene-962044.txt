ŽENA je ženi doista vuk. Ukrajinka Valerija Lukjanova nekada je bila sasvim obična djevojka, a onda je odlučila da želi izgledati kao Barbika te se zahvaljujući brojnim estetskim operacijama i pretvorila u jednu.   No, ona i dalje tvrdi kako nikada nije otišla pod nož te kako je prirodno savršena, no prije nekoliko dana zaradila je titulu virtualne zlostavljačice, nakon što je u jednom videu brutalno popljuvala "neatraktivne žene", ali i poznatu glumicu Sarah Jessicu Parker, koja je naša srca osvojila u ulozi Carrie Bradshaw, u planetarno popularnoj seriji "Seks i grad".  "Neke žene misle kako im ništa ne može pomoći pa samo sjede na kauču i prežderavaju se kolačima. To je čista lijenost, ništa drugo. To najviše uništava žene. Izgled je odraz duha i unutrašnje ljepote. Ako već niste imale sreće s dobrim genima i niste prirodno lijepe, ne izlazite iz kuće bez šminke", samo je nekoliko rečenica koje su izašle iz usta potpuno izobličene Ukrajinke.   Video je srećom uklonjen s interneta, no Valerija je uspjela podignuti još veću prašinu, obzirom da se u istom obrušila na Sarah Jessicu, koju je usporedila s konjem.   "Sara ima tipičnu ružnu konjsku glavu", ispalila je. Nedavno je izjavila i kako se "ljudski rod poružnio, jer su ljudske rase se počele previše miješati".