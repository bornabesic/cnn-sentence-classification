Ovaj sporedni dodatak napravljen od drva i smole košta skoro 13.000 kuna, a može se pronaći u novoj Chanelovoj kolekciji za proljeće-ljeto 2017. u rubrici drugi dodaci.  Poznati američki vizažist Jeffree Star je glavni odgovorni za za ogromnu pozornost koju je ovaj "dodatak" dobio, kad je u ponedjeljak podijelio fotografiju svojeg novog dodatka na Twitteru, Snapchatu i Instagramu.  Having so much fun with my new #Chanel boomerang 🖤 A post shared by Jeffree Star (@jeffreestar) on May 15, 2017 at 2:27pm PDT Samo na Instagramu objava fotografije novog luksuznog bumeranga je skupila čak 141,922 likeova, ali i bezbroj komentara koje ni sam nije očekivao. Na Instagramu, ali i na Twitteru, ispod objave fotografije i komentara "Toliko se dobro zabavljam s mojim novim @Chanel bumerangom" je nastala žestoka rasprava o Chanelovom prisvajanju autohtone australske kulture. U samo tri sata objavljeno je preko 2.300 komentara, a neki od korisnika, koji su se identificirali kao Aboridžini iz Australije, su izrazili da su Chanelovi bumeranzi uvredljivi, piše The Guardian. - Ja sam iz Australije i uvrijeđen sam da bi jedna tvrtka napravila sprdnju oko nečeg što je godinama korišteno kao oružje za preživljavanje - komentirao je jedan od korisnika Twittera. Kaylah Truth, reperica iz Brisbanea, je isto podijelila svoje čuđenje i nezadovoljstvo na Twitteru, komentirajući cijenu i koristi ovog precijenjenog proizvoda. Nathan Sentance, voditelj projekta Izvornih djela u Australskom muzeju je izjavio da je Chanelov bumerang primjer kako zapadno društvo pojednostavljuje aboridžinsku kulturu i radi klišeje od kultura. - Kad razmišljam o aboridžinskoj kulturi, mislim @chanel. Odlučila sam štedjeti iduće tri godine kako bih se mogla povezati sa svojom kulturom - tvitala je Nayuka Gorrie, pisac i aktivistica. Uz vrijeđanje aboridžinske kulture, na mnogim društvenim mrežama se postavilo i pitanje tko bi uopće kupio tako beskorisni i skupi predmet. Jedna od korisnica Twittera je objavila sljedeći post. Predstavnici Chanela su dali izjavu Australskom Guardianu u kojoj su naglasili da su bez iznimke poštuju svačiju kulturu i da im je žao što su se neki ljudi uvrijedili.     