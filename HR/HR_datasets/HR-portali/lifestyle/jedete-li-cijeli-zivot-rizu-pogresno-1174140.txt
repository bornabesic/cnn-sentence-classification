Mekinje su ljuske žitarica koje nastaju kao nusprodukt prilikom mljevenja žitarica. Vrlo su hranjive. Jedna od namirnica koju svakodnevno konzumiramo je riža, no vrlo malo ljudi je upoznato s time da su upravo rižine mekinje jako hranjive i prijatelji našeg zdravlja.  Ta ljuska koja se nalazi na žitarici prilikom obrade se uklanja i često se koristi kao hrana za životinje, no nova studija kaže da je upravo ona vrlo hranjiva.  Istraživači sa Sveučilišta Colorado State otkrili su da rižine mekinje sadrže visoku količini B vitamina, tiamina, niacina, vitamina B6, a koji imaju vrlo važnu ulogu u proizvodnji energije, sprječavaju kardiovaskularne bolesti i smanjuju depresiju, prenosi Independent. "Jedno posluživanje rižinih mekinja, oko 28 grama, daje nam više od polovice dnevnih potreba važnih vitamina kao što su tiamin, niacin i vitamin B6", kazala je profesorica Elizabeth Ryan. Također i razni spojevi koji se nalaze u mekinji imaju protuupalno djelovanje. Iako se rižina mekinja ne koristi često u prehrani, jer se smatra hranom za životinje, stručnjaci smatraju da njihova visoka nutritivna vrijednost zahtjeva veću pozornost i da bi upravo ovu namirnicu trebalo uvrstiti u svakodnevnu prehranu.