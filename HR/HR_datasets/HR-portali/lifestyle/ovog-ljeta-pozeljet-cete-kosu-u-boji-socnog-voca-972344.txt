Foto: Instagram   LJETO je najbolje vrijeme za eksperimentiranje s kosom, kako s njenom dužinom tako i s bojom. To je i idealno doba da se napokon odvažite i na neke jarke, nesvakidašnje boje, koje ste oduvijek htjele isprobati, jer će se svakako brzo isprati od mora i sunca. A ako baš i niste spremne na ružičastu ili nebesko plavu kosu, ovaj novi trend idealan je za vas, a stručnjaci kažu i kako će biti hit ljeta.   Riječ je o kosi u boji mandarine, a baš poput sočnog voća, ova nijansa donosi i pravo osvježenje u vaš ljetni look.      Ova gotovo neonska nijansa super se kombinira i s plavim te crvenim pramenovima, pa se slobodno možete poigrati čitavom paletom boja na glavi. S druge strane, možete i napraviti tek nekoliko suptilnih "mandarina" pramenova na svojoj prirodnoj kosi.       Sve ovisi o vašim željama i mašti, a ako vam nedostaje inspiracije, na Instagramu je ima napretek.