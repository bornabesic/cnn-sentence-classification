Predstavljanje NIVEA SUN proizvoda, inovacije koja istovremeno koži pruža zaštitu od sunca i štiti odjeću od mrlja - za bezbrižno ljeto i omiljene modne kombinacije, okupilo je brojne uzvanike koji su uživali u koktelima i slasticama i mini modnoj reviji dizajnerskog dvojca ELFS.  Nova formula Nivea Sun proizvoda učinkovito štiti kožu od sunčeva zračenja i pomaže u lakšem uklanjanju mrlja na odjeći uzrokovanih UV filterima pružajući koži uravnoteženi sustav UVA i UVB filtera te zaštitni faktor, a za zaštitu odjeće zadužen je patentirani kompleks koji sadrži dva agensa. Kompleksirajući agens privlači i na sebe veže ione metala iz vode u kojoj se pere odjeća, a drugi agens veže na sebe UV filtre te tako onemogućava njihovo taloženje na odjeći i pomaže u njihovom ispiranju.  - Prvi smo na tržište lansirali losion za sunčanje sa zaštitnim faktorom, imali smo prvi sprej za sunčanje s pumpicom, a pravi hit bio je sprej u boji za djecu. Korak dalje napravili smo s prvim losionom za sunčanje s trenutačnom zaštitom, a posljednja inovacija koja omogućava lakše uklanjanje mrlja na odjeći uzrokovanih UV filterima razvijena je u suradnji s Institutom Hohenstein, akreditiranim laboratorijem za testiranje i certificiranje tekstila. Ponosni smo na novi patent, za kojeg pouzdano možemo reći da štiti odjeću od mrlja te ne utječe na zaštitu kože od sunca, rekla je dr. Lara Terstegen iz Odjela za istraživanje i razvoj tvrtke Beiersdorf. 