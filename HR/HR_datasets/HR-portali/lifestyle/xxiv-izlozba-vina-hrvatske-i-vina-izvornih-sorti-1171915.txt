Putovi okusa i mirisa vode vas vinskim cestama Moslavine, a svake godine posljednjeg vikenda u svibnju zastanite i na tradicionalnoj izložbi vina MoslaVINA Kutina koja će se ove godine održati već XXIV. put, i to 26. i 27. svibnja s centralnim događanjima na gradskom trgu u Kutini. U svom programu izložba će obuhvatiti: izložbu vina i vina izvornih sorti, predstavljanje lokalnih vinara, sajamski dio, predstavljanje partnera. Također uključuje i predavanja, prezentacije, atraktivne kulturno–zabavne i gastronomske sadržaje tijekom cijelog dana (glazbeni nastupi, turistički obilasci grada). Između 120 uzoraka koji se pojavljuju na ovoj izložbi ima izvornih hrvatskih sorti vina s hrvatskih otoka, priobalja, kontinentalnih vinskih regija, te svake godine gostuju barem dvije ili tri velike vinarije iz susjednih zemalja. Moslavina se diči svojim Škrletom, izvornom sortom bijelog vina. Ovaj nektar s moslavačkog gorja, svježeg, harmoničnog okusa, zasigurno će vam ostati u sjećanju i uvijek vas vraćati u Moslavinu - domovinu Škrleta! Cjelokupan program potražite na www.turizam-kutina.hr ili facebook stranici Turističke zajednice grada Kutine.