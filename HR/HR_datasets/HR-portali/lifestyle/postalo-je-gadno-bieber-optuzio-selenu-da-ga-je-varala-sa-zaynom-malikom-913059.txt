UDARCI postaju sve niži.  Javna svađa između bivših golupčića Selene Gomez i Justina Biebera počela je prije nekoliko dana, kada se Justin odlučio obračunati s fanovima, koji su pisali ružne komentare o njegovoj navodnoj djevojci, mladoj manekenki Sofiji Richie, čiji je tata slavni pjevač Lionel Richie, a sestra starleta Nicole.  "Napravit ću svoj Instagram profil privatnim, ako ne prestanete s hejterskim komentarima. Ovo je prešlo sve granice. Ako ste pravi obožavatelji, ne biste bili zločesti prema ljudima koji mi se sviđaju", napisao je Justin ispod zajedničke slike.  Takva je prijetnja stigla i do njegove bivše djevojke Selene Gomez, koja je svojoj bivšoj ljubavi odlučila i javno spustiti zbog takvog odnosa prema fanovima, bez kojih realno nitko ne bi niti znao za njega. "Ako ne možeš podnijeti hejterske komentare, prestani objavljivati slikom sa svojom curom, LOL. To bi trebalo biti nešto posebno, samo između vas dvoje. Nemoj biti ljut na svoje obožavatelje, oni te vole", napisala je Selena.  Justin joj nije ostao dužan. "Zabavno je vidjeti ljudi, koji su me koristili samo za dobivanje pažnje, kako i dalje upiru prstom u mom smjeru. Tužno. I naravno da volim svoje Beliebere." Iako smo mislili kako će ostati na tome, njihovo prepucavanje krenulo je dalje, a udarci su postali sve niži i niži. "Zabavno je kako oni, koji su varali nekoliko puta, upiru prstom u one koji su opraštali i bili podrška. Nije ni čudo što su fanovi ljuti. Tužno", napisala je Selena, na što je Bieber odgovorio: "Ja sam varao... Oh, zaboravio sam na tebe i Zayna?"  Iako Zayn i Selena nikada nisu uhvaćeni zajedno, u intervjuu za InStyle, još u siječnju ove godine, Selena je otkrila kako ne bi imala ništa protiv da ju Zayn pozove van, koji trenutno ljubi njezinu prijateljicu Gigi Hadid. "Kada bi me pozvao na spoj, bila bih viđena s njim. Šalim se, ali se ne šalim", rekla je tada. No, čini se kako Justin ima neke druge informacije...  Nitko od glavnih aktera nije bio raspoložen za izjave, no nekako nam se čini da ovo nije kraj...