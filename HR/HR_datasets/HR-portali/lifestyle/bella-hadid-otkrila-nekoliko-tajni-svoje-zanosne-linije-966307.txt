Foto: Instagram   BELLA je jedna od najpoznatijih manekenki današnjice. Naravno, radi se o 20-godišnjoj Belli Hadid, mlađoj sestri plavokose manekenke Gigi, koja je u posljednje vrijeme u medijima puno više nego njezina sestra.   Bilo da se radilo o prekidu 2-godišnje veze s pjevačem The Weeknd-om, koji ju je brzo zamijenio Selenom Gomez, sexy fotkama u bikiniju, egzotičnim putovanjima ili naslovnicama koje snima i revijama koje nosi... O Belli javnost želi znati baš sve, kao i to kako održava svoju zavidnu manekensku liniju.   Poznato je kako Bella obožava brzu hranu te često putuje pa je logično da žene zanima kako uspijeva održavati liniju. Svoje fitness tajne, crnokosa Bella otkrila je britanskom Vogueu.   "Stalno sam na putu i često zaboravim opremu pa stalno zovem ljude da mi pošalju tenisice. No, ono što mi je praksa jest plivanje u bazenu, a kad god to nije moguće i nisam kod kuće, jako mi je važno da se što više krećem. No, kad dođem kući, onda volim naporno trenirati. Obožavam raditi vježbe za stražnjicu i trbuh, to je ono što pumpa krv po mom tijelu", priznala je te nastavila.   "Jako volim i trčati, no moram priznati da kad putujem, jedem jako loše i ne mogu si pomoći. To je na neki način moja utjeha. Nisam redovito trenirala još od prosinca i Victoria's Secret showa".   No, ipak je najbitnije da je show odradila u punoj spremi, jer se za njega itekako pripremala.