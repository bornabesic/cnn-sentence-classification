Foto: Screenshot Youtube  KAO inspiracija je poslužio spot u kojem dečki iz grupe Maroon 5 upadaju na vjenčanja i bacaju mladenke u trans.  Grupa Maroon 5 ove nas je godine oduševila pjesmom i spotom za pjesmu "Sugar", a čini se kako mi nismo jedine. Dečki se u videu voze Los Angelesom te upadaju na vjenčanja, na oduševljenje svih prisutnih. Dečki su oduševili i slavni NBC, kojem je spot poslužio za pilot epizodu emisije, koja će se općenito baviti upadanjem slavnih faca na vjenčanja i ostale važne događaje svojih fanova. Probna epizoda uključivat će slični scenarij kao iz spota te jednog slavnog glumca, koji se pojavljuje na djevojačkoj zabavi kao gost iznenađenja. Frontmen grupe Maroon 5, Adam Levine, naći će se u ulozi producenta, a u svemu će mu pomoći redatelj spota "Sugar", David Dobkin. Također, šuška se kako će svaka epizoda trajati po sat vremena. Jedva čekamo!