I drugi dan manifestacije Zagreb Chill&Grill powered by Coca-Cola nastavio se u odličnoj atmosferi. Manifestaciju je otvorio gradonačelnik Milan Bandić uvodnim riječima dobrodošlice. - Drago mi je da je grad Zagreb dobio ovu manifestaciju, a posebno mi je drago da će se poznatim kuharima u kuharskim showovima pridružiti i mladi iz Ugostiteljsko-turističkog učilišta Zagreb. Želimo potaknuti mlade na izbor strukovnih zanimanja važnih za Zagreb kao europsko turističko središte. Nadam se da ćemo se vidjeti ovdje i u nedjelju u 17 sati, kad ću i ja pomoći srednjoškolcima u pripremi starozagrebačkih jela na roštilju - poručio je gradonačelnik. Kruna glazbenih događanja sinoć su bili Soul Fingersi. - Jedva smo dočekali povesti publiku na urnebesno putovanje u svijet soula o kojem će i labudi i patke s Bundeka još danima pričati - kaže Haris Ahmetašević koji je s bratom Denisom i bendom pripremio spektakl. Pogledajte kako je to izgledalo: Soul Fingersi zapalili Chill&Grill festival: Zabava je garantirana, vidimo se na Bundeku! Reporteri: Maša Petranović i Ivan Borojević Chef Matko Bukovac pokazao je kako se radi sočna vratinu u barbecue umaku. Ključni sastojci marinade bili su Coca-Cola, Jack Daniel’s, Tabasco i med, a kako bi meso bilo meko podlijevao ga je umakom tijekom pečenja. - Meso se mora dobro ‘nacugati’ Jacka i Cole, a nakon što nagradimo vratin slatkasto-ljepljivim umakom stavljamo ga u sendvič – rekao je chef. Pogledajte koje nam je sve tajne dobrog grilla otkrio chef Bukovac: Najbolji kuhari su na Chill&Grill festivalu: Za vas kuha fantastični Matko Bukovec 🍽 Reporteri: Maša Petranović i Ribafish Na Show Cookingu su uz bok Matku Bukovcu i Marku Lučiću kuhali i mladi iz Ugostiteljsko-turističkog učilišta Zagreb. Važnu ulogu odigrali su i začini Kotanyi koji su se dodavali mesu tijekom pečenja. Pobjednica u pogađanju sastojaka bila je Marija Miljenković koja je bila presretna nagradom. - Muž me ‘natjerao’ da se prijavim! Najprije me bilo strah, ali na kraju sam presretna – smije se Marija. Pobjednici u ljutom izazovu bili su Tibor Lovreković i Zoran Antunović koji su mlinac s čilijem okrenuli čak deset puta i komentirali kako su mogli izdržati i ljuće. Za to su se vrijeme na štandu PIK-a najbolje prodavale mazalice. Vrući kulinarski dvoboj Branka Ognjenovića i Marka Palfija prošao je bez pogreške. U samo trideset minuta poznati su chefovi spremili uistinu srčan obrok. Pečeno janjeće srce u nekoliko verzija našlo se na atraktivnim tanjurima koji su, osim pogleda mamili i sline prisutnih. Palfi se odlučio za stir fry opciju s marinadom od senfa i češnjaka, dok je Ognjenović od ove zanimljive namirnice složio salatu s dresingom od Jack Daniel’sa te sendvič s kockicama srca. Danas i sutra tempo se ne usporava. Na Show Cookingu i kulinarskim dvobojima doznat ćemo koje su male tajne vrhunskih majstora grilla pripremili chefovi, a jedan od najočekivanijih je onaj poznatog Davida Skoke. S nestrpljenjem se očekuje i Show Cooking Luke Nižetića, kojemu je kuhanje, uz pjevanje, velika strast. Goran Kramarić i Ribafish će nas naučiti ponešto o “kuhanju” piva u ponedjeljak. Uz vrhunsko craft pivo i delicije s grilla dočekajte večer te se rasplešite na koncertima. Večeras će Splićanin koji sa svojim bendom nastupa pod umjetničkim imenom Tribute 2 King of Funk by NoA zasvirati omiljene Dvornikove hitove, a zatim slijedi sjajni Detour.  Svakog dana potražite i specijalitete popularnih zagrebačkih restorana Batak Grilla, Biberona, Bicka, Mundoake, Placa, Špire, Brko&Brko...  Kušajte i najbolja hrvatska craft piva na jednom mjestu Medvedgrad, Prva Viška pivovara, 5th Element Daruvar, The Garden Brewery, Zmajska pivovara, Nova runda, Varionica PLUS! kokteli by Jack Daniel’s, Coca-Cola. Svakog dana vas očekuje i dječji kutak s cjelodnevnim likovnim radionicama i igraniocama te chill out zona - malo se odmori u ležaljkama i pročitaj novine.  Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum, Grad Zagreb i mnogi drugi...   Pratite nas na facebooku, Gastro.hr i portalu Chill&Grill. U galeriji pogledajte kako je izgledao jučerašnji dan na Bundeku: 