Muškarci ih obožavaju, žene uvijek žele da su veće... Ženske grudi zanimljive su i jednom i drugom spolu. Osim što su stvorene kako bi majke mogle prehraniti svoje dijete, ženske grudi ogledalo su ženstvenosti i seksepilnosti. Iako muškarci, ali i žene koje ih nose, često misle kako znaju sve o ženskim grudima, u nastavku pročitajte neke činjenice koje dosad možda niste čuli. 1. Ženske su grudi 'pune' bez obzira na laktaciju. Za razliku od ženki drugih sisavaca koje grudi dobivaju jedino nakon što su dobile svoje mladunče, ženske su grudi uvijek zaobljene i lijepe. Istina, kod nekih su žena one manje, kod drugih pak veće, ali se s druge strane bitno razlikuju od grudi muškarca što kod drugih sisavaca, primjerice, majmuna, nije tako. Ženke čimpanze grudi ''dobivaju'' tek kada se napune mlijekom, odnosno kada majka čimpanze mora prehraniti svoje mladunče. 2. Treća bradavica. Pojava treće bradavice naziva se politelija, a imaju je Mark Wahlberg, Lily Allen, Harry Styles... Utvrđeno je, naime, kako se s trećom bradavicom rodi šest posto stanovništva u svijetu. 3. Dojenje smanjuje rizik od bolesti srca i raka. Velik je popis prednosti dojenja, a osim što je ono zdravo za dijete, pomaže i majci. Dojenje smanjuje rizike od srčanih bolesti i razvijanja raka dojke. 4. Ni jedna bradavica na svijetu nije ista. Iako imate naizgled iste bradavice, one to nisu. Postoje normalne bradavice, ispupčene, ravne, kratke, dugačke, uvučene... No, ni jedna bradavica nije ista iako to možda ne primjećujete. 5. Spavanje na trbuhu može promijeniti oblik grudi. Ako jednu noć spavate na trbuhu ništa se neće dogoditi, no ako to radite uvijek, grudi će vam sigurno promijeniti oblik. 6. Lijeva dojka je uglavnom veća. Ni stručnjaci sa sigurnošću ne mogu tvrditi zašto je to tako, no u većini slučajeva lijeva je dojka veća od desne. Katkada je razlika očita, no češće je ona gotovo neprimjetna. 7. Dlačice su normalne. Iako ih češće vidimo na grudima muškaraca, dlačice na ženskim grudima, odnosno oko bradavica uobičajena su pojava koje se ne treba sramiti. Uobičajeno je da svaka žena ima od 2 do 15 dlaka oko bradavica, a ako ih niste primijetili, onda su počupane. 8. Neke žene mogu postići orgazam stimulacijom bradavica. Istraživanje je pokazalo kako 29 posto od 213 žena može postići orgazam stimulacijom bradavica. 9. Dijeljenje majčinog mlijeka je postalo popularno. Iako je poznato kako su na kraljevskim dvorovima postojale dojilje koje su hranile novorođenčad, dijeljenje mlijeka postalo je ponovno ''in''. 10. Stišćite ih radi prevencije raka dojke. Istraživanje je pokazalo kako je masiranje grudi dobro za prevenciju raka dojke zato se ne ustručavajte stiskati grudi ili jednostavno iskoristite partnera za to. >> 5 neobičnih razloga zbog kojih se ženske grudi 'objese' 