Foto: REX, mytheresa.com  LEGENDARNA Iris Apfel bila je u pravu kada je rekla da se stil ne može kupiti novcem, što je sada i dokazala Kylie Jenner. Tinejdžerica koja je, prema Forbesovoj listi, prošle godine zaradila 18 milijuna dolara, na promotivnom ručku poznate online trgovine PrettyLittle Thing pojavila se u kombinaciji koju joj jednostavno ne možemo oprostiti. Osim što, očito, i dalje ne odustaje od takozvanog "lampshading" trenda (kada majica glumi haljinu), ovako ružne čizme odavno nismo vidjeli.  Super visoki model u nesretnoj jarko ljubičastoj nijansi jednostavno nije ugodan oku, a ne pomaže ni špicasti vrh. No ono što će vas posebno šokirati je cijena ovih ružnih cipela, jer, vjerovali ili ne, radi se o modelu poznate pariške dizajnerske kuće. Balenciaga, mytheresa.com, 1095 eura A s obzirom na to da znamo kako Kylie ipak nije sama odgovorna za ovaj styling, reći ćemo samo kako je možda vrijeme da malo porazgovara sa svojom stilisticom Monicom Rose...