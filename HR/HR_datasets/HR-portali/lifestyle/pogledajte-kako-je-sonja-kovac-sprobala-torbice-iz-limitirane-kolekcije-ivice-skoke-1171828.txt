Ivica Skoko, omiljeni dizajner brojnih Hrvatica koje biraju njegove haljine za crveni tepih, predstavio je limitiranu kolekciju torbica. Najdraži modni dodatak svake žene, s potpisom Ivice Skoke, prvo je isprobala poznata modna blogerica Sonja Kovač i tako najavila najveći proljetni hit za sve modne trendseterice. Priručna mini torbica, izrađena je od brušene kože, materijala koji je apsolutni hit već sezonama, a dolazi u nekoliko kombinacija boja. Savršena za putovanja i za držanje neophodnih sitnica, lako se kombinira uz ostale ključne odjevne predmete. Može se nositi na dvije strane, a ima i privjesak od ukrasnih resica u raznim bojama što ju čini upečatljivom i idealnom za nadolazeće toplije ljetne dane. Sonja Kovač svoj najdraži modni dodatak kombinirala je na nekoliko načina i pokazala kako biti chic i u šetnji gradom i u noćnom provodu.