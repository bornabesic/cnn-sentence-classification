Foto: Rex   GLUMICA se pojavila na crvenom tepihu Filmskog festivala u Cannesu u najodvažnijoj boji sezone. No, kao i svaki put dosad, Blake je dokazala da izgleda odlično baš u svemu što odjene, pa tako i u neonsko žutoj haljini od tila.  Odvažnu haljinu potpisuje poznata dizajnerska kuća Oscar de la Renta, a i mnogi drugi dizajneri najavili su vladavinu neonskih boja na ljeto. A Blake je sada i dokazala koliko dobro kričave nijanse laskaju preplanuloj puti.   Čak ni maleni "tehnički" problemi nisu uspjeli pokvariti cijeli dojam, a glumica je sve odradila sa stilom. Blake je žutu haljinu savršeno iskombinirala s tirkizno plavim naušnicama, koje su joj istaknule oči te neupadljivim zlatnim sandalama.  A outfit je upotpunila i kaputom u još jednoj jarkoj boji te je čak i u kombinaciji žute i ciklama ružičaste uspjela izgledati besprijekorno elegantno.