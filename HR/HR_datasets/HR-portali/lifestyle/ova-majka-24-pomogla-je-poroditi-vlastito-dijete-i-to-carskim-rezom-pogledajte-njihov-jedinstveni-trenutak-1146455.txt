Sarah Toyer (24) iz Australije prije nekoliko tjedana rodila je svoje četvrto dijete. Bio bi to uobičajen porod da majka nije pomogla pri dolasku djeteta na svijet i to za vrijeme carskog reza! – Kad sam otkrila da sam trudna odmah sam poželjela asistirati kod carskog reza. Razgovarala sam o tome s doktorima, kirurzima te primaljama, ali svi su mi rekli da sve ovisi o doktoru koji će biti u operacijskoj sali za vrijeme poroda – kaže. Napokon je došao i taj trenutak, nakon osam sati čekanja u bolnici, stiglo je vrijeme rođenja njezina sina. Doktorica je pristala na Sarinu ideju, a trudna majka svjedočila je timu medicinara koji je vadio njezino dijete iz maternice. U konačnici, 24-godišnjakinja sama je primila novorođenče te ga donijela na svijet.  – Bilo je ovo nešto najnevjerojatnije što sam ikada učinila. Savjetujem svima da ne odustaju od svojih želja vezanih za porod – kazala je.  Sarino ostalo troje djece razveselilo se novom članu obitelji, a majka se ovim jedinstvenim trenucima pohvalila na društvenoj mreži. >> Nije čudno što babicu iz Vinogradske pamte i majke koje su rodile prije 28 godina