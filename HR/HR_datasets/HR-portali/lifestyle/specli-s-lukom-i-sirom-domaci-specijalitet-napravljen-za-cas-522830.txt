Naribajte sir. Luk ogulite i narežite na tanke kolutiće. Brašno prosijte u zdjelu, dodajte vodu, jaja i 1/2 žličice soli te napravite čvršće tijesto. Prema potrebi dodajte još vode ili brašna. Pristavite vodu za kuhanje i posolite je. Tijesto podijelite na manje porcije koje jednu za drugom stavljajte na vlažnu dasku za rezanje, pa ga pomoću dugog noža režite i stružite u zavrelu vodu. Tjestenina je kuhana kad ispliva na površinu vode. Strugance vadite šupljikavom žlicom, ocijedite i čuvajte na toplom. Rastopite u većoj tavi maslac i popržite luk dok ne postane zlatnosmeđe boje. Špecle i sir stavljajte sloj po sloj, u dobro zagrijanu zdjelu, i obložite kolutićima luka. 