Foto: Instagram  SLAVNA Latino diva obožava skupocjene krpice i nakit, jer si ih lako može i priuštiti. Naravno, radi se o 47-godišnjoj Jennifer Lopez, koja je "nekad imala malo, a sada ima puno" pa si može priuštiti luksuzne modne komade, o kojima mi obične smrtnice možemo samo sanjati.   Upravo zato, itekako nas je iznenadilo kada smo saznale da zanimljive naušnice, koje je nosila na dvije slike na Instagramu, nisu dijamantne niti da koštaju tisuće i tisuće dolara, već nešto manje od 200 kuna, što u prijevodu znači da ih si možemo priuštiti i mi.   Radi se o decentnim, ali izgledom skupocjenim naušnicama, koje je diva dizajnirala u suradnji s kućom Kohl's, s kojom surađuje već 6 godina, a Instagram je iskoristila za dodatnu promociju kolekcije. Osim naušnica, pažnju je privukla i sexy svjetlucavom haljinom, koja je isticala njezine atribute te savršenim make-upom.   Čini se kako njezin novi dečko, markantni bejzbolaš Alex Rodriguez, odlično utječe na njezin izgled, jer Jennifer blista.