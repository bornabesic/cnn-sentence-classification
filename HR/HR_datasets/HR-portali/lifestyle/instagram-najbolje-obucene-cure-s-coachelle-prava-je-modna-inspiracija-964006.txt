Foto: Instagram  ROĐENA i odgajana u Južnoj Kaliforniji, ona je u srcu cura s plaže.  A posljednjih dana, upravo je kalifornijska dolina okupirana do posljednjeg mjesta, jer se baš tamo, na 40-ak stupnjeva Celzijevih, održava poznati glazbeni i umjetnički festival Coachella, koji okuplja brojne slavne dame, od manekenki, pjevačica, ali i modela te blogerica.  One tamo, osim što danonoćno tulumare, iskorištavaju i priliku kako bi prošetale svoje pažljivo izabrane modne kreacije, koje često diktiraju trendove za ostale svjetske festivale, koji nas očekuju ovoga ljeta, među ostalim, i u Hrvatskoj. Jedna među njima je i Rachel Rocky Barnes, model i blogerica, koja je svojim boho stilom, već odavno osvojila žene diljem svijeta, a uz to, ona ima i prelijepo lice i tijelo pa je cjelokupni dojam baš uvijek čista desetka, ako ste pobornica ovakvog stila. Kalifornijska ljepotica danas ima 31 godinu, a modelingom se počela baviti s 24, a svojedobno je osvojila i pažnju slavnog Justina Biebera, koji ju je odmah stavio u svoj spot za pjesmu "Boyfriend". Rachel samo na Instagramu ima 940 tisuće sljedbenika, a njezine kreacije obožavamo svakodnevno gledati te se inspirirati. Za vas smo pronašli najbolje, za koje vjerujemo kako će vam također poslužiti kao modna inspiracija u nadolazećim danima i mjesecima.