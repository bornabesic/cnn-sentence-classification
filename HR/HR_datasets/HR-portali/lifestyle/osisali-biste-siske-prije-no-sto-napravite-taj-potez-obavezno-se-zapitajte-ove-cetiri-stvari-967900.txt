Foto: Instagram  MODERNE frizure se mijenjaju iz sezone u sezonu i uključuju razne boje i oblike kose, ali šiške su vječni modni detalj koji je svaka žena poželjela iskušati barem jednom. Iako su nevjerojatno slatke, prije nego se odlučite sjesti pod škare, razmislite kako će vam stajati, hoćete li ih moći održavati, hoće li vam dosaditi...  1.	Imate li vremena za održavanje?  Šiške su lijepe, ali zahtjevne. Imajte na umu da ćete svako jutro potrošiti vrijeme da ih namjestite, a isto tako vaši će posjeti frizeru biti puno češći. Ako mislite da je to previše truda, radije odustanite od šiški jer bi vam se moglo dogoditi da svako jutro tražite ukosnice dok ponovo ne izrastu. 2.	Imate li neposlušne pramenove? Ako imate problema s tvrdoglavom kosom koja raste u čudnim smjerovima, niste sami, mnogo ljudi muči ista stvar. No, imajte na umu, ako odrežete šiške, ne vodeći računa o tome, moglo bi se dogoditi da vam vaša nova slatka frizura sa šiškama donese više frustracije nego zadovoljstva. 3.	Pokušajte s umjetnim šiškama Ovaj trend je popularan među holivudskim zvijezdama, ali zašto ne biste i vi pokušali. Čak i ako ne razmišljate o šiškama kao trajnijoj opciji, moglo bi biti zabavno vidjeti kako vam stoje. Možete ih nabaviti u trgovinama specijaliziranim za proizvode za njegu kose i frizerske opreme. 4.	Uložite u proizvod za održavanje Prije nego vas počne ljutiti činjenica da se šiške jako brzo maste, nabavite kvalitetan šampon za suho pranje koji će taj problem riješiti u trenu.