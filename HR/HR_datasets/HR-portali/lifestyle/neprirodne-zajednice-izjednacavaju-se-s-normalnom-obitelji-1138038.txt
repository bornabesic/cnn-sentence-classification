"Božić je očitovanje darovanosti Oca u Betlehemskom djetetu, koji vrednuje osobe i sve uloge, a naročito ulogu oca u obitelji. Božić nam predstavlja očinstvo kao izvor obitelji“, naglasio je nadbiskup. Podsjetio je da je ova godina posvećena ocu i očinstvu, a koja nas vodi prema 3. Nacionalnom susretu hrvatskih katoličkih obitelji, koji će se održati u Solinu 2018. godine, pod geslom: „Očinstvo i majčinstvo: dva lica roditeljskog poslanja“.  Nadbiskup Barišić rekao je da "mnogo toga danas ukazuje na odsutnost i izgubljenost oca u obitelji, pa i u društvu. Riječ 'otac', postala je skoro suvišna, prezirna, bilo da se radi o zemaljskom ili nebeskom Ocu". Ocijenio je da "ignoriranje nebeskog Oca ugrožava i oca u zemaljskoj obitelji" te dodao: "Otac je postao sporedan, suvišan, smatran zaprekom našoj slobodi. Govori se tako o 'kulturi i generaciji bez oca', koja postaje izgubljena generacija". Po njegovim riječima, na gubitak uloge oca utječe mentalitet koji se, kako smatra, "očituje u izjednačavanju neprirodnih zajednica s normalnom obitelji".   "Tako, obitelj može biti osiromašena u bogatstvu svoje različitosti te svedena na siromaštvo 'dvije mame' ili 'dva tate'. Osim toga, slučajevi rastave donose, donose pored oca, dvije mame ili uz mamu, dva tate, pa čak i više",  dodao je Barišić. U puno slučajeva današnji mentalitet ne pomaže biološkim roditeljima da postanu istinski otac i prava majka, rekao je. Otac ne smiju biti odsutan iz života svoje obitelji i života svoje djece Mons. Barišić kazao je kako na odsutnost oca u obitelji utječe i gospodarska kriza, gubitak radnog mjesta, malena ili nikakva primanja, podstanarstvo, te se gubi utjecaj na život djece, dolazi do nedostatka komunikacije u obitelji, prepuštamo se relativizmu. "U našem slučaju na odsutnost očeva utjecala je i ratna agresija, gdje su u obrani hrvatske Domovine toliki očevi dali život za našu slobodu", rekao je Barišić. Napomenuo  je da se uloga oca "ne može delegirati na leđa supruge-majke, koja  na svojim ramenima nosi najveći teret roditeljstva i obiteljskog života". "NIje dobro ni za osobu, ni za naše društvo, ako se 'generacija bez oca' feminizira", dodao je. Splitsko-makarski nadbiskup očevima je poručio da ne smije biti odsutan iz života svoje obitelji i života svoje djece. Svoju prisutnost u obitelji otac ne može zamijeniti ili nadomijestiti karijerom, ni bogatstvom ni medijskom popularošću, kazao je, dodavši  da djeca trebaju i "očinstvo koje svjedoči mušku ljudskost" i "zauzetost, da se ne prepadnu i ne klonu pred izazovima života". Nadbiskup Barišić istaknuo je kako je zajedništvo roditelja sa svojom djecom jedini način da "generacija bez identiteta" postane generacija jasnih i čvrstih osobnosti koje znaju zašto i kamo usmjeriti svoj život. "Neka riječ 'tata' i 'mama' koju uz radost Božića izgovaraju vaša djeca, još više osvijetle i prosvijetle poslanje koje vam je povjerio nebeski Otac: dar očinstva i majčinstva," zaključio je u propovijedi nadbiskup Barišić. >> Papa Franjo: Vrijeme je da oružje utihne zauvijek