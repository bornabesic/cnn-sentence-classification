Foto: Instagram   UPOZNAJTE mladoženjinog brata. Prošloga tjedna, srpska tenisačica Ana Ivanović, udala se za zaručnika Bastiana Schweinsteigera, nakon 2 godine ljubavi.  Tenisko-nogometni par, "sudbonosno da" izgovorio je u Veneciji, a mediji su danima pisali o raskošnoj vjenčanici i slavlju prelijepe Ane i njemačkog reprezentativca. No, ovih se dana počelo pisati o još jednom nogometašu, koji je bio među uzvanicima, i koji je privukao pažnju pripadnica ljepšeg spola, a radi se o mladoženjinom bratu, Tobiasu.  34-godišnji Tobias, koji je 3 godine stariji od Bastiana, prije nekoliko se godina prestao aktivno baviti nogometom, no još uvijek je u tom svijetu, a trenutno radi kao pomoćnik sportskog direktora juniorskog kluba Bayern Munchen.  Tobias se s "nogometnim umirovljenjem" povukao i iz javnog života, no vjenčanje brata nije mogao propustiti, naravno. Sudeći prema njegovom Instagram profilu, na kojem ga prati 118 tisuća obožavatelja, Tobias uživa u sportskom načinu životu, ali i onom obiteljskom, a s djevojkom Sarom u vezi je 14 godina. Par je nedavno dobio i sina Maksa Liama.  Prije mjesec dana, Tobias je posjetio i Zagreb, a nije odolio slikati selfie iznad tržnice Dolac.  Uz povučenog nogometaša, svih se ovih godina nije vezao niti jedan skandal, no 2006. godine dogodila mu se velika tragedija, kada je usmrtio 13-godišnju djevojčicu, koja je prelazila pješački prijelaz na crveno. Tobias je tada imao samo 24 godine, a nakon nekoliko mjeseci, sud ga je oslobodio krivnje.