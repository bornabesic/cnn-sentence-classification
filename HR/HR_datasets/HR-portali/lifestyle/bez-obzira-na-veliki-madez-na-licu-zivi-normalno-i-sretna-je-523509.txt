Madeži na licu, koji se službeno nazivaju kongenitalni melanocitni nevus se pojavljuju kod jednog od 20.000 novorođenčadi, a uzrokuje ih povećana pigmentacija ispod kože - dajući tom području tamniji izgled. Ona vjeruje da je njezin madež čini jedinstvenom i nikad je zbog toga neće biti sram, jer se zbog madeža ističe od svih ostalih. - Osjećam se ljepše i potpuno drugačije od svih ostalih jer imam nevus. Nije uobičajeno imati toliko veliki nevus koliki ja imam, i naravno da ljudi bulje u mene i da im se to ne sviđa, ali nije me briga. Dobivam različite komentare od ljudi - nekima se sviđa, nekima ne, nekima se gadi... - kaže Mariana, asistent stilista, za Daily Mail - Puno ljudi me pita za moj madež, neki misle da je u pitanju tetovaža ili šminka, ali nije mi problem objasniti im o čemu se radi. Ne uznemiravam se kad mi netko kaže da mu je to odvratno ili da mu se gadi, za mene je moj madež dio mojeg tijela, kao svi drugi dijelovi. Odlučila sam pamtiti pohvale, a ne uvrede - objašnjava Mendes. - Kad sam bila dijete majka me vodila liječniku na laserski tretman izbjeljivanja nevusa. Sve iz straha da me djeca na zlostavljaju. Ali, imala sam samo par tretmana i rezultati su skoro nikakvi. Danas mi je drago da smo prestale ići, jer sa više tretmana madež bi bio sve svjetliji - prisjeća se Mariana Bez obzira na majčine najbolje namjere, Mariana je danas sretna da nije nastavila tretmane i da nije išla na operacije. - Zahvalna sam što sam bila dovoljno odrasla i sigurna u to da ne želim da itko mijenja moj izgled - prisjeća se. Danas Mariana često pozira u želji da potakne i druge ljude s nevusima da prihvate činjenicu da su drugačiji od većine. Želi da ti ljudi budu sigurni u sebe i da se prihvate takvi kakvi jesu. - Nikad se neću sramiti svojeg nevusa i osjećam se sasvim dobro imajući ga na licu - zaključuje Mariana. 