Foto: Instagram  LIJEPA kćer američkog predsjednika Donalda Trumpa zapala je u nove probleme. I to upravo zbog svog oca. Naime, poznati američki lanac robnih kuća Nordstorm, objavio je kako će se Ivankina modna linija, koja je tamo od 2011. godine, prestati prodavati u njihovim trgovinama, jer su kupci ogorčeni politikom njezinog oca.   Kako su sami otkrili, Nordstorm je već mjesecima na udaru kritika i telefonskih poziva kupaca, koji su nezadovoljni činjenicom da se Ivankina kolekcija prodaje unutar tog lanca.   "Odluku smo donijeli na temelju prodaje spomenute kolekcije te smo tako odlučili kako ove godine njezinu kolekciju nećemo uvrstiti u svoju ponudu", otkrili su. Povlačenje kolekcije iz trgovina i sa web shopa je već započelo, no online putem se još mogu kupiti određeni komadi, koji su i na sniženju.   Nordstorm je inače dom čak 2000 robnih marki, a svake godine lanac smanjuje broj dobavljača za oko 10 posto.   "Nadamo se kako naš potez nije shvaćen kao zauzimanje političkog stava, jer nam to nije bio cilj", otkrila je tvrtka na Twitteru, nakon što se našla i pod paljbom Trumpovih obožavatelja.