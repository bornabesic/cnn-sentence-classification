Foto: Press Foto, Giphy  TV KANAL E! donosi još jednu sezonu reality showa o ženama i djevojkama američkih sportaša.  Ako volite "trash tv" i reality emisije koje obiluju glamurom, svađama i egzotičnim lokacijama, svakako pružite šansu 2. sezoni ove emisije.   Što se događa u novim epizodama?  Na scenu se vraćaju djevojke sportaša Nicole, Olivia i Natalie te supruge sportaša Autumn i Sasha koje misle da su na puno višoj razini od ostataka ekipe jer na ruci imaju prsten.  Bivša hrvačica, plavokosa Barbie, jedina djevojka iz serije s pravom karijerom, u novim epizodama sprema se za svadbu o kojoj je sanjala od malih nogu.   Uz klasične trzavice između žena i supruga, nove pomutnje donose Sofia, mlađa sestra zgodne Natalie, i manekenka Tia koja nije navikla biti u društvu žena koje se toliko svađaju.   Sve to podcrtano je atraktivnom modom, šminkom i ekstenzijama koje su uvijek na svom mjestu.  Ako želite pustiti mozak na pašu i osjetiti zahvalnost što se en nalazite u svijetu žena kojima je bogat suprug jedina važna stvar u životu - preporučujemo!