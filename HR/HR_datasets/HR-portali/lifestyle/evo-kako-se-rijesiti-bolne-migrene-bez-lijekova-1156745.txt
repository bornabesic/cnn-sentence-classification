Rijetko tko nije bar jednom u životu patio od migrene koja pogađa veliki postotak ljudi mlađe i srednje dobi, a najčešća je vrsta glavobolje i najčešće pogađa žene, a jedan od razloga su hormonalne promjene u organizmu u vrijeme mjesečnice, trudnoće, menopauze... Oni koji su se borili s njom znaju kako intenzivni mogu biti ti bolovi, a neki su kao posljedicu  migrene osjećali i mučninu i povraćanje.  Jedan od glavnih uzroka migrene je sjedilački način života, premalo kretanja i boravak u zagušljivim prostorima i gledanje u monitore i po nekoliko sati bez adekvatne zaštite. Dokazano je da sir, crveno vino, pivo, čokolada, kiseli kupus, kvasac, sojin umak, agrumi, crno grožđe i avokado utječu na nastanak glavobolje.  Ako se pojavljuju jednom tjedno ili češće, svakako se obratite svom liječniku.  Migrena može trajati i do tri dana, a kod mnogih osoba analgetici gotovo da i nemaju učinka. Postoje prirodni načini kako se možete riješiti bolne migrene.  Toplo/hladno Kako nagla promjena temperature može uzrokovati glavobolju, tako je može i zaustaviti. Nekima pomaže hladan tuš, nekima topla voda. Na vama je da isprobate što vam najviše odgovara i kada bol popušta.  Tama Ako patite od migrene, može vam pomoći ostati u tami neko vrijeme. Akupresura Ako pritišćete područje između obrva u trajanju 7- 10 sekundi, migrena bi mogla popustiti.  Pijte vodu Jedan od uzroka nastanka migrene može biti i dehidracija. Ako inače pijete malo vode, možda je upravo taj razlog uzrok vaših migrena. Kada nastupi, popijte dvije čaše vode. Ako je migrena uzrokovana dehidracijom, ovo bi trebalo relativno brzo otkloniti bol. Orgazam Ma koliko vam u tom trenutku seks može biti zadnja stvar na svijetu na koji biste pomislili, orgazam bi mogao biti rješenje probleme. Iako se mnoge žene "opravdavaju" glavoboljom kada žele izbjeći seks, upravo spolni odnos može otkloniti glavobolju zbog hormona sreće koji se otpuštaju tijekom odnosa. Kako migrenu uzrokuje poremećaj cirkulacije u mozgu, ovo bi mogao biti vaš najbolji izbor za liječenje migrene.  >>Ne trebaju vam lijekovi: 6 stvari koje orgazam uistinu može izliječiti