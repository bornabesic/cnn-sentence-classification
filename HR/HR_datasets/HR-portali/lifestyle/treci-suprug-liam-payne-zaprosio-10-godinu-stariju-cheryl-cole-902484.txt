Foto: Splash News, Instagram  NOVI prsten pokrenuo je glasine.  32-godišnja pjevačica Cheryl Cole i njezin 10 godina mlađi izabranik, One Directionovac Liam Payne navodno su se zaručili, a glasine su krenule nakon što su na njezinoj ruci zablistali veliki dijamanti.    Naime, Cheryl je za nekoliko dana rođendan, no od mlađahnog dečka već je dobila dva skupocjena prstena, jedan s crnim dijamantom i jedan s crvenim rubinom, za koje se šuška kako su više od rođendanskog poklona.    Podsjetimo, par se počeo viđati krajem 2015. godine, a prve glasine o ljubavi javile su se nekoliko mjeseci kasnije. U svibnju, par se prvi put prošetao zajedno crvenim tepihom, čime su potvrdili da misle ozbiljno, a navodno već i žive zajedno.    No, iako im razlika od 10 godina ne predstavlja problem, itekakav problem bi im mogao postati njezin bivši suprug Jean-Bernard Versini, koji je angažirao najbolje odvjetnike, kako bi se dokopao djela njezinog bogatstva.    Pjevačica i francuski biznismen u braku su izdržali 19 mjeseci, a navodno je ona bila ta koja je inicirala razvod. "Cheryl je bila ta koja je prva počela shvaćati da su vrlo različiti i da žive potpuno različite živote. Funkcionirali su kao prijatelji, no falilo je intimnosti", otkrio je izvor blizak paru. Obzirom da nisu potpisali predbračni ugovor, Jean bi mogao dobiti čak pola njezinog bogatstva, što je otprilike 100 milijuna funti.  Prethodno, lijepa Britanka bila je u braku s nogometašem Ashleyjem Coleom, koji ju je varao na sve strane.   Nadamo se kako to neće biti slučaj i s mlađahnim Liamom, kojeg obožavatelji na društvenim mrežama zadirkuju kako hoda "s bakom", ako su glasine o zarukama istinite.