Autorica popularnog bloga o roditeljstvu Jill Smokler šokirala je svojom objavom na Facebooku da se rastaje od supruga nakon što joj je priznao da je homoseksualac, piše Cosmopolitan.  Majka troje djece stare 9, 11 i 13 godina u braku s Jeffom je bila punih 17 godina. - Jučer smo Jeff i ja kazali našoj djeci da se rastajemo, nakon više od 17 godina braka i 23 godine zajedno. Također smo im rekli da je razlog za rastavu taj što je Jeff homoseksualac - napisala je Smokler. Mnogi pate zbog šutnje  Jeff je na svom Facebook profilu napisao da je četiri ili pet godina svjestan da je homoseksualac, a sa svojom seksualnom orijentacijom se borio desetljećima.  - Naravno, uvijek sam znao da sam drugačiji. No, kada upoznaš srodnu dušu u 18. godini i ona je žena, jednostavno je pomisliti: hvala Bogu, ne mogu biti homoseksualac - napisao je.  Jill je u televizijskoj emisiji u petak kazala da im je bilo teško tu vijest objaviti djeci, ali da su je primili vrlo zrelo. Jučer je na Facebooku napisala kako su odlučili javno podijeliti razlog razvoda jer znaju da mnogi drugi slični parovi pate jer se nalaze u istoj situaciji. - Ako naša priča pomogne samo jednoj osobi da shvati kako se nema čega sramiti, i da je istina bolja od života u laži, onda je vrijedilo - zaključila je Jill. >>Ricky Martin: Kada sam ugledao ovog glumca shvatio sam da sam gay >>Već nakon prvog susreta znali smo da to neće biti samo avantura 