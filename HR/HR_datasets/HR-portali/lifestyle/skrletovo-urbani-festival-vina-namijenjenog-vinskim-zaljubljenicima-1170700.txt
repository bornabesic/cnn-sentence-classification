Na inicijativu TZ Ivanić-Grad, grupa mladih entuzijasta (redom iskusnih stručnjaka u vinarstvu te gourmet događanjima), odlučili su pomoći Udruzi Škrlet u brandiranju Škrleta kao simbola Moslavine te su s tim ciljem osmislili event multidisciplinarni ŠkrletOVO, za kojeg vjeruju da će biti podjednako zanimljiv proizvođačima, struci, novinarima te posjetiteljima. Naime, hrvatsko vinsko gospodarstvo zadnjih je godina u padu zbog sve većeg uvoza stranih, jeftinih vina i zbog slabe promocije i plasmana domaćih vina kako na stranom tako i na domaćem tržištu. Maleni, samostalni proizvođači vina ne mogu se natjecati niti opstati u takvim tržišnim uvjetima, pogotovo uz velike vinske koncerne koji posljednjih godina dominiraju tržištem. Proizvođačka organizacija „Škrlet“ nastala je kako bi se mali poljoprivredni proizvođači, točnije vinari sa područja Moslavine mogli udružiti i sa zajedničkim snagama nastupiti na tržištu i ostati konkurentni. Trenutno organizacija broji 9 vinara : Trdenić, Mikša, Voštinić-Klasnić, Kezele, Miklaužić, Florijanović, Đozo, Jaram, Kašner. ŠkrletOVO se sastoji od: znanstveno-stručnog skupa, vođene degustacije te sljubljivanja hrane i vina – koji će se održati za odabrane uzvanike na kojima će se, u suradnji s raznim stručnjacima, Škrlet pokušati pozicionirati kao ravnopravnu hrvatsku sortu, te urbanog festivala vina namijenjenog vinskim zaljubljenicima - sadašnjim, ali i budućim ljubiteljima ove sorte. Detaljni program te opisi događanja koja pripremaju 20. svibnja 2017. : SLUŽBENI DIO 13.00 – 14.00 ŠKRLET – jučer, danas, sutra ZNANSTVENO-STRUČNI SKUP Moderatorica: Zvjezdana Marković (docentica Zavoda za vinogradarstvo i vinarstvo Agronomskog fakulteta) Sudionici: Ivana Puhelek, dr.sc. Krešimir Hren, dipl.ing.agr. Marko Miklaužić, vinar Na znanstveno-stručnom skupu će Zvjezdana Marković, docentica Zavoda za vinogradarstvo i vinarstvo Agronomskog fakulteta, s eminentnim stručnjacima raspraviti o ulozi i značaju sorte Škrlet za podregiju Moslavina i šire te najaviti neke buduće korake za njen bolji plasman i prepoznatljivost na hrvatskoj vinskoj sceni. 14.00 – 15.30 ŠKRLET – boje i okusi VOĐENA VINSKA DEGUSTACIJA Moderatorica: Lada Radin (Taste of Croatia) Tema 1: slijepo kušanje berbe 2016 – proglašenje najboljeg vina prema broju bodova Tema 2: različite stilistike Škrleta 15.30 – 16.00 ŠKRLET & lokalna gastronomija FOOD & WINE PAIRING Chef: Matija Fijala (restoran Garfield, Ivanić-Grad) VINSKI PARTY OTVOREN ZA JAVNOST 16.00 – 21.00 Vinski party posvećen Škrletu Vino: Udruga Škrlet – svaki vinar ima svoj izlagački stol Hrana: 2 izložbena stola s lokalnim suhomesnatim proizvodima DJ: Pez Live svirka: At Ease band Atmosfera: posjetitelji ćaskaju s vinarima u opuštenoj atmosferi i piju vina, druže se s prijateljima uz muziku... Ulaznica za posjetitelje: 50 kn = narukvica + 5 kupona za degustaciju po 1 dcl vina (dodatni kupon = 10 kn) Kaucija za čašu: 30 kn (vraća se po povratku čaše) Mjesto održavanja: prostor ispred Pučkog otvorenog učilišta Ivanić-Grad (u slučaju kiše sve se seli u unutarnji prostor) ŠKRLET HOUR – prva 2 sata se pije isključivo Škrlet, kasnije vinari nude još po 2 etikete Organizacijski tim ŠkrletOVO poziva sve ljubitelje vina da nalete u subotu na ŠkrletOVO i obilježe dan posvećen Škrletu. 100 let živili! 