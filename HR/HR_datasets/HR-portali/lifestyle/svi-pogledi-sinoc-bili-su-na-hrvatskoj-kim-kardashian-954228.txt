Foto: Luka Šangulin/Index. Instagram  JELENA se potrudila da svi pogledi budu baš na njoj. Na sinoćnjoj reviji modnog dvojca ELFS, jedna od uzvanica bila je i beauty i fashion blogerica Jelena Perić, koja je stigla dotjerana od glave do pete.  Zanosna crnka, koju često nazivaju i "hrvatskom Kim Kardashian", zasjala je u dugoj zlatnoj haljini spomenutog modnog dua, s dubokim prorezom, koju je iskombinirala na vrtoglavo visoke zlatne sandale.  Jeleni je društvo radila prijateljica Hana Hadžiavdagić, koja je zasjala u bijeloj haljinici na jedno rame, a cure su spremno pozirale fotografima, dok su ih pratili pogledi ostalih uzvanika.  Mladu Jelenu na Instagramu prati čak 975 tisuća korisnika, a dio njih donijele su joj i stalne usporedbe s najpoznatijom starletom na svijetu, Kim Kardashian pa su o atraktivnoj crnki pisali i strani mediji.   No, uz to, Jelena je prava beauty stručnjakinja, čiji tutorijali izazivaju veliku pozornost pa se čini kako ćemo o ovoj curi još itekako čuti.