Foto: Getty, Instagram  SLAVNA pjevačica ponovno je sretna u ljubavi. U srpnju prošle godine, pjevačica Lady Gaga raskinula je zaruke s glumcem Taylorom Kinneyjem, s kojim se počela viđati 2011. godine, nakon što je on bio glavna zvijezda njezinog spota "You And I".  Zgodni je glumac pred pjevačicu kleknuo na Valentinovo 2015. godine, s dijamantnim prstenom u obliku srca, a mediji su ih često proglašavali jednim od najslađih holivudskih parova. I sama Gaga je priznala kako nikada nije bila sretnija pa je prekid bio veliko iznenađenje.   Nakon toga, talentirana se pjevačica posvetila poslu, a u narednim mjesecima promijenila je i imidž ili stilista, jer nikada nije izgledala bolje.   Ovoga tjedna je i dokazala svoj zvjezdani status genijalnim nastupom na Super Bowl-u, kada se i počelo šuškati kako je u njezin život ušao novi muškarac.  Iako vijesti nisu službeno potvrđene, radi se o lovcu na talente, koji radi za jednu od najvećih takvih tvrtki na svijetu, 48-godišnjem Christianu Carinu, koji je od nje stariji čak 18 godina. Među njegovim klijentima su i Jennifer Lopez, Justin Bieber, Simon Cowell i Miley Cyrus. Duo se nije odvajao ni nekoliko dana kasnije, na reviji slavnog Tommyja Hilfigera, kada je Christian uhvaćen kako sjedi iza svoje drage, strpljivo čekajući da se ona poslika te čestita dizajneru na novoj kolekciji.  Uz to, šuška se kako je pored nje na reviji sjedila Christianova kćer Bella pa se čini kako je par u ljubavi već neko vrijeme. Christain je prije Gage ljubio glumicu i zvijezdu serije "Walking Dead", Lauren Cohan.  Sada je malo jasnije zašto slavna pjevačica toliko blista u posljednje vrijeme...