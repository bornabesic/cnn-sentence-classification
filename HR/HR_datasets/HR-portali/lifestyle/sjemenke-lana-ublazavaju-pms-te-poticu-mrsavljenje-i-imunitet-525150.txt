Iako se sjemenke u prehrani rijetko koriste, one su životna energija svake biljke, voća ili povrća koje jedemo i mogu biti izvrsna nadopuna prehrani jer sadrže visoki udio vitamina i minerala te tako povećavaju nutritivnu vrijednost obroka.  - To je vrlo korisno kod redukcijskih dijeta te kad nismo sigurni jedemo li zdravo i unosimo li sve potrebne nutritijente, na primjer kad moramo izbjegavati pojedine namirnice jer izazivaju probleme s probavom, nadutost i slično ili su nam zabranjene zbog medicinske dijete - kaže nutricionistica Mirna Trumbetaš.  Tako, dodaje, bučine sjemenke sadrže visok udio cinka koji smanjuje rizik od virusnih infekcija, poput prehlade i gripe, te poboljšava zdravlje prostate, a koristan je i za zdravlje kože, jajnika te rast kose. One mogu biti odlična zamjena za grickalice. - Lanene sjemenke ponašaju se poput estrogena u tijelu i zaustavljaju rast karcinoma povezanih s hormonima. Također, mogu olakšati simptome PMS-a te postmenopauzu jer pogodno djeluju na hormonalnu ravnotežu. No važno ih je držati u hladnjaku jer lako oksidiraju. Trebalo bi ih kupovati cijele pa samljeti netom prije obroka kako bi se sačuvala njihova vrijednost. One su odličan izvor omega-3 masnih kiselina, a zbog visokog udjela vlakana potiču i probavu, pa bi ih svi oni koji pate od zatvora obavezno trebali uvrstiti u prehranu - ističe naša sugovornica.  Žličica lanenih sjemenki u jogurtu ujutro ili svaku večer kroz nekoliko mjeseci može pomoći i kod najtvrdokornijih problema s probavom te pridonijeti zdravom metabolizmu, pa i mršavljenju. Lanene sjemenke prirodni su regulator razine kolesterola u krvi pa dobro djeluju i na kardiovaskularno zdravlje. Kao i mnoge druge sjemenke, možete ih koristiti u zobenoj kaši s voćem za doručak ili u voćnom smoothieju, a brašno od lanenih sjemenki odlična je zamjena za dio pšeničnog brašna kod pripreme kolača ili palačinki. Pogodno je i za ljude koji imaju problema s tolerancijom glutena jer ga ne sadrže.  Ulje lanenih sjemenki može se koristiti kao začin za salate, kuhanu rižu te povrće kuhano na pari. No nije pogodno za kuhanje ili prženje. Sjemenke sezama bogate su zdravim, mononezasićenim masnim kiselinama, koje pomažu u smanjenju razine lošeg kolesterola u krvi, pa su korisne i za kardiovaskularno zdravlje. No vrlo su bogate i selenom, mineralom koji pomaže funkcioniranju imunološkog sustava i funkcioniranje štitne žlijezde. Selen je koristan i za pravilno funkcioniranje spolnih žlijezda te proizvodnju spolnih hormona, pa utječe i na olakšavanje simptoma PMS-a. Te sjemenke podržavaju zdravlje kostiju, odnosno sprečavaju osteoporozu te pridonose zdravlju krvožilnog i dišnog sustava, pokazuju brojna istraživanja. Također, sezamove sjemenke bogate su aminokiselinom metionin, koja pridonosi čišćenju jetre od toksina i apsorpciji drugih aminokiselina u organizmu. Mogu se koristiti u pripremi kruha, peciva i keksa te za posipanje salata. Sezamovo ulje bogato je vitaminima A, E i B, proteinima i kalcijem te je prirodni antioksidans i može se koristiti u salatama. Sadrže mangan, fosfor, bakar, željezo, magnezij, cink, vitamin K i vitamine B-kompleksa te proteine. Djeluju kao antiksidans i imaju antimikrobno djelovanje, što je korisno za zdravlje crijeva. Potiču zdravlje prostate i bubrega te pomažu u regulaciji proizvodnje inzulina. Bogat je izvor prehrambenih vlakana, obiluje antioksidansima te sadrži bakar, željezo, kalcij, kalij, selen, mangan, cink i magnezij. Vitamini A, C i E djeluju sinergijski kao antioksidans, uz B-vitamine 1, 2, 3 i 6. Dobar je izvor proteina, sadrži sve esencijalne aminokiseline, pa je odlična za vegansku ili vegetarijansku prehranu. Lako se probavlja, sadrži vitamine A, B, C i E, te kalij, fosfor, mangan, željezo, cink, kalcij i magnezij. Sjemenke djeluju protuupalno i dobar su izvor energije. Velik su izvor biljnih proteina, svih važnih aminokiselina te jedan od najbogatijih izvora biljnih vlakana zbog kojeg su vrlo korisne za probavu. Podržavaju zdravlje kostiju, kognitivne funkcije i zdravlje mozga.  Sjemenke nara odličan su dodatak za gubitak kilograma i smanjenje krvnog tlaka. Dokazano je da djeluju na usporavanje simptoma Alzheimera i ostalih bolesti mozga te raka prostate i dojke jer su moćan antioksidans. Djeluju antibakterijski i protuupalno. Sjemenke gorušice obiluju selenom, mineralom koji je koristan za jačanje imuniteta te regulaciju spolnih hormona, pa su korisne za ublažavanje simptoma menopauze, poboljšanje kvalitete spavanja, ali i protiv astme te upala, kao što je reumatoidni artritis. Sadrži kalcij, magnezij, kalij, antioksidanse, vitamine B i C. Ayurvedski liječnici koriste sjemenke i ulje za smirivanje uma i napetosti te poboljšanje pamćenja i koncentracije. Djeluju i protiv grčeva te protuupalno, pomažu kod čišćenja infekcija prsnog koša te kod čišćenja sluzi kod infekcije bronhijalnog trakta.  Bogat je antioksidansima, sadrži vitamine A, C, E, cink i selen te kalij, kalcij, magnezij i mangan. Koristan je za zdravlje kostiju, očiju i krvni tlak. Također, djeluje pozitivno na kardiovaskularni sustav, no najčešće se koristi kao poticaj za probavu i zdravlje crijeva. Smanjuje nadutost. Dvije žlice sjemenki sadrže 10 grama proteina i 20 vrsta aminokiselina, što ih čini važnom hranom za vegetarijance i ljude koji ne vole meso. Sjeme sadrži vitamin B, niacin, tiamin i riboflavin, kao i esencijalne masne kiseline, omega-3 i 6. A kako iskoristiti sjemenke u kuhinji, pogledajte par ideja na linku Od zdravih žitarica napravite kolač, pizzu, zamjensku kavu...