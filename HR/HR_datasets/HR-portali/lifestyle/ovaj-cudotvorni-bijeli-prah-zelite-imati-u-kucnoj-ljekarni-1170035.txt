Ovaj bijeli prah ima vrlo široku primjenu i pravi je "grijeh" ne imati ga u svom kućanstvu. Osim za čišćenje raznih kućanskih površina, ali i odjeće kojoj će vratiti originalnu bjelinu, soda bikarbona spada u skupinu antacida i može pomoći u tretiranju raznih zdravstvenih problema. Pomoći će tako i kod izbjeljivanja zubi. Samo imajte na umu da ju ne smijete koristiti češće od jednom tjedno kako ne bi oštetili caklinu zuba.  Nadalje, soda bikarbona pomaže kod sunčevih opeklina te se svrbež i zatezanje kože može ublažiti za 10-15 minuta u kupki hladne vode s pola šalice sode bikarbone. Ipak samoliječenja uz pomoć ovog sastojka trebaju se suzdržati trudnice, dojilje i djece te pojedini kronični bolesnici.  Pomoći će i kod znojnih dlanova i stopala. U toplu vodu stavite dvije, tri žlice sode bikarbone i uronite ruke ili stopala na pola sata.  Sodu bikarbonu pomještajte s vodom i za čišćenje nakita, metalnog, srebrnog te za poliranje kromiranog. Riješit će vas i plijesni na zavjesama u tuš-kabini, dezinficirat će površine, poslužiti kao odčepljivač odvoda, uklonit će i mrlje od tinte i flomastera.  Očistite i masne rešetke roštilja, ovom otopinom možete čistiti i kristale i stakleno posuđe, dobit će poseban sjaj.  Ako je stavite na spužvu, možete učinkovito očistiti mikrovalnu i pećnicu, ukloniti masne mrlje s drvenog namještaja, očistiti i dezinficirati dasku za rezanje. Uklonite će i mrlje od kave i čaja s odjeće, ali i pesticide s povrća i voća.  