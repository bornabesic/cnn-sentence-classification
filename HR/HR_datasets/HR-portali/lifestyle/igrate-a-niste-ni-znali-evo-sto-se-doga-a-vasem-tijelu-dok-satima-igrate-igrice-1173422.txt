Igranje raznih video igrica posljednjih godina uzelo je maha. Neki provode sate, ali i dane prikovane za ekrane, ali bitno je održati umjerenost i u igranju video igrica. Baš kao i u svemu. Što sve može krenuti po zlu, ali i što je pozitivno po zdravlje kod igranja igrica?      Krvni ugrušci Stanje koje se naziva duboka venska tromboza može nastati zbog predugog sjedenja. Jedan britanski igrač video igrica umro je od krvnih ugrušaka vjerojatno nastalih trombozom nakon što je provodio i do 12 sati igrajući. U bolnici je završio i jedan novozelandski igrač nakon što je godišnji odmor proveo igrajući PlayStation, i to čak četiri puna dana. "Zaradio" je krvne ugruške zbog kojih mu je život bio u opasnosti. Problemi sa srcem Tridesetdvogodišnji muškarac u Hong Kongu pronađen je mrtav u internet kafiću nakon neprestanog, trodnevnog igranja, u siječnju 2015. godine, izvijestio je CNN. Muškarcu je otkazalo srce uslijed duže nepokretljivosti, hladnije temperature i opće iscrpljenosti organizma zbog nedovoljno sna.  Agresivno ponašanje Igranje nasilnih video igara može utjecati na povećanje agresivnih misli, agresivno ponašanje i osjećanje, pokazalo se u istraživanju Anderson i Bushman iz 2001. godine Do problema dolazi kada se igrači u mnogim video igrama nagrađuju za nasilne radnjete se suočavaju sa nasiljem svaki puta kada igraju takvu vrstu igre. Mnoge studije (Anderson i Dill, 2000; Gentile, Lynch & Walsh, 2004) ukazuju da nasilne video igre mogu biti povezane s agresivnim ponašanjem. Dobre strane igranja igrica No unatoč ponekad tragičnim posljedicama, video igre nisu posve negativna aktivnost. Osim što su zanimljiv način zabave, igranje može unaprijediti vještine kritičkog razmišljanja te koordinaciju na relaciji ruke-oči. Igranjem se može i osnažiti aktivnost mozga.