Foto: Instagram, X17/Guliver  NJU možemo zahvaliti jednom od najpoznatijih high-street brendova.  Prije nekoliko dana, poznata dizajnerica Victoria Beckham osvojila je naša srca običnom bijelom majicom s natpisom "Fashion stole my smile", kojom je na zabavan način objasnila zašto se gotovo nikada ne smije u javnosti. Njezina majica košta 115 eura pa to mnogim ženama i nije neka opcija.  Prije toga, tu je bila i majica s natpisom "We should all be feminists", slavne modne kuće Dior, a ovaj je natpis postao jedan od najpopularnijih ikad napisanih na majici, no ova ima još papreniju cijenu - 710 dolara.   Srećom, tu postoji Mango, koji je u novoj kolekciji također izbacio majicu sa zanimljivim natpisom, koji je odmah zaludio žene diljem svijeta, a radi se o bijeloj majici kratkih rukava, s ružičastim natpisom "Heart Breaker".   Majica košta oko 150 kuna pa si ju možemo priuštiti, a zaljubljenice u modu rado ju dijele na svojim Instagram profilima te nas inspiriraju kako ju nositi na zanimljiv način.     A osim što ju je lako kombinirati, natpis će biti glavna zvijezda baš svakog looka.