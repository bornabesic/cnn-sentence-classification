Foto: Topshop, Instagram  SJEĆATE se prozirnih "traperica" iz Topshopa, kojima smo se svi smijali?  Izgleda da nisu baš svima bile toliko smiješne, jer su ove plastične hlače od 680 kuna sada potpuno rasprodane.   No, to nije jedini čudni par hlača iz Topshopa koji je nestao s polica. I traperice s prozorčićima na koljenima također su se rasprodale brzinom svjetlosti, kao i još jedan nesvakidašnji par s prišivenom suknjom od tila.   A iza cijelog tog traper ludila stoji jedna žena koja je itekako svjesna da se svi rugaju ovim komadima iz Topshopa, jer joj je to bio i cilj. "Želimo raditi stvari o kojima će se pričati," otkrila je kreativna direktorica Topshopa Mo Raich u intervjuu za američki Elle. "To je zapravo jako pozitivna stvar. Debate i diskusije su uvijek pozitivne, jer zbog takvih stvari sve više ljudi počinje posjećivati našu stranicu. Volimo ljudima dati priliku da kupe nešto potpuno novo na ovom prezasićenom tržištu. Sigurni smo u sebe i krećemo se samo unaprijed sa stvarima za koje znamo da imaju svoje tržište." Riječ "pretjerano" ne postoji u rječniku dizajnerskog tima Topshopa, iako Raich ističe da neće ići dalje od prozirnih traperica. A evo i priča koje stoje iza svakog upitnog modela: Traperice s prozorčićima na koljenima  "Inspiraciju smo pronašli u rasparanim trapericama, odnosno u modelima koji doslovno imaju rupe, jer su postali jako popularni," ispričala je Raich i nastavila: "Zatim smo počeli razmišljati o tkanini kojom bismo prekrili rupe i netko je predložio vinil. Vinil je bio poprilično zastupljen na gotovo svim posljednjim modnim revijama i zvučao je kao dobra i osvježavajuća ideja za zakrpe." Prozirne "traperice"  "U ovom slučaju odlučili smo testirati uspjeh vinila i vidjeti koliko daleko možemo ići s ovom odvažnom tkaninom. Već smo prije imali nekoliko prozirnih komada, a svi su doživjeli uspjeh kod publike. Naši kupci su odvažni ljudi koji vole eksperimentirati, a mi im volimo za to davati materijala. Uostalom, ove hlače su izrađene u ograničenim količinama, pa su lako pronašle svoje tržište." Još jedan model kojem su se svi smijali, a doživio je veliki uspjeh, su traperice s našivenom suknjom, čiji izgled Raich opravdava postojećim 2 u 1 komadima koji se prodaju u Topshopu, poput džempera s ušivenom košuljom. "Suknje od tila ionako su jedan od vodećih trendova sezone, a naš se tim odlučio malo poigrati s kombinirajući ih s trapericama," ispričala je Raich, a ove traperice još uvijek su dostpune u online trgovini Topshopa.  topshop.com, 405 kn Izgleda da za sve postoji tržište, a na Instagramu smo pronašli nekoliko ponosnih vlasnica ovih hlača, da vidite kako izgledaju u stvarnom životu: