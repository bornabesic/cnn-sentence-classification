Foto: Instagram  U MODNOM se svijetu puno toga mijenja.  Tu prije svega mislimo na sve veću popularnost plus-size modela, ali i na još nešto, i to zahvaljujući francuskom izdanju prestižnog časopisa Vogue.   Naime, ono je uspjelo ući u povijest zahvaljujući prvoj naslovnici u čak 97 godina, koja je ugostila transrodnog modela.   Riječ je o brazilskoj manekenki Valentini Sampaio, koja je za oko glavnoj urednici Emmanuelle Alt , zapala još prošle godine, kada joj je njezina asistentica otkrila tko je ona.   No, navodno je Emmanuelle o takvoj naslovnici razmišljala i puno ranije, nego je saznala za Valentinu, no nakon što je vidjela njezine slike na društvenim mrežama, odlučila se da će tu čast imati upravo ona.   "Modeli poput Valentine mijenjaju lice mode i razbijaju predrasude", stoji ispod slike naslovnice, na službenom Instagram profilu časopisa.    "Valentina je apsolutno jednaka modelima poput Gisele, Darije, Edie i Anni. Sve više dizajnera na svoje revije dovodi transrodne osobe, simbole odbacivanja konformizma, ikone koje Vogue podržava i slavi", zaključila je glavna urednica.