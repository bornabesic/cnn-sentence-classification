Foto: Instagram  MOŽETE li zamisliti blagdansku i novogodišnju sezonu bez njega?  Naravno, radi se o šampanjcu, a odgovor je ne, apsolutno ne možemo. Čaša šampanjca obavezna je uz blagdanska druženja s obitelji i prijateljima, ali i u novogodišnjoj noći, kako biste nazdravili s dragim ljudima te im zaželjeli sve najbolje. Već vam je dobro poznata ljubav između šampanjca i jagoda, no želite li ove godine goste iznenaditi nešto posebnijim čašama, predlažemo da u njih stavite neke druge namirnice. Pokušajte s voćem poput kupina, borovnica ili malina, ali i listićima osvježavajuće mente, kao i lavandom, koja će i vizualno uljepšati čašu, zbog svoje prekrasne boje. Ukoliko pri ruci nemate mentu, Pinterest predlaže i bosiljak, koji ima vrlo intenzivan, no ugodan i osvježavajuć miris. Tu su i brusnice i limeta, koje će odlično ići zajedno, pa čak i latice ruže, koje moraju biti savršeno čiste, a ako vam baš ništa od ovoga ne zvuči primamljivo, i klasična čaša bit će sasvim dovoljna. Uživajte!