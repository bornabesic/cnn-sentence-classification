Foto: Getty  CHUCK Bass se vraća na male ekrane.  Zapravo se radi o glumcu Edu Westwicku, zvijezdi serije "Gossip Girl", koji se nakon poduže stanke odlučio vratiti na televiziju. Tako je 27-godišnji Ed prihvatio ulogu serijskog ubojice Kenta u nadolazećoj ABC-evoj seriji "L.A. Crime", smještenoj u 80-te godine prošlog stoljeća. Radi se o kriminalističkoj seriji, koja "istražuje seks, politiku i popularnu kulturu u značajnim razdobljima u povijesti Los Angelesa". Ed će u seriji napadati žene, koje su u L.A. stigle kako bi postale slavne. Njegova partnerica u zločinu bit će Betty, koju će utjeloviti glumica Erika Christensen, a prva sezona vrtjet će se oko dva policajca, koji tragaju za Kentom i Betty. Jedva čekamo vidjeti Eda u takvoj ulozi, potpuno drugačijoj nego ikad prije.