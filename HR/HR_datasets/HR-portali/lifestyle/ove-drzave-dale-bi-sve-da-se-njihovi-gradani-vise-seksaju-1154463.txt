Ne samo da se prakticiranjem seksa reduciraju stres i frustracije već je bitan i za održavanje ljudske rase. No, neke zemlje imaju problema s održavanjem populacije koja sve više stari. Kako bi se broj rođenih održao iznad broja umrlih, obitelji bi trebale imati dvoje ili više djece, a diljem svijeta postoje zemlje koje ne mogu dostići taj prosjek, piše Metro koji je nabrojao 10 zemalja koje 'mole' svoje građane da se seksaju u ime nacije. Danska Situacija je toliko loša (1,73 djece po obitelji) da državna putnička agencija Spies Rejser nudi trogodišnje zalihe za djecu ako par zatrudni tijekom ljetovanja kojeg su preko njih ugovorili. Pokrenuta je i kampanja 'Učini to za mamu' unutar koje se pokazuju spotovi kojima se ženama nabija osjećaj krivnje kako njihove majke ne bi bile uskraćene za unučad. Rusija Situacija u Rusiji je drugačija zbog nekoliko faktora. Alkoholizam i HIV su rasprostranjeni, žene ne rađaju a muškarci umiru mladi. Stanje je toliko loše da su još 2007. godine 12. rujan proglasili Danom začeća tijekom kojeg ljudi dobiju slobodan dan kako bi radili na svom potomstvu. Žene koje rode točno 9 mjeseci kasnije, 12. lipnja osvajaju hladnjak. Japan Katastrofalna situacija u Japanu najbolje se očitava iz ankete provedene 2011. godine u kojoj se čak 61% neoženjenih muškaraca i 49% žena starih između 18-34 godine ne nalazi u bilo kakvoj romantičnoj vezi. U nadi da će kod mladih osoba potaknuti želju za osnivanjem obitelji, znanstvenici su smislili Yotaro - dijete robot. Studenti Sveučilišta Tsukuba imaju teoriju kako bi mladi ljudi bili spremniji emocionalno se skrasiti ako bi se vidjeli kao potencijalne majke i očeve. Rumunjska U komunističko vrijeme bile su predviđene novčane kazne ako obitelji ne bi osiguravale buduće državne radnike. Parovi bez djece imali bi 20% poreza na dobit, a žene su bile prisiljene ići na ginekološke preglede kako bi se osiguralo da trudnoća ide svojim tijekom. Stopa nataliteta još uvijek je na dnu. Singapur Ovdje je najniža stopa nataliteta od samo 0,81 djece. Vlada ulaže puno napora u rješavanju ove krize pa tako troškove oko 1,6 milijardi dolara na različite programe koji potiču ljude da 'prione poslu'. U zemlji postoji i limit na iznajmljivanje soba s malim krevetima za jednu osobu. Vlada daje i novce za prvo dvoje djece (oko 4400 dolara) i 5900 dolara za treće i četvrto dijete. Južna Koreja Uredi svake treće srijede gase svjetla u 19 sati zbog Dana obitelji. Radnike se tako potiče da odu kući kako bi mogli raditi na potomstvu. Indija Iako opća populacija 'cvijeta', zajednica Parsi se smanjuje. To je dovelo do niza spornih oglasa koji potiču ljude da 'budu odgovorni i ne koriste kondome'. Druga je kampanja ismijavala muškarce koji žive s roditeljima s porukama poput: 'Nije li vrijeme da prekinete sa svojom majkom?'. Čini se da su te kampanje bile efektivne pa je tako broj Parsija od 2011. godine sa 61 tisuće skočio na 69 tisuća. Italija Iako ih se percipira kao strastvene ljubavnike istina je da im je stopa nataliteta ispod europskog prosjeka. Talijani su tako građane kampanjama počeli podsjećati kako vrijeme ne stoji ni za žene ni za muškarce. 'Ljepota ne poznaje dob, no plodnost poznaje' i 'Pokrenite se, ne čekajte rodu' neke su od poruka. Hong Kong Inspirirani Singapurom, pokušali su novčano stimulirati parove da imaju više djece, no taj plan nikada nije sasvim zaživio. Španjolska Dovoljno je reći da su angažirali posebnog povjerenika kako bi pokušali preokrenuti negativne trendove u natalitetu. >>Razbijamo jedan od najvećih seks-tabua današnjice: 7 zabluda o analnom seksu >> Španjolska dobila ministricu seksa >> Može li 'seks za jednu noć' voditi do vječne ljubavi? Odgovori muškaraca će vas iznenaditi 