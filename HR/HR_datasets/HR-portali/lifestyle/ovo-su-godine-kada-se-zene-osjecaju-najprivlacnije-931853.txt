Foto: DKNY  KOLIKO smo vam puta istaknule kako je samopouzdanje seksi?  A to je potvrdilo i jedno nedavno istraživanje, koje je zaključilo kako se tajna dobrog izgleda krije u samopouzdanju i stavu koji imamo. Isto je istraživanje tako otkrilo kako se pripadnice ljepšeg spola osjećaju najljepše i najpoželjnije u 31. godini života. Zašto baš tada? Odgovor je vrlo jednostavan. Kako smo starije, tako postajemo svjesnije svojih kvaliteta, što nam daje itekakvu prednost pred mlađim ženama, koje se češće osjećaju nesigurno. Također, s godinama razvijamo svoj osobni stil, bilo da se radi o modi ili ljepoti te se sve više izdvajamo iz mase. Drugim riječima, s godinama znamo što nam stoji i u čemu se osjećamo najugodnije, a to je na vrhuncu u kasnim dvadesetima, odnosno ranim tridesetima. Istraživanje je provedeno na nešto više od 2000 ispitanika, muškaraca i žena, a njih čak 70 posto otkrilo je kako je ključni faktor koji ženu čini privlačnom njezino samopouzdanje. 67 posto odlučilo se za ženin izgled, a 47 za stil. Zaključak je jednostavan: samopouzdanje, stav i sve ostalo što dolazi iznutra, važnije je od fizičkih karakteristika, odnosno vanjštine, a mi se apsolutno slažemo s tim!