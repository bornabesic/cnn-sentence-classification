Jeste li ikada pogledali svoje prijatelje u vezi i zapitali se kako su se uspjeli naći tako fizički slični? Niste jedini... Sad se pojavilo i znanstveno objašnjenje ovog fenomena. Istraživanje u kojem je sudjelovalo 879 bračnih parova iz tri generacije bijelaca koji potječu iz sjeverne, zapadne i južne Europe, a čiji su rezultati objavljeni u časopisu PLOS Genetics, pokazalo je da mnogi bračni parovi uistinu nalikuju jedno na drugo jer dijele isto porijeklo. Stručnjaci tvrde da su partneri bili povezani i prije no što su postali par. Osobe su za bračne partnere birale partnere s kojima su dijelili slične genske karakteristike, no ta se tendencija smanjivala iz generaciju u generaciju. Istraživači pretpostavljaju da je razlog tome što su nove generacije sklonije traženju ljubavi na novim mjestima, a zbog mogućnosti online upoznavanja biraju partnere koji njihovim roditeljima nisu dostupni. Ranije studije pokazale su da se sličnost među dugogodišnjim partnerima može objasniti i činjenicom da su emotivno slični pa ih iste stvari razdražuju i nasmijavaju te doživljavaju suptilne promjene na licu ili u obliku lica, piše Glamour.com.  