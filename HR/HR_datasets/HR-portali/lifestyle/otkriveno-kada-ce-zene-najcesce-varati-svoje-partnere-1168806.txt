Da ga žena prevari, svakom je muškarcu zastrašujuća pomisao, no sasvim je izgledna, pokazali su rezultati istraživanja. Portal za oženjene i udane Victoria Milan, na kojem pronalaze partnere za izvanbračne afere, iznosi podatak da se na toj platformi nalazi više od pet milijuna članova. Nedavno je proveo studiju među svojim korisnicima kako bi utvrdio kada žene počinju varati svoje partnere. Pregledom korisničkih podataka žena svih dobnih skupina iz zemalja širom svijeta, uspjeli su doznati kada žene započinju izvanbračnu vezu. Trideset posto registriranih članica iz Velike Britanije, a koje traže izvanbračnu aferu, imaju između 25 i 29 godina. Španjolke najčešće varaju u dobi između 40. i 44. godine. Žene iz Sjedinjenih Država najčešće će se upustiti u aferu u dobi od 35,5 godina. Najčešće je riječ o ženama koje su u braku u prosjeku 8,5 godina, a pokazalo se da će žene globalno najčešće početi varati kada su u braku 7 ili 8 godina, tvrdi osnivač portala za upoznavanje izvanbračnih partnera Sigurd Vedal. – Počinju varati iz različitih razloga. Vjerojatno im suprug ne pridaje dovoljno pažnje i poštovanja koje zaslužuju ili se izgubila kemija među njima iako se još uvijek vole, napominje. Ima i onih koji imaju brak otvorenog tipa, objašnjava, i u tom slušaju oba partnera imaju i druge partnere kako bi zadovoljili fizičke potrebe dok oboje i dalje osjećaju jaku emotivnu vezu jedno prema drugome.  