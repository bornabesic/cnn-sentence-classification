Nakon šest godina sirove veganske prehrane, Carly Fraser iz Kanade je primijetila da su joj oči promijenile boju. Prijatelji i poznanici počeli su je ispitivati kako joj je to uspjelo pa je odlučila svoje iskustvo podijelili sa svima. Prije nego sam se prije šest godina okrenula sirovoj veganskoj hrani, moje oči su bile tamno zelene sa smeđim pjegama. Sada su vrlo svjetle, sivkasto plave sa malo zelene te smeđim obrubom oko zjenica. Kako se to dogodilo? Zainteresirala sam se i odlučila saznati pa sam počela kopati dublje... Ovo sve će vjerojatno zvučati čudno ljudima koji čitaju ovaj članak.  Oči nisu samo prozor duše već su prozor i onoga što se događa unutar tijela. Boja, čistoća i jasnoća naših očiju izravan su odraz toga koliko je naše tijelo čisto iznutra. Dr. Robert Morse, specijalist za detoksikaciju, veliki iscjelitelj (ima 85 posto uspjeha u liječenju više od 250.000 pacijenata) i iridologist, napravio je niz videa o tome kako sirova prehrana zapravo može promijeniti boju očiju. Naime, iridologija je način utvrđivanja zdravstvenog stanja čovjeka na temelju boje, linija i mrlja u šarenici oka. Šarenica je kao mapa s oznakama po kojima je moguće otkriti u kakvom su stanju različiti organi u tijelu. Žučkasa boja oko zjenice je glavni pokazatelj koliko je toksično vaše tijelo - manje žučkastog znači i manju toksičnost - i obrnuto. Ako razmišljate o toksinima i o stvarima koje se svakodnevno konzumirate, to zapravo možete vidjeti u svojem tijelu kroz oči. Ja sam tijekom tinejdžerskih dana svakodnevno jela puno čipsa, slatkiša, pizze i druge brze hrane. Moja majka je uvijek kuhala, ali ta hrana je bila vrlo masna i nije sadržavala ono zdravo što je mojem tijelu trebalo. Imala sam velikih problema s probavom i patila sam od prekomjerne težine - u dobi od 8 do 15 godina. Prebacila sam se na sirovu, biljnu prehranu i probava mi se odmah poboljšala, a simptomi iritabilnog crijeva su posve nestali. Dodavanje više vlakana pročistilo je moje tijelo od otrova. Naučila sam kako kombinirati hranu i tako pomoći svojoj probavi. Osim toga, potpuno izbacivanje hrane životinjskog podrijetla bilo mi je najbolja odluka u životu. Nikad nisam imala toliko energije, nikada nisam toliko dobro spavala... Kada sam ozdravila svoje tijelo sirovom hranom, moje tamno zelene oči su postale puno svjetlije što je zapravo pokazatelj mojeg zdravlja. Ali, nije se samo njihova boja promijenila, tamne pjege na šarenici su nestale. Ono što sam vam mojom pričom željela poručiti je to da su naše oči direktan odraz našeg zdravlja. Nikad nisam mislila da je moguće postići to da im se boja promijeni, ali eto - dogodilo se. I ne samo da moje oči izgledaju sretnije, već sam i ja sretnija, osjećam se puno bolje nego prije, ispričala je za livelovefruit.com. 