Foto: Getty, REX   SINOĆ se u Los Angelesu održala dodjela MTV Movie & TV nagrada. A kako to obično biva, crvenim tepihom prošetale su brojne slavne dame iz svijeta šoubiznisa u razno-raznim kreacijama. Ono što smo imali priliku vidjeti sinoć, odgovara kategoriji "svašta", no jedna mlada dama posebno je blistala te je oduševila svojim modnim odabirom.  Radi se o 20-godišnjoj pjevačici i glumici Zendayji, koja se pojavila u dugoj, zelenoj haljini s dubokim dekolteom, na koju je iskombinirala elegantne, zlatne štikle na ubojito visoku petu. Osim kreacijom, smeđokosa ljepotica oduševila je izborom frizure, koja je podsjetila na Zlatno doba Hollywooda, a sinoć je na crvenom tepihu bila kako bi promovirala svoj novi film "Spider-Man: Homecoming".  Pažnju je privlačila i starleta Amber Rose, koja se riješila duge, smeđe perike te ponovno pokazala kratku, plavu kosu, po kojoj je poznata. Bivša djevojka repera Kanyea Westa, istaknula je svoje poznate obline u dvodijelnoj crvenoj kreaciji, sastavljenoj od crvene duge suknje i kratkog topića.  Bila je tu i manekenka i glumica Cara Delevingne, koja se odnedavno može pohvaliti obrijanom glavom, ali i "Slatka mala lažljivica" Shay Mitchell, koja je jučer poželjela biti tigrica.   Mlada britanska glumica Emma Watson bila je, kao i uvijek, decentna i elegantna, kao i njezina kolegica, "Superžena" Gal Gadot, a zasjala je u crnoj asimetričnoj haljini sa srebrnim šljokicama, dok je sve poznatija pjevačica Hailee Steinfeld blistala u zanimljivoj ljubičastoj haljinici sa zlatnim i srebrnim kristalnim motivima.     Manekenka Jourdan Dunn jedina se odlučila za svilene hlače s cvjetnim motivima, koje je iskombinirala na topić na jedno rame s raskošnim volanima, no kritičari su se složili kako bi kombinacija bila puno bolja, da se radilo o nwkim drugim bojama.  Glumica Taraji P. Henson također je inspiraciju za zlatnu, svjetlucavu haljinu otvorenih leđa pronašla u Zlatnom dobu Hollywooda, a posebno su nam zapale za oko prekrasne, zlatne štikle, u kojima bi nam sigurno bilo teško hodati, no poznato je kako za ljepotu ponekad treba i malo pretrpjeti.