Foto: REX  SLAVNI par razveo se prije 6 godina.  Radi se o poznatoj pjevačici Katy Perry i komičaru Russellu Brandu, čiji je brak bio sve samo ne idealan, a tome u prilog ide i činjenica kako se par rastao nakon svega 14 mjeseci braka.  Iako je poznata činjenica kako je Russell imao puno problema s alkoholom i drogama te kako je bio ovisnik o seksu, komičar je tek sad odbacio sve glasine da su se rastali zbog činjenice kako nije mogao držati "svoj ponos" u hlačama.    "Oboje smo puno radili u to vrijeme i nismo se stigli posvetiti jedno drugome onako kako smo trebali. Slava nam je presudila. Još uvijek mi je stalo do nje. Kad god je negdje vidim, sjetim se toga koliko smo bili bliski", otkrio je Russell, koji je trenutno zaručen s blogericom Laurom Gallacher, s kojom je prije 5 mjeseci dobio kćer Mabel. Kako sam tvrdi, očinstvo ga je u potpunosti promijenilo te na svijet sada gleda drugim očima.  Iako o svojoj bivšoj supruzi sada ima samo riječi hvale, to nije bio slučaj u prošlosti. Duo se nije štedio u medijima nakon razvoda pa ga je Katy tako nazvala kukavicom, zbog koje je pala u tešku depresiju nakon razvoda, dok je on nekoliko puta isticao kako ona vodi "plastičan i površan život".    Nakon njega, Katy je ljubila glumca Orlanda Blooma, s kojim je nedavno iznenada prekinula višemjesečnu vezu, iako se šuškalo kako ponovno planira stati pred oltar.