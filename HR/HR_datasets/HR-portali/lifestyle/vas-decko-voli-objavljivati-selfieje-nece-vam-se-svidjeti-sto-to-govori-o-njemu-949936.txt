Foto: Instagram  MOŽDA ste to već nagađali, ali i znanstvenici su to potvrdili - muškarci koji vole lupati selfieje su, najblaže rečeno - neobični. Muškarci koji koriste različite filtere na Instagramu kako bi svojim fotkama dodali "ono nešto" su najekstremniji slučajevi.  Studija provedena 2015. godine na Sveučilištu u Ohiju pokazala je da muškarci koji vole objavljivati selfieje na društvenim mrežama imaju veće šanse da ispoljavaju psihotično ponašanje. Ljudi koji pak još filterima uređuju svoje fotke pokazali su još više značajki antisocijalnog ponašanja, poput narcisoidnosti i opsesije svojim izgledom. Što to govori o mentalnom zdravlju brojnih poznatih osoba možemo samo nagađati.  Istraživanje je provedeno na 800 muškaraca u dobi između 18 i 40 godina, a osim što se istraživala njihova razina taštine, znanstvenike je zanimalo uređuju li fotke filterima i drugim alatima. Docent Jesse Fox, glavni autor studije, rekao je: "Nije iznenađujuće da su muškarci koji objavljuju selfieje i dulje ih vrijeme uređuju narcisoidni, no ovo je prvi put da je to neka studija potvrdila". "Zanimljivije je to što su oni postigli više rezultate kad je riječ o drugim antisocijalnim osobinama, psihotičnosti i samo-objektivizaciji. Većina ljudi misli da muškarci to ne rade, ali oni to rade", dodao je. "Psihopatiju pak karakterizira impulzivnost. Oni će se odmah fotkati i odmah će fotke objaviti. Žele se odmah vidjeti i neće gubiti vrijeme na uređivanje", zaključio je.