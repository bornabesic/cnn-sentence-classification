EVO što morate učiniti kako biste postali Indexova Kraljica maturalne večeri. Svake godine, tim Index Rougea u svibnju tradicionalno bira jednu sretnicu, koja će postati Indexova Kraljica maturalne večeri, i kojoj ćemo pomoći da na ovoj važnoj večeri zablista u punom sjaju. Tako smo i ove godine za jednu djevojku pripremili vrijedne poklone, koji uključuju sljedeće: 1. Lamarpe haljina O novom modnom brendu Lamarpe na domaćem tržištu pisali smo vam još u prosincu prošle godine. Vlasnice brenda dvije su mlade poduzetnice Petra i Maria, zaljubljenice u profinjenost, eleganciju i jednostavnost, čime odišu i njihove haljine. Pobjednica će tako zablistati u njihovoj haljini Alessia, koju će kasnije moći nositi i u raznim drugim prilikama, kada žele privući baš sve poglede.    2. Ogrlica BeadItOn Iva Horvat mlada je Koprivničanka, diplomirana magistrica informatike koja je svoju pravu ljubav pronašla u izradi unikatnog nakita pod nazivom "BeadItOn". "Kupac uvijek mora biti na prvom mjestu jer zadovoljni kupac je najbolja reklama", njezin je moto, a sigurne smo kako će Kraljicu oduševiti njezina raskošna, zlatna ogrlica, koja će dodatno podignuti elegantnu haljinu.  3. Make-up by Nabilah Harron Našu prekrasnu beauty kolumnisticu iz daleke Južnoafričke Republike, šminkericu Nabilah Harron, imali ste priliku upoznati prije 12 tjedana, kada je napisala svoju prvu kolumnu i snimila svoj prvi beauty tutorijal samo za naše čitateljice. Svakog ponedjeljka Nabilah vas uveseljava novim korisnim trikova, a u međuvremenu će savršeno našminkati i našu pobjednicu, po njezinoj želji.   4. Salon ljepote Marina U samom centru Zagreba, u Preradovićevoj 8, smjestio se novootvoreni salon ljepote "Marina", koji nudi frizerske i kozmetičke usluge visoke kvalitete, a našoj će pobjednici osigurati najljepšu frizuru ikad, po njezinoj želji.  5. BeautyBox Već smo vas upoznale s kutijicom ljepote i sreće, koja se zove BeautyBox te svaki mjesec dolazi na vašu kućnu adresu, prepuna korisnih i "must have" beauty proizvoda, ali i ponekim modnim. Ona može biti vaša za samo 99 kuna mjesečno ili za 83 kune, ako se na službenoj stranici pretplatite na 3 mjeseca, no za našu Kraljicu, ona će biti besplatna, prepuna proizvoda koji će ju još dodatno uljepšati, no nećemo vam otkriti što će se nalaziti u njoj. Neka to bude šećer na kraju. KAKO SE PRIJAVITI? 1. Lajkaj Instagram stranicu Index Rougea, ako već nisi. 2. Zatim objavi selfie fotografiju na svojoj stranici na Instagramu, ispod koje ćeš staviti hešteg #indexovakraljicamaturalne2017 i ukratko napisati zašto baš ti zaslužuješ biti naša pobjednica. Osim toga, trebaš nam napisati grad ili mjesto u kojem živiš te datum svoje maturalne večeri. 3. Tim Index Rougea pregledat će sve prijave te u petak, 26. svibnja 2017. godine u 12 sati, proglasiti pobjednicu na portalu. 4. Pobjednicu ćemo i kontaktirati putem Instagram inboxa, radi daljnjeg dogovora. PRAVILA SUDJELOVANJA: - Sudjelovanjem u natječaju odričete se svakog prava na žalbe - Administrator zadržava pravo uklanjanja svih prijavljenih fotografija koje su vulgarne, opscene, degutantne ili uvredljive. - Administrator zadržava pravo uklanjanja svih prijavljenih fotografija za koje se utvrdi da krše autorska prava. - Administrator zadržava pravo uklanjanja svih prijavljenih fotografija koje narušavaju ugled natječaja. - Prijava na natječaj podrazumijeva da ste pročitali pravila natječaja i prihvaćate sve uvjete natječaja. - Svi sudionici natječaja prihvaćaju pravila koja je odredio organizator. - Index zadržava pravo naknadne izmjene pravila. - Index.hr ne odgovara za kvalitetu poklona te ih dijeli onako kako ih dobije od partnera u natječaju - Mjesto preuzimanja i korištenja poklona je Zagreb.