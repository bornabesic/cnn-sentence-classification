Foto: Instagram  OSOBE koje imaju jednostavan i opušten pristup životu su svima drage i uživaju veliku popularnost. S njima nikad nema komplikacija, bespotrebnog kašnjenja ili velike drame, pa su rado viđeni u svakom društvu.  Ako se pitate smatraju li vas jednostavnom osobom , ovo su neke od osobina u kojima biste se mogli prepoznati.  1.	Dobro se slažete s većinom ljudi  Odgovara vam druženje s različitim tipovima ljudi i nerijetko imate nekoliko skupina prijatelja s različitim interesima. Slažete se gotovo sa svakim.  2.	Brzo ste spremni za izlazak  Spremanje za večernji izlazak ne zahtijeva puno više od svježeg dezodoransa i možda neke zanimljive ogrlice.  3.	Često posuđujete odjeću Bez problema iskombinirate majicu svog dečka s hlačama koje je vaša majka nosila dok je bila mlađa. U stanju ste dobro isfurati opušten stil jer , ruku na srce, niste se previše ni trudili. 4.	Njegujete minimalizam Vaša kupaonica nije prepuna proizvoda za uljepšavanje, niti vam je ormar zakrčen hrpom odjeće za izlaske. Imate sve što vam treba, a ne treba vam puno. 5.	Ne smeta vam malo prljavštine Nećete umrijeti ako se malo zaprljate. Festival s kampiranjem od tri dana bez tuša? Preživjet ćete uz pomoć vlažnih maramica, dezodoransa i vode za umivanje. 6.	Opušteno pravite planove Ne treba vam mnogo da se dobro provedete. U stvari, draže vam je popiti koju u baru nego se gurati dok pokušavate plesati u prepunom klubu. 7.	Ne sudjelujete u drami Jasno vam je da se nema smisla uzrujavati oko nepotrebnih stvari. 8.	Ne tražite vatromete  Svi imaju rođendane. U redu je da vaš rođendan ne traje tjedan dana tijekom kojeg ćete neprestano biti u centru pozornosti. 9.	Ne očekujete da vas dečko tretira kao princezu Od partnera očekujete da vam bude upravo to- partner, a ne netko tko će skakati na svaku vašu želju. 10.	Luksuzna i pretjerano otmjena mjesta smatrate pomalo smiješnima Najpoznatiji klub ili razvikani restoran vas neće osvojiti. Jednako ćete zadovoljno večer provesti uz film i pizzu. 11.	Nije sve u izgledu Život je toliko jednostavniji kad se ne brinete oko slomljenog nokta jer ih održavate kratkima, ne uzrujava vas ispucana kosa jer ju ne peglate svaki dan, nemate problema s bolnim stopalima jer vjerojatno ne nosite štikle.