Foto: Rex, FameFly  ŠUŠKA se, šuška.  Ako je vjerovati glasinama, holivudski zavodnik George Clooney i njegova supruga Amal uskoro će postati roditelji, a kako prenosi InTouch Weekly, već znaju da čekaju djevojčicu i dječaka. O tome se ne prestaje šuškati već danima, no 38-godišnja odvjetnica i 55-godišnji glumac, koji su se vjenčali 2014. godine, o svemu mudro šute.  No, prije 10 dana, bračni par pojavio se na premijeri filma "The White Helmets" u Londonu, a Amal je tom prilikom pokazala trbuščić u cvjetnoj haljini. Dva dana kasnije, na jednoj večeri u Švicarskoj dogodila se slična situacija. No, radi li se o višku kilograma, nakupljenih tijekom božićnih i novogodišnjih praznika ili trudnoći, još uvijek se ne zna sa sigurnošću.  "Oduševljeni su vijestima, no bili su jako iznenađeni, jer se radi o blizancima pa su malo prestrašeni. Oboje su htjeli jedno dijete, no činjenica da se radi o djevojčici i dječaku ih je oduševila", otkrio je nepoznati izvor. Kako god bilo, ovakve se tajne ionako ne mogu predugo čuvati...