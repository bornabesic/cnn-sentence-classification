Foto: Instagram   AUSTRALSKA reperica s američkom adresom, Iggy Azalea, znala je kako će u svom novom spotu za pjesmu "Mo Bounce" morati pokazati malo kože, pa je uoči njegovog snimanja promijenila prehranu, kako bi izgledala što bolje.  No, kilograme ipak nije izgubila zbog dijete, već su se oni jednostavno počeli otapati kada je krenula s uvježbavanjem "twerkanja", kako je otkrila za britanski tabloid The Sun.  A ako slučajno niste upućeni, radi se o energičnom treskanju stražnjicom, koje je popularizirala Miley Cyrus.     "Ispočetka nisam baš bila vješta u 'twerkanju' no onda sam krenula na tečajeve i imala sam super instruktora," priznala je pjevačica. "Ovaj provokativni ples puno je zahtjevniji nego što sam mislila i uspio je potpuno preoblikovati moje tijelo u vrlo kratkom roku." Naime, pjevačica tvrdi kako je u samo tjedan dana "twerkanjem" izgubila nevjerojatnih 6 kilograma. A s obzirom na to da ovakav ples zahtjeva i izrazitu fleksibilnost, priznaje i kako je svakodnevno vježbala jogu koja je, prema riječima njenog trenera, ključ dobrog "twerkanja".    No, prije nego se upustite u beskrajno "twerkanje" (jer se ljeto opasno približava), poslušajte i što o svemu tome ima za reći liječnik. "Ovako brzo gubljenje kilograma obično nema dugoročan učinak. U tako kratkom roku tijelo ne gubi masnoću, već samo višak vode, što se očituje na vagi, ali i ne baš na vašem izgledu," prokomentirao je za The Sun doktor Todd Sontag iz liječničkog udruženja Orlando Health.