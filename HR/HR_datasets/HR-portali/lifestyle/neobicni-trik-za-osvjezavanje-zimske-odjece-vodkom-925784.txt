Foto: Instagram  JESTE li dovoljno hrabri da ga isprobate?  Podignite ruku, ako vam je poznata situacija u kojoj vadite zimsku odjeću s dna ormara, no umjesto svježeg mirisa omiljenog džempera, osjećate onaj od ustajalosti. I nama je, no postoji vrlo zanimljiv trik, koji vam pomaže u pripremi vaše zimske odjeće za upotrebu, a zanimljiv je utoliko što vam je za njega potreban samo jedan neobičan sastojak - vodka. I ona najjeftinija poslužit će svrsi, a sve što trebate napraviti jest uliti ju u bocu za sprej. Pošpricajte odjeću, na udaljenosti od otprilike 15-ak centimetara, a zatim odjeću objesite na vješalicu ili stavite preko stalka, da se dobro osuši. Zašto ovo djeluje? Alkohol ubija sve bakterije, koje uzrokuju neugodan miris, a nakon što se odjeća posuši, neće ostati nikakav miris. Savjetujemo kako je ovaj trik najbolje koristiti na materijalima, kao što su vuna, pamuk i poliester, dok bi skupe tkanine, poput kože i svile ipak trebali odnijeti na kemijsko čišćenje.