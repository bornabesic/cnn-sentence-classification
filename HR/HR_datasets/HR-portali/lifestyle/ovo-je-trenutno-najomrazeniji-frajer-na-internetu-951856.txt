Foto: Screenshot Youtube  I TO je definitivno zaslužio.  Prije nekoliko dana, na društvenim se mrežama masovno počeo dijeliti video, koji je objavio "The Scene", pod nazivom "Why They Cheated: Two Exes Confront Each Other About Infidelity".  Ono što je uslijedilo, moglo bi se nazvati 7 minuta čistog emotivnog terora, koji je proživljavala djevojka, za koju se vjeruje da se zove Kourtney, koja se u videu obratila svom lažljivom bivšem dečku, kako bi saznala zašto ju je varao. Kourtney ga je jednom prilikom čak i zatekla u krevetu s drugom, nakon čega ju je on zamolio da ode u drugu sobu, a priznao je i kako ne zna točan broj, koliko ju je puta prevario, jer "jednostavno nije brojao". Unatoč njegovom bezosjećajnom nastupu, a ponekad čak i osmijehu, koji bi mu pobjegao, djevojka je bila vidno uznemirena, no mirna te mu ja na kraju čak objasnila kako mu ništa ne zamjera, jer ga smatra najboljim prijateljem. Nije dugo trebalo da internet počne reagirati na emotivni video, a logično, svi su stali na stranu tajanstvene ljepotice, dok vam ne moramo govoriti kako su korisnici reagirali na ovakvog "muškarca". Jedan od svakako najboljih komentara na Twitteru glasio je ovako: "Sada nikada neće naći curu, jer cijeli svijet zna da je varalica." Za to vrijeme, Kourtney se oglasila također na Twitteru, kako bi zahvalila na podršci te svima obznanila kako je sada u iskrenoj vezi te sretnija nego ikad prije. Čini se kako karma uvijek odradi svoje...