HTJELE vi to priznati ili ne, svaka žena sanja svog "princa na bijelom konju". Bilo da tek započinjete ljubavnu vezu ili već slavite 10. godišnjicu, sigurno ste se bar jednom zapitale :  Je li on onaj pravi? Ponekad je odgovor na to pitanje toliko očit, da već na prvu sa sigurnošću možete znati kako ste pronašle svoju srodnu dušu, no u nekim slučajevima potrebno je dodatno uvjeravanje. A spadate li u ovu drugu skupinu, ova četiri znaka napokon će vam potvrditi da je upravo on "onaj pravi": 1. Pažljiv je Male, romantične geste nešto su što vam priređuje na dnevnoj bazi, a kad god ste bolesni ili se osjećate loše, on je spreman napraviti što god treba samo kako bi vas oraspoložio i bar malo vam uljepšao dan? Ovi učestali znakovi pažnje dokaz su da mu je stalo do toga da ste sretna dok ste s njim te da vas neće iznevjeriti čak ni u najtežim trenucima u vašem životu. 2. Nježan je Grli vas prije spavanja, uvijek vas otpraća i dočekuje s poljupcem, a u kad god ste u šetnji uvijek vas drži za ruku? Parovi koji su skloniji fizičkim gestama češće su puno sretniji u vezi od onih koji izbjegavaju kontakt. A kada vam netko na dnevnoj bazi iskazuje nježnost to povoljno utječe i na vaše mentalno zdravlje. 3. "Dobro" se svađate Način na koji komunicirate za vrijeme svađe može biti i ključan znak o vašem statusu u ljubavnoj vezi. Čak ni učestalost svađanja nije toliko bitna, kao način na koji svoje konflikte rješavate. U zdravoj vezi, svaki partner prvo će poslušati argumente drugog, a zatim ih uvažiti i iznijeti svoje mišljenje, osjećaje i viđenje nekog događaja. Naravno, to ne znači da biste trebali odustati od veze, ako vam na komunikacijskom polju ne cvatu ruže.  To je zapravo i jedan od najmanjih ljubavnih problema koji vas može zateći, jer ga je zaista lako riješiti terapijom za parove ili jednostavno, jednim iskrenim i podrobnim razgovorom s partnerom. 4. Dijeli vaše vrijednosti i ciljeve I dok je sasvim normalno imati drugačije interese od svog partnera, vaši dugoročni ciljevi ipak bi se trebali preklapati. Razlike su uvijek dobre i prihvatljive, ali ne i kad su u pitanju neke velike životne odluke, poput osnivanja obitelji ili stupanja u brak. A ako se vaše životne vrijednosti i dugoročne ambicije međusobno preklapaju, onda možete odahnuti, jer to je još jedan znak da ste pronašle svog princa.