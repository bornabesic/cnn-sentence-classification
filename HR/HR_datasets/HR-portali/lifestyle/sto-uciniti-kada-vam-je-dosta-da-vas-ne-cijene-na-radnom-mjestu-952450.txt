Foto: Instagram  SMATRATE li da se vaš rad i trud ne cijene dovoljno?  Bilo da vam takav stres stvaraju nadređeni, bilo kolege... Ako ne krenete u rješavanje tog problema, budite sigurni kako nećete ostati pošteđeni ogorčenosti na duge staze. Iako takvi negativni osjećaji nisu u potpunosti vaša krivica, to ne znači da ne možete učiniti ništa po tom pitanju. Ovo je samo nekoliko poteza koje možete povući, u nadi za bolje sutra. 1. Potvrdite svoj rad Ne bojte se govoriti tijekom sastanaka, iznositi ideje te stavljati svoje ime na projekte. Ako smatrate da vas netko ignorira, ne odustajte, već mu ukažite na svoj doprinos. Bitno je da se istaknete, no pritom pazite da ne umanjujete važnost ostalih ili ih gazite. Jamčiti za sebe možete i bez toga. 2. Razlikujte se od drugih Počnite jasno razlikovati sebe od svojih kolega i dokažite da je ono što nudite jedinstveno, iako se i dalje lako možete uklopiti u tim. Shvatite to kao izgradnju svog osobnog branda. 3. Radite stvari u kojima doista uživate Znamo da može biti itekako obeshrabrujuće, ako se vaš rad ne priznaje onako kako bi trebao, no razmislite o sljedećem: radite li ovo za pohvale ili zato što to zaista volite? Odgovor na to pitanje, stavit će neke stvari u perspektivu. 4. Poštujte druge Budite početak pozitivnih promjena. Kada vaš kolega napravi dobar posao, pohvalite ga. Kada mu treba pomoć, pomognite mu. Duh vrednovanja drugih je prilično zarazan pa potaknite suradnju i uvažavanje u svom poslovnom okruženju, ne samo radi svog tima, već i radi sebe.  5. Razgovarajte s nadređenima Iako to možda čitavo vrijeme izbjegavate, ponekad ovu stavku jednostavno ne možete izbjeći. Ako ni to ne uspije, dobro razmislite o tome koliko vas fizički i emocionalno razdire takav stres. Možda je krajnje vrijeme da krenete dalje.