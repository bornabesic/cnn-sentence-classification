Foto: Getty, Instagram  OČITO je kako trik pali.  Gigi Hadid jedna je od najtraženijih svjetskih manekenki, a ove je godine po drugi put nosila i prestižnu Victoria's Secret reviju u Parizu.  Poznato je kako tu reviju mogu nositi samo žene u nevjerojatnoj fizičkoj formi pa nam je itekako drago da je Gigi sa ženama diljem svijeta odlučila podijeliti jednostavni trik kako održava svoju liniju, i to kada je doma.   Kako je nedavno otkrila, tjednima prije showa, svu pažnju usmjerila je na izgradnju mišića na "pravim mjestima", a pritom je mislila i na stražnjicu. Tako je otkrila kako ju je podizala u kuhinji, uz pomoć sljedećeg trika.  "U svoju sam kuhinju stavila ljepljivi papirić, i kad god sam prošla pored njega, morala sam napraviti 15 čučnjeva, koje inače mrzim, jer su teški i moraš ih napraviti puno, kako bi postigao rezultate", otkrila je lijepa plavuša.   Iako naravno to nije jedini način na koji je Gigi postigla takvu zavidnu liniju, moramo priznati da je odličan, jer svi volimo provoditi vrijeme u kuhinji, nakon napornog radnog dana. Odličan, ako papirić stavite na mjesto koje je dovoljno "prometno".  A ove čučnjeve tako možete raditi i kada si natočite tu zasluženu čašu vina, jer ćete ju popiti s manjom grižnjom savjesti.