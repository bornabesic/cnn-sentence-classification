Ako ste aktivni na društvenim mrežama, onda ste sigurno primijetili fotografije pečenih jaja kakva dosad niste tako često viđali. Svima su poznata jaja na oko, kajgana, kuhana jaja, poširana, no jeste li probali jaja u oblacima? Taj je recept zaludio internet i svi ih žele kušati. Osim što su ukusna, izgledaju odlično, a nije ih teško napraviti pa su time još privlačnija. A ako i vi želite uživati u ovakvim jajima, evo recepta: Potrebno je odvojiti žumanjak od bjelanjka. Bjelanjak tucite dok ne postane pjenast te dodajte u njega jednu žlicu parmezana. Rasporedite bjelanjak na masni papir, napravite udubljenje u koje ćete staviti žumanjak i pecite jaja 5 do 7 minuta, ovisi kako volite. Dobar tek!  