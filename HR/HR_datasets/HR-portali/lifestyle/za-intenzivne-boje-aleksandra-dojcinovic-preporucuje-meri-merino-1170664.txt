Dizajnerica Aleksandra Dojčinović svojim modnim brandom Lei Lou napravila je izniman uspjeh i postala renomirano ime na modnoj sceni. Na spektakularnoj modnoj reviji predstavila je novu kolekciju za nadolazeću jesen i zimu. Kroz modno putovanje vlakom od Zapadnog do Glavnog kolodvora u Zagrebu, kreativna i uspješna dizajnerica ispričala je dojmljivu priču u kojoj je povezala omiljene zagrebačke lokacije te prezentirala zanimljive i inovativne odjevne komade koje svaka moderna, urbana i uspješna žena mora imati u ormaru. Nakon revije, prvi put je predstavljena i nova suradnja s tvrtkom Labud, jednim od partnera revije. Za intenzivne boje Alex Dojčinović preporučuje novi Meri Merino Colour Limited Edition u čijem kreiranju je i sudjelovala i odabrala njegov novi miris New Horizon. Limitirano izdanje Meri Merina ima i novo „modno“ izdanje pakiranja za koje je korišten divan uzorak jedne od haljina Alex Dojčinović, koja ističe kako su boje uvijek u modi, a uz Meri Merino su savršeno postojane. „Počašćena sam ovom suradnjom iz više razloga. Prvi je svakako što je Labud poput Lei Lou hrvatski brand, ali i zato što se savršeno nadopunjujemo. Naime, moje se haljine mogu prati kod kuće, za što svakako preporučujem Meri Merino New Horizon Limited Edition tekući deterdžent, koji sam osmislila zajedno s Labudovim stručnim timom. Osim što savršeno miriše, napravljen je i tako da čuva boje omiljenih Lei Lou haljina.“ – izjavila je Alex Dojčinović. New Horizon limitrana je edicija tekućeg deterdženta s omekšivačem koji je idealan i za strojno i za ručno pranje šarene odjeće i fiksira boje i njihovu postojanost. Kaptol Boutique Cinema bio je mjesto modnog druženja nakon revije za istaknute uzvanike koji su na poklon dobili i novi Meri Merino uz bandanu koju je kreirala Alex i odličan je modni dodatak nosiv na više načina. Brojni poznati uzvanici pogledali su reviju i uživali u ugodnom druženju poslije. „Aleksandra Dojčinović je uspješna, ambiciozna i talentirana hrvatska modna kreatorica i brand. Meri Merino je također poznati hrvatski brand s dugom tradicijom i dokazanom kvalitetom tako da je naša suradnja prirodna sinergija. S Aleksandrom smo razvili proizvod s mirisom po njenom izboru i nazivom New Horizon, koji nas vodi na putovanje slično onom kroz koje nas je provela Alex s novom kolekcijom.“ – izjavila je Voditeljica marketinga tvrtke Labud, Milica Damjanović. Tvrtka Labud konstantno predstavlja novitete, a Meri Merino Colour Limited Edition, s mirisom New Horizon, možete već sada pronaći na policama do isteka zaliha budući da je riječ o posebnom limitranom izdanju branda prepoznatljive kvalitete. 