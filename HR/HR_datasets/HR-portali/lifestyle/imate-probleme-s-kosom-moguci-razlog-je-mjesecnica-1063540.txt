Ako ste primijetile da u vrijeme mjesečnice imate probleme s kosom, niste same. Kako prenosi Women's Health, korisnice aplikacije Clue, koja pomaže u detaljnjom praćenju menstrualnog ciklusa, kažu da im kosa oko tjedan dana prije mjesečnice počinje izgledati masno i beživotno. I znanstvene činjenice govore u korist tome. U tjednu uoči onog dana u mjesecu podižu se razine progesterona, hormona koji potiče proizvodnju sebuma, što znači da vaša koža izlučuje više masti. To povećava i masnoću tjemena. Kad krene krvarenje, razine progesterona i estrogena padaju, a relativne razine testosterona su na vrhuncu. I potonji hormon potiče proizvodnju sebuma, pa neke žene i tada osjećanju masnoću kože. Ako i inače imate masnu kosu, dodatna masnoća može biti prava gnjavaža. U tim danima preporučuje se dvostruko šamponiranje ovlažujućim šamponom kako bi se uklonio višak masnoće. Ako nemate vremena ili ne želite prati kosu dvaput, možete upotrijebiti suhi šampon ili dječji puder kako biste osvježili kosu. >> Botoks pomaže kod migrene, bruksizma, pojačanog znojenja...