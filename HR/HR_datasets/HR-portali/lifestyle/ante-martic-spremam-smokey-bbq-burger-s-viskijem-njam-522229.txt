Na festivalu ću spremati jedan od svojih autorskih burgera, smokey BBQ burger s domaćim BBQ sosom začinjenim Jack Daniel's whiskeyem, smislit ćemo i neke priloge, ali ono što je najvažnije su dobro meso i dobro pecivo, te naravno, umak! Cijela Hrvatska, a naročito Zagreb, eksplodirali su u kulinarskom i pivarskom smislu. Sve je teže prevariti nas lošom hranom dobrog PR-a ili jeftinoćom i velikim porcijama loše hrane. Ovakvi festivali i njihova velika posjećenost dokaz su da se trud kulinara, foodieja i pivskih afficionada širom lijepe naše isplatio. Rezultat je hiperprodukcija, ali i drastičan porast u kvaliteti hrane s jedne, a i u poznavanju hrane od strane jelaca, s druge strane. Hrvatska bi, kao turistička zemlja smještena u vrlo zanimljivom kulinarskom podneblju, trebala biti meka i hub hrane u regiji i Europi. Dugujemo to sebi, ali i turistima koji nezaustavljivo hrle k nama. Neka ih iznenadi i hrana, a ne samo more, sunce i zelenilo. U trenutku kad su počele prijave za Masterchef, bio sam u jednom malo mirnijem razdoblju svoga života i imao sam vremena, a kuhanje je moja stara ljubav pa sam si rekao, „Zašto ne?“. Ispunio sam obrazac i tako je sve krenulo. Prije Masterchefa sam radio mnogo toga, po zanimanju sam pravnik i magistar ljudskih prava i radio sam u struci veći dio života, u Europskom forumu mladih u Bruxellesu 4 godine, u Vladinom uredu za udruge, Ministarstvu socijalne politike i mladih, Udruzi općina u RH, te sada i trenutno u Udruzi za promicanje kvalitetnog obrazovanja za mlade s invaliditetom „ZAMISLI“. Osim sveg navedenog, bavim se i kuhanjem. Nakon Završetka showa imao sam mnoštvo ponuda za kuhanje u restoranima, neke sam i prihvatio i išlo je izvanredno. Restoran u kojem sam osmislio i spremao hranu bio je proglašen jednim od 5 najboljih novih restorana u Zagrebu u 2015. Kako sam nemiran duh i volim raditi više stvari odjednom, shvatio sam još negdje na prijelazu 2015 – 2016. godine da mi se više sviđa povremeno kuhanje i kreativnost u osmišljavanju menija, pa sam odlučio nuditi svoje usluge gastro konzultanta...isprva sam pomogao nekim prijateljima, a sad se već bavim time za ozbiljno. To je posao koji mogu raditi paralelno sa svojim dnevnim poslom a omogućuje mi da ostanem u dodiru sa svojom velikom ljubavi, kuhinjom. Neću lagati, obožavam meso s grilla. Jedno od najfinijih mesa s grilla koje sam jeo je bila kozletina na roštilju koju sam jeo kod Senegalaca u Bruxellesu...bila je služena s puno luka i nekim umakom na bazi soja sosa....čisti užitak. Nisu mi strane ni domaće ili europske stvari. Veliki sam ljubitelj govedine i junetine pa biram rumpsteak i to medium to rare, a strašno volim i spare ribs dimljene i prekrivene nekim suhim rubom. Burgeri su mi strast i veliko veselje, način na koji doživljavaju svoj povratak u najboljem svjetlu me naprosto fascinira. Veselim se i sam ugraditi malo kreacije u taj povratak. Vjerovali ili ne, volim i peći i jesti piletinu na žaru. Piletina je mnogima dosadno meso. Međutim, ako joj se pristupi smjelo i hrabro, piletina je sjajno meso za svaki roštilj. Bez „avijacije“ ne bi trebalo biti roštilja. Ja volim tamno meso, i nema lošeg dijela, samo volim na njoj neko odlično maslinovo ulje, dobar friško mljeveni papar, sol, svježi timijan ili ružmarin, i puno, puno limunovog soka...batke razrezati, a zabatke otkostiti, hrskavo izvana, sočno i ukusno iznutra... SJAJNO! Zahvaljujemo Anti kojeg kao i još pregršt sjajnih hrvatskih kuhara možete uživo vidjeti na cooking showu Chill&Grill! Ulaz na festival bit će besplatan, a Zagreb Chill&Gril powered by Coca-Cola traje od petka 28. travnja do 1. svibnja (od subote do ponedjeljka traje od 12 do 23 sata).  Organizatori projekta su 24sata i Gastro.hr, a partneri Grad Zagreb, PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum i mnogi drugi...  Sve detalje potražite na službenoj stranici Zagreb Chill&Grill powered by Coca-Cola, facebooku i Gastro.hr.  