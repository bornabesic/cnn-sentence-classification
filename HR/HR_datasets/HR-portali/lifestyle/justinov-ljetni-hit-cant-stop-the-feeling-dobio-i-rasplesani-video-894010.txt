Foto: Screenshot Youtube  JUSTIN Timberlake vratio se na posao.  Prije nešto manje od dva tjedna, slavni pjevač Justin Timberlake iznenadio je novom pjesmom "Can't Stop The Feeling", koja će se naći na soundtracku nadolazećeg kino hita "Trolls".  A sada je Justin objavio i spot za spomenutu pjesmu, za koju je već potpuno jasno kako će biti jedan od glavnih hitova ovoga ljeta.  Justin se u spotu rasplesao u potpuno bijeloj kombinaciji, no video uključuje i brojne druge ljude, koji na raznim mjestima i u raznim prigodama plešu na zarazne taktove.  U jednom od kadrova, Justim pleše i u trgovini, a ovo nije prvi put da to radi u nekom od svojih spotova. Naime, ako se nakratko vratimo u 2008. godinu, kada je snimio veliki hit "4 Minutes", sa slavnom Madonnom, i u tom spotu se našao u identičnoj situaciji.  No, njegovi pokreti sada su nešto umjereniji, jer ipak je prošlo 8 godina otad, a i Justin je u međuvremenu postao suprug i tata, što mu zasigurno crpi energiju.  Ali, jedno moramo priznati, još uvijek ima "ono nešto".