Koncertna dvorana Vatroslav Lisinski u ponedjeljak, 8. svibnja, vrvjet će ljepoticama iz metropole. Naime, tog dana, pod pokroviteljstvom grada Zagreba i gradonačelnika Milana Bandića, održat će se već tradicionalni i svima dobro poznati izbor „Kraljica Zagreba“, na kojem će se kandidatkinje pokazati u najboljem izdanju i zasjati ispred stručnog žirija te mnogobrojne publike. Pobjednica izbora „Kraljica Zagreba“ natjecat će se za vodeću titulu Kraljice Hrvatske u hotelu Lone u Rovinju na finalnom izboru jednog od najstarijih izbora ljepote te prvog i jedinog za kojeg je najpoznatija vinarija u Hrvatskoj, „Iločki podrumi“, proizvela vino i pjenušac pod nazivom „Kraljica Hrvatske“. Osim spomenutih vina, posjetitelji će imati priliku degustirati i aperitive „Incanto“, uz koje će biti ponuđene Kraševe delicije.     Djevojke će se predstaviti u svečanim i zavodljivim haljinama svjetskog brenda Sherri Hill,  prelijepim i raskošnim vjenčanicama poznatih brendova Ronald Joyce i Victoria Jane salona Analuna,  kupaćim kostimima modne kuće Pletix te u casual izdanju, u kojem će nositi haljine i tunike  dizajnerice Katarine Mamić, uz dodatak sunčanih naočala brenda Sherri Hill. Posebno vrijedi istaknuti da će djevojke nositi i nakit od pravih dijamanata brenda EPL Yakutian Diamonds.  Brigu o ljepoti i zdravlju natjecateljica vodi centar za estetsku medicinu Medikol. Za frizure će se pobrinuti Lea Bikić iz frizerskog salona GT,  a za šminku je zadužena poznata vizažistica Marina Mamić. Cjelokupnu svečanost će voditi lijepa i zabavna Doris Pinčić Rogoznica, a između biranja pobjednice zapjevat će popularna pjevačica Lidija Bačić, dok će sve nazočne zabaviti plesne skupine Megablast i Atomic Dance Factory. 