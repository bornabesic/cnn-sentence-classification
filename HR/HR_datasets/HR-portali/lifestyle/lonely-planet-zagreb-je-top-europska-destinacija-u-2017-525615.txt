Jedan od najprestižnijih svjetskih turističkih vodiča, Lonely Planet Zagreb je stavio na vrh svoje liste ove godine najpoželjnijih i najuzbudljivijih, ali nedovoljno istraženih europskih destinacija, koje se moraju posjetiti. U objašnjenju priznanja stručnjaci Lonely Planeta ističu kako je Zagreb nerijetko u sjeni razvikanih gradova na obali Jadrana, ali i kako se radi o  metropoli koju definitivno treba upoznati. Zagreb vide kao grad koji je istovremeno kozmopolitski i alternativan, a ističe se i da je vrlo dostupan jer nikad nije bilo povoljnije i lakše doći do glavnog grada Hrvatske zahvaljujući uz ostalo i novoj zračnoj luci "Franjo Tuđman". Zagreb je zaslužio prvo mjesto na ovoj listi zbog predivne austro-ugarske arhitekture, kao i trgova punih ljudi koji ispijaju kavu živeći kozmopolitski stil života. Na drugu stranu, brutalistička arhitektura pojedinih kvartova, cvjetajuća ulična umjetnost i urbana regeneracija nude svakome ponešto zanimljivo za vidjeti i čuti.  A kao najnovija od svih atrakcija, u Zagrebu je procvjetala industrija craft piva i dom je vrhunskih restorana. - Zagreb je na vrhu te liste jer ima sve atribute po kojima smo ocjenjivali gradove. On nudi nešto novo, uzbudljivo ili neistraženo što ga čini vrijednim istraživanja - objavili su na Lonely Planetu. Drugo mjesto na toj listi zauzela je švedska pokrajina Gotland, pomalo neočekivani dio Škotske najpoznatiji po najvećoj količini povijesnih mjesta i i najvećem broju restorana po gradu. Povijesni baltički otok ima i predivnu prirodu sa malim starinskim seocima, ribarskim gradovima i mirnim pješčanim plažama. Treća na listi je španjolska Galicija, opisana kao jedinstveni koktel pejzaža, kulture i gastronomije koja je predivna za odmor i uživanje. Sa svojim jedinstvenim jezikom i stoljećima starom kamenom arhitekturom, preko 1000 kilometra obale pruža obilje mjesta za istraživanje.