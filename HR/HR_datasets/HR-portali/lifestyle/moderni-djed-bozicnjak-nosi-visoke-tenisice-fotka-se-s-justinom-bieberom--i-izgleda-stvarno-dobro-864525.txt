Foto: Yorkdale, Instagram  STIGLO je vrijeme i da popularni debeljko uhvati korak s trendovima.  Djed Božićnjak iz 2015. godine više nema škembicu, zastarjelo odijelo i male okrugle naočale, već trendi garderobu, užurban način života i vitku figuru!  Naravno, riječ je o odličnom marketinškom triku koji su osmislili stručnjaci koji rade za kanadski shopping centar "Yorkdale", a fotke iz kampanje "Fashion Santa" postale su toliko popularne da su o modernom Djedu Božićnjaku počeli pisati svi vodeći svjetski mediji.    U kampanji "modnog djedicu" odlično glumi model Paul Mason, koji na fotkama pozira u odličnoj odjeći koja se može kupiti u tom trgovačkom centru.  Postoji još jedna važna povezanost "Fashion Sante" s pravim Djedom Božićnjakom, a to je plemenita božićna priča. Naime, Yorkdale je obećao da će za svaki selfie koji korisnici društvenih mreža objave uz hashtag - #YorkdaleFashionSanta pokloniti 1 dolar u zakladu za bolesnu djecu SickKids Foundation, a dosad su na taj način prikupili 10 000 dolara, piše QZ.   "Fashion Santa" toliko je popularan da je fotku s njim objavio i popularni kanadski pjevač Justin Bieber. Kupci centra Yorkdale obožavaju se fotkati s modelom Paulom Masonom kad god se tamo pojavi, a najviše ga vole klinci jer je on ipak utjelovljenje slavnog lika koji predstavlja Božić - samo u modernom ruhu.