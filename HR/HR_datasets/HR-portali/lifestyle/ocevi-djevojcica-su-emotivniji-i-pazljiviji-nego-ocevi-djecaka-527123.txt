Novo američko istraživanje pokazuje da se očevi zaista drukčije ponašaju prema kćerima i da takvo ponašanje ima dugoročan utjecaj. Proučavali su kako je tatin mozak reagirao prema djeci i ponašaju li se svjesno drukčije. U istraživanju su sudjelovala 52 muškarca s djecom jasličke dobi. Tate su bili pažljiviji prema kćerima te su im više pjevali i koristili analitički govor. S dječacima su se igrali grublje. U drugom eksperimentu snimali su mozak očeva dok su gledali fotografije djece sa sretnim, neutralnim i tužnim izrazom lica. Očevi kćeri više su reagirali na svoju djecu sa sretnim izrazom lica u dijelovima mozga zaduženog za emocije. No očevi sinova jače su reagirali na neutralni izraz lica. - Ako dijete plače i traži tatu, oni koji imaju curicu prije će reagirati - rekla je voditeljica istraživanja dr. Jennifer Mascaro. Očevi će sa sinovima manje razgovarati i obraćati pažnju na njihove emotivne potrebe te manje pokazivati emocije, što može utjecati na emocionalni razvoj dječaka.