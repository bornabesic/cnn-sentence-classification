Kolekcija nakita "Nakit je moje Pleme" širi se inspiracijom motivima koji su bili važni davnim Ilirima, motiv zmije kao simbol zaštite kod južnih ilirskih plemena, sunce i mjesec kod srednje dalmatinskih i sjeverno jadranskih Ilira, geometrijski motivi u iskucanim narukvicama i ogrlicama, svi prizivaju božanstva i sreću. Mario Nokaj, vlasnik Lapidarium autorske galerije i radionice nakita u centru Zagreba, za izradu nakita koristi srebro, zlato i bakar kako bi nakit "obukao" u posebnu patinu i stvorio dojam pretpovijesne starine. Kristali i drago kamenje  zaokružuju priču s naglaskom mistike. - Kao autor ove kolekcije želim se približiti davnom kovaču, srebrnaru ili rudaru koji je svoj nalaz pretvorio u dar svojoj voljenoj, možda svojoj kraljici ili kralju. Bogatstva koja su u dubinama zemlje rudari i kovači pretvaraju u nadzemne ljepote koje ih približavaju nebeskom i vječnom, rekao je Nokaj.  - Josip Tešija zaštitno je lice i poznavatelj umjetnosti s istančanim stilom, prepoznao je moju želju i ideju oko ove kolekcije tako da ju upotpunjuje i nezamjenjiv je partner i inspiracija u ovom projektu, naglasio je. >>Evo kako pravilno kombinirati nakit i odjeću 