Foto: Splash, Guliver/Getty, Tumblr  OVA slika iz djetinjstva dokaz je da danas slavna ljepotica ne laže kad kaže da je oduvijek imala gustu kosu.   Možete li prepoznati celebrity curu s A-liste na ovoj slici?  Riječ je o Blake Lively, glumici koja se proslavila ulogom Serene u seriji "Gossip Girl" i nakon toga se bacila na osvajanje svijeta filma, ali i slavnih glumaca.    Leonardo DiCaprio neko joj je vrijeme bio dečko, a zatim se zaljubila u prekrasnog Ryana Reynoldsa s kojim sada čeka drugu bebicu.   Blake je rođena 25. kolovoza 1987. u Los Angelesu, u obitelji kojoj showbiznis nije bio stran. Tata je bio glumac, a mama agentica za talente pa ne čudi što su u malenoj Blake od najranijih dana rasle glumačke audicije. Njezini roditelji davali su glumačke satove koje su pohađali i njihovi klinci Blake, njezin brat, dvije polusestre i polubrat.  Prvu ulogu dobila je u filmu koji je režirao njezin otac, a drugu u jako popularnom tinejdžerkom filmu "The Sisterhood of the Traveling Pants" 2005. godine.   Nakon toga operirala je nos i dobila ulogu bulimičarke u filmu  "Elvis and Anabelle" i napokon priliku da zaigra glavnu ljepoticu u seriji "Gossip Girl" koja je obilježila cijelu generaciju.   Na snimanju se zaljubila u svog dečka iz serije s kojim je bila dvije godine, no nakon završetka serije njihova veza je izblijedila.  Za Ryana Reynoldsa, kojeg je upoznala na snimanju filma "Green Lantern" 2010., udala se 2012. godine, na raskošnom, tajnom vjenčanju.