Foto: Instagram  BAŠ kao i svaka veza, i prijateljstvo zahtjeva rad i trud.  Kako postajemo stariji, tako se naše odgovornosti i obaveze gomilaju, zbog čega često zaboravljamo na naše prijatelje na tom putu. Zato baš nikada nije loša ideja ispitati svoje ponašanje, kako bismo bili sigurni da nismo loši prijatelji. No, ako se pronalazite u nekoj od ovih tvrdnji, nažalost, za to je prekasno. 1. Zovete ih samo kada trebate uslugu. 2. Uvijek preusmjeravate razgovor na sebe i svoje probleme. 3. Zaboravljate važne datume i događaje: rođendane, godišnjice, promaknuća, promocije i slično. 4. Previše ih kritizirate, no morate znati da postoji jasna razlika između iskrenosti i brutalnosti. 5. Ne poštujete njihove granice, no na kraju dana, oni najbolje znaju što je najbolje za njih, a ne vi. 6. Niste potpuno prisutni, kada ste s njima, a tu prije svega mislimo na tipkanje na mobitel, umjesto da ih slušate. 7. Niste prveviše uzbuđeni, kada se njima dogodi nešto dobro. Ljubomora? Natjecanje? Strah? Ne znamo, no znamo da vaši prijatelji zaslužuju bolje. 8. Otkazujete planove u zadnji čas, čime jasno pokazujete da ih ne poštujete, kao ni njihovo vrijeme. 9. Ne dopuštate im da se mijenjaju i ne shvaćate da to ljudi rade, kada odrastaju. Vi možda i dalje želite svoju prijateljicu kakva je bila u srednjoj, no to nemate pravo tražiti od nje, već ju prihvatiti takva kakva je. 10. Ne vraćate im poruke i pozive na vrijeme, no zar doista mislite da vam oni vjeruju da ih niste cijeli dan vidjeli, iako vam je mobitel stalno u rukama? Nemojte ih raditi budalama!