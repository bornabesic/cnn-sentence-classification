Sve je više osoba koje boluju od depresije te je ove godine Svjetski dan zdravlja (7. travnja) posvećen upravo ovoj bolesti.  Sve je više nesretnih, sve je više onih koji u utrci za visokim pozicijama na radnim mjestima, potrebama za dokazivanjem u svojoj okolini, prijateljima, članovima obitelji, postaju sve nesretniji.  Svaki gubitak  radnog mjesta, "razvlačenje plaće kao žvake" i sl. egzistencijalni problemi najčešći su uzrok problema u vezama, nerazumijevanja, osjećaja tuge i bezizlaznosti.  No, male promjene u vašem životu mogu napraviti mnogo da se u svojoj koži osjećate znatno bolje i sretnije. Ovoga biste se trebali odreći što prije...  Čekanja Nemojte samo čekati da dođu "bolji dani", ili da vam netko uskoči i napravi nešto za vas. Danas su svi okrenuti prema sebi i svojim uspjesima i problemima te će vaš uspjeh ovisiti isključivo o vama samima. Nemojte se bojati riskirati i uzeti stvar u svoje ruke, jer jedino na taj način ćete biti sretniji, ispunjeniji i sami odgovorni za svoju sreću i uspjeh.  Straha Mnogi su danas nesretni jer ne stignu doživjeti sve što su isplanirali ili se boje da će propustiti nešto ako ne stignu na neki dogovor ili događaj. Ne možete stići sve, ali ni ne morate. Kada počnete svoje vrijeme slagati prema prioritetima, postat ćete svjesni da možete imati vremena i za uživanje, ali i za mnoge prilike koje ste smatrali prokockanima. Postat ćete sretniji jer znate da su prilike iza svakog "čoška", na vama je samo da eliminirate one koje vama ne odgovaraju.  Očekivanja Očekivanja drugih  često su glavni uzrok nečijeg neraspoloženja. Nemojte živjeti na način da biste ispunili ono što drugi od vas očekuju ia ko to ne uspijete, postati tužni i razočarani. Ono što drugi od vas očekuju ne znači da imate mogućnosti to i ostavriti. Možda ni ambicije...Slijedite svoje snove i želje i potrudite seostavriti ono što ste sami zacrtali na svom putu. I ne odustajte bez obzira na to koliko će vas drugi pokušati pokolebati. Oni možda nisu našli još uvijek svoj put, pa pokušavaju upravljati vašim...   