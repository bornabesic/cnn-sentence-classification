Iako mineralna i obična voda imaju oznaku "najbolje upotrijebiti do", baš kao i sve druge namirnice, njezin vijek trajanja u boci je beskonačan, kažu stručnjaci.  Na bocama vode obično piše da je rok upotrebe godinu do dvije. Ali sve dok je boca neotvorena, voda će biti sigurna za piće. Naravno, pod uvjetom da je 'flaširana' higijenski, kažu u njemačkom institutu SGS Fresnius koji se bavi laboratorijskim analizama. Međutim, kada se boca otvori, vodu treba popiti u nekoliko dana. U otvorenu bocu mogu ući mikroorganizmi i brzo se razmnožiti. Naročito ako je ostavljena izvan hladnjaka, kažu u institutu.