Foto: Pinterest  KAD spazimo ovako odlične "uradi sam" projekte na Pinterestu, po glavi nam se vrti samo jedno - zašto se mi toga nismo dosjetile?  Ovaj super jednostavan i zabavan projekt transformirat će tvoj pribor za serviranje čaja i kave te mu dati moderan i cool izgled.  Ako već nemaš posudice za šećer, vrč za mlijeko i čajnik koji bi mogla obojiti, ne brini, u dućanima koji drže pribor za ručne radove, baš kao i u dućanima koji drže razne svaštarije, cijeli set možeš kupiti za manje od 50 kuna.  Ovom tehnikom možeš obojiti i ručke na šalicama za kavu!  Što ti je potrebno?  - pribor koji želiš obojiti  - kvalitetni akrilni sprej u tvojoj omiljenoj boji - plastična folija Postupak: 1. Starim novinama i plastičnom folijom zaštiti podlogu na kojoj ćeš raditi. 2. Dobro omotaj dio predmeta koji ne želiš obojiti i ostavi ručku van folije. 3. Iz daljine od 30 cm ravnomjerno našpricaj boju na ručku i pusti da se sve dobro osuši (barem 10 sati). 4. Ne zaboravi dobro provjetriti prostoriju!