Foto: Getty  AH, ovo dvoje.  Drake i Rihanna još jednom su pokazali cijelom svijetu koliko mogu biti slatki, kada su se sinoć pojavili na pozornici dodjele VMA nagrada.  Tom prilikom, osim što je nastupala, Rihanna je kući ponijela i prestižnu Michael Jackson Video Vanguard nagradu, koju joj je uručio upravo Drake, za kojeg se već godinama šuška kako joj je puno više od prijatelja i poslovnog suradnika.    Nikad elegantniji pjevač iskoristio je priliku, kako bi još jednom nahvalio pjevačicu, njezin izgled te sposobnost da uvijek ostane vjerna sebi, a zatim otkrio koliko ju voli.  "Ona je netko u koga sam zaljubljen od svoje 22. godine. Ona je moj najbolji prijatelj na svijetu. Ona mi je uzor, iako je mlađa od mene. Ona je živuća legenda naše industrije", razbacao se komplimentima slavni pjevač.    Slavna barbadoška ljepotica čitavo vrijeme nije skidala osmijeh s lica, a i u backstage, golupčići su stigli držeći se za ruke, gdje se Drake uspio i popiknuti na njezinu raskošnu haljinu, no ipak je nekako ostao na nogama.  Čini se kako je Rihanna jedna od onih žena, od kojih muškarcima klecaju koljena i to doslovno.