Foto: Getty, Instagram  OVU je djevojku prije dva dana obukao i naš dizajner Juraj Zigman.  I pritom ju je odlično obukao, u futuristički srebrni kompletić, kao i njezine tri kolegice iz popularne grupe Little Mix, a sve povodom nastupa na dodjeli slavnih BRIT Awardsa u Londonu.    Radi se o plavokosoj pjevačici Perrie Edwards, koja je poznata i kao bivša zaručnica pjevača Zayna Malika, koji ju je ostavio navodno kratkim telefonskim pozivom. Cure su na otvorenju dodjele izvele pjesmu "Shout Out To My Ex", koju je Perrie posvetila Zaynu, a svi su kasnije nahvalili njihove vokalne sposobnosti, ali i modne kombinacije.    No, cure znaju i često počiniti modni zločin, a jedan takav napravila je i sama Perrie u spotu za pjesmu "Touch", što je ujedno najnoviji hit slavne pop četvorke.  Naime, ona u spotu nosi bijele lakirane čizme iznad koljena, rozu hoodie majicu, na koju je pričvršćen korzet boje kože, a dosad se često moglo čuti kako je to najgora kombinacija, ikad nošena u nekom glazbenom spotu. Spomenuti spot je u mjesec dana pogledalo više od 85 milijuna korisnika, čime su cure potvrdile svoj zvjezdani status. Zigmanovi kostimi bili su puno bolji izbor, a tko zna, možda im ovo neće biti prva i posljednja suradnja.