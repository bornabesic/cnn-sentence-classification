Foto: Instagram   DAN zaljubljenih na rasporedu je za 8 dana. Ako ste tom prilikom odlučile iznenaditi partnera poklonom, vjerujemo kako vam nije lako odabrati onaj pravi. No, možda će vam nakon ovog istraživanja biti nešto lakše, kada saznate što pripadnici jačeg spola doista žele ovog Valentinova, a razveselit će vas i činjenica da to uglavnom nisu materijalne stvari. Naime, 70 posto ispitanika želi samo seks. Nadalje, njih čak 50 posto smatra da je najbolji poklon romantični vikend, no ako to iz nekog razloga nije moguće, onda je najbolje da ih ostavite cijeli dan u krevetu. Naime, 32 posto muškaraca otkrilo je kako bi bili najsretniji kad bi taj dan mogli provesti izležavajući se, a 57 posto kada bi dobili posebnu masažu.  S druge strane, 40 posto muškaraca smatra kako je za ženu najbolji poklon cvijeće, jer je ono način kako reći "volim te", no to isto misli tek 4 posto žena. Trećina ispitanih pripadnica ljepšeg spola otkrila je da želi nakit, a njih 40 posto opuštajući spa tretman. Tako je još jednom potvrđeno kako žene i muškarci nemaju jednaki pogled na ovaj dan, no zanimljivo je kako su se jedni i drugi složili kako je prosidba na ovaj dan potpuni klišej.