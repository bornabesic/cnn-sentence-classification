Foto: Getty, Instagram  O NJOJ se priča.  Prošloga tjedna, svijet šoubiznisa pričao je samo o jednom - vezi Selene Gomez i The Weeknda, koji su uhvaćeni tijekom romantičnog spoja u Santa Monici, na kojem su pali zagrljaji i poljupci.  Par se navodno počeo viđati odmah nakon što je pjevač prekinuo dvogodišnju vezu s manekenkom Bellom Hadid, a upravo ona ovih dana nosi ne tako laskavu titulu "najomraženije slavne osobe na Instagramu".   Naime, Bella je njihovu vezu shvatila kao izdaju, obzirom da je smeđokosu pjevačicu smatrala prijateljicom, iako se Selena očitovala kako to nikada nisu bile, a zatim ih je krenula "trollati" na Instagramu, što je dio njezinih obožavatelja nazvao jadnim i djetinjastim.   Njezine slavne kolegice, poput Irine Shayk, javno su joj uputile podršku, no ispod slika na Instagramu ipak su prevladali komentari kako bi prošlost trebala ostaviti tamo gdje joj je mjesto - u prošlosti. "On više nije tvoj dečko i ima pravo biti s kim hoće", "Vrijeme je da ga preboliš", "Ovo više nije smiješno nego jadno", samo su neki od komentara.  Bella je tako objavila fotografiju na kojoj drži srednji prst u zraku, a zatim i scenu iz jednog filma, za koju su obožavatelji shvatili kako se narugala izgledu svog bivšeg dečka, no taj post je dan nakon toga izbrisala. Zanimljivo je i kako je Selenu dotična odmah izbrisala s Instagrama, no bivšeg dečka nije. Istovremeno, ostali akteri ovog ljubavnog trokuta mudro šute.   20-godišnja manekenka tako se po tko zna koji put našla na udaru kritika. Prvo je se često napadalo zbog mršavosti, a kasnije i toga da nije zaslužila prestižnu titulu Victoria's Secret anđelice, jer nije dovoljno atraktivna, ali i zato što je poznata postala samo zahvaljujući svojoj mami Yolandi, koja je reality zvijezda te uspješnijoj sestri Gigi.