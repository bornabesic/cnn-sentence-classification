Foto: X17/Guliver, Instagram   SESTRE Kardashian opsjednute su ovom bojom. Iako je boja burgundije doista prekrasna, klan Kardashian-Jenner u posljednje se vrijeme doslovno ne skida iz nje.    To je još jednom pokazala i 37-godišnja Kourtney Kardashian, koja je jučer uhvaćena u Los Angelesu, u dugoj hoodie majici u hit boji, koju je iskombinirala na bijele tenisice.  Zanimljivo je kako je najstarija sestra Kardashian zapravo samo iskopirala svoju eksponiraniju sestru Kim, obzirom da je upravo ona pokrenula ovaj trend 2016. godine.  Jedina je razlika u tome što je Kim takav komad kombinirala na vrtoglave visoke štikle ili gležnjače, no Kourtney se ipak odlučila za ležerniju verziju, koja naravno nije mogla proći bez podijeljenih komentara. Naime, internet je odmah počeo zbijati šale na njezin račun, a sve su se svodile na to kako je ipak trebala obući bilo kakve hlače, a ne ih ostaviti doma, iako nitko ne može osporiti činjenicu kako se vide redoviti odlasci u teretanu.  Za to vrijeme, njezin dugogodišnji partner i otac njezine djece, Scott Disick, zabavljao se u Costa Rici s mladom manekenkom, što je navodno slomilo Kourtney, no čini se kako je naučila sakriti probleme od znatiželjnih očiju javnosti.   Kako vam se sviđa ova kombinacija?