Foto: Screenshot Youtube KOJI su vaši poslovni ciljevi? Bez obzira o čemu se radilo, vjerujemo kako vam je cilj da budete što uspješniji. Tu su najvažniji vaš rad i trud, no i osoba koja sjedi pored vas u uredu, ako radite u jednom. Upravo su to otkrili rezultati nedavnog istraživanja, koji su objavljeni u časopisu Harvard Business Review, točnije da osoba koja sjedi pored vas u uredu ima izravan utjecaj na produktivnost i kvalitetu vašeg rada. Taj učinak nije velik, jer se radi tek o 10 posto, no u svakom slučaju, to je dosta da razmislite malo više o toj osobi te njezinom načinu rada. Drugim riječima, ako Ivana ili Petar pored vas provode vrijeme na društvenim mrežama, umjesto rješavajući zadatke, to može negativno utjecati na količinu i kvalitetu rada koju vi proizvodite. To nadalje znači da biste trebali težiti tome da sjedite pored Ivane ili Petra koji marljivo rade svoj posao, kako biste vi bili još produktivniji. Poanta priče? Birajte pametno!