Foto: Screenshot Youtube  KAKO se zove film u kojem se Tom Hardy pojavljuje gol?  Ne možeš se sjetiti onog jednog filma s onim odličnim glumcem, a želiš ga predložiti kolegici za vikend ljenčarenje kod kuće? Sad više nema problema, jer postoji tehnologija, koja će ti otkriti ime tog filma, kojeg se nikako ne možeš sjetiti. Radi se o komadu tehnologije, koji se zove Val.ai, a prema pisanju Engadgeta, on je sposoban identificirati tisuće karakteristika iz tvojih omiljenih filmova, kako bi ti pomogao u traženju onoga jednoga, koji ti trenutno treba. Pa umjesto da zivkaš svoje prijatelje usred radnog vremena, kako bi ih pitala znaju li oni možda o kojem se filmu radi, to sad možeš pitati Val.ai. Kako se zove film u kojem se glavni lik zove Regina George? Tada dobivaš odgovor "Mean Girls" i tvoj problem je riješen. Iz tvrtke koja je osmislila ovaj zabavni projekt, otkrivaju kako je Val.ai napravljen za pružatelje sadržaja, kao što je npr. Netflix, kako bi se "posegnulo u njihov video sadržaj, prepoznalo ga i učinilo pretraživanje jednostavnijim i u realnom vremenu". Za sve zainteresirane, na ovom linku možeš isprobati kako to funkcionira. Genijalno, zašto se mi toga nismo sjetili?