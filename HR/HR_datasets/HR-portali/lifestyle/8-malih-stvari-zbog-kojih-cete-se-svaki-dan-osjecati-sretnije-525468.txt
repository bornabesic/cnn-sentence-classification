Ranoranioci ne trebaju dodatno vrijeme za razbuđivanje. Oni dolaze rano na posao puni energije i do podneva već obave najteži dio posla. Istraživanja su pokazala da kod većine ljudi kreativnost i sposobnost fokusiranja su najveće ujutro između 8 i 10 sati. Umjesto da cijelu noć provedete radeći ili brinući se o sljedećem danu, lezite u krevet ranije, naspavajte se i dan počnite sat vremena ranije.  Imat ćete dovoljno vremena da obavite sve zadatke, a već nakon prvog gotovog zadatka, koji je riješen ranije nego inače, ulovit će vas dodatni polet. Zato, umjesto da ostajete duže na poslu i umorni pokušavate odraditi zadatke, krenite ranije. Na večer ćete biti zadovoljni i imati dodatni poticaj da nastavite tako i dalje. NIje istina da je znatiželja ubila mačku, barem ne ona zdrava. Ako čovjek ne pita i ne sluša odgovore, ne istražuje i ne informira se, teško da će pronaći motivaciju da ostvari svoje privatne i poslovne ciljeve. Manjak znatiželje mentalni je ubojica jer ako ne istražujete i ne informirate se, teško da ćete dobiti nove ideje i ciljeve.  Poštovanje je dvosmjerna ulica. Ako poštujete druge i drugi će poštovati vas. Ali, postoji jedan korak koji prethodi međusobnom uvažavanju, a to je činjenica da morate poštovati sebe. Poštovanje prema sebi ćete najbolje pokazati ako pazite na sebe, zdravstveno, psihički, emotivno, ali i fizički. Umjereno oblačenje, fino ponašanje i obavezna posveta osobnoj higijeni i drugima će dati do znanja da su vrijedni poštovanja. Ljutnja, zamjeranje i slični osjećaji umaraju i zbog njih ćete se osjećati loše, pogotovo ako šutite i ne razgovarate s osobom na koju je to usmjereno.  Oslobodite se loših osjećaja i usmjerite se na stvari koje vas usrećuju. Kad naučite opraštati, ili čak ne doživljavati stvari koje vas ne usrećuju, svaki dan će vam biti ljepši i na večer ćete mirno spavati. Neopterećeni. Nije poanta da vas svi vole, već da vas vole i poštuju ljudi do čijeg mišljenja vam je stalo. Nemojte biti neodlučni, razmislite o stvarima koje su vam bitne, zauzmite svoje stav i držite ga se. Bit ćete sretniji, jasnije ćete vidjeti same sebe i ljude koje vas okružuju. Držite do svojih riječi i nemojte gaziti sami sebe. Ljudi s misijom i jasnom vizijom sebe i svojeg života su sretniji i sigurniji u sebe. Zdravlje je bogatstvo. Brinite se za sebe. U životu ćete za mnoge stvari dobiti drugu šansu, ali za zdravlje nećete. Pazite što jedete, koliko spavate i brinite se za svoje tijelo. Imamo samo jedno tijelo, nezamjenjivo, i trebamo provesti u njemu dugi niz godina.  Ljudi često miješaju samouvjerenost i aroganciju. Arogantni ljudi rijetko slušaju ljude oko sebe i u životu pokušavaju postići što žele na silu. Bez obzira na druge i na sve što ih okružuje. Samouvjereni ljudi su svjesni da nisu savršeni, ali imaju dovoljno samopouzdanja i zdravog razuma da elegantno rješavaju svakodnevne probleme.  Samouvjereni, za razliku od arogantnih, shvaćaju da neće svaki put pobijediti i da nisu savršeni, ali i da život ide dalje. Smijeh je besplatan, uglavnom ne traži napor, a nagrade su goleme. Smijte se često, ako mislite da se nemate čemu smijati i da je sve oko vas loše, potrudite se pronaći neku sitnicu koja će vam pružiti radost. Sreća, kao i smijeh, ovisi o načinu na koji gledamo svijet oko sebe, ali traži i vježbu. Kad nađete nešto čemu se možete smijati, podijelite taj osmijeh s drugima. Ljudi će vam početi odgovarati smiješkom, a sa smiješkom se i najgore situacije lakše prebrode. Budite dobri prema ljudima oko sebe i kroz osmijeh, ili lijepu riječ, će vam se i vratiti.