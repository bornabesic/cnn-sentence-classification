Foto: REX  POGAĐATE, ovaj trend zavladao je među slavnim curama.  Još prošle godine, modna Biblija Vogue proglasila je smrt dekolteima te otkrila kako oni više nisu sexy kao nekada, već da na njihovo mjesto dolaze otvorena leđa. No, slavne dame pronašle su još jedan sexy trend, koji ima veze s grudima.  Preciznije, ima veze s haljinama s vidljivim grudnjakom, na kojima je on ušiven tako da ostavlja dojam da vam je haljina skliznula te otkrila malo više kože nego što ste planirali.  Penelope Cruz, Diane Kruger, Kate Bosworth, Ivanka Trump... Sve su one pokleknule pred trendom, kojem je jedina namjena privlačenje dodatne pažnje, a čini se kako im je to pošlo za rukom.  Početkom veljače, Penelope je takvu haljinu nosila u Madridu, a nju potpisuje Atelier Versace. Haljina je u potpunosti crna, a iz nje je virio šljokičasti grudnjak. Plavokosa Diane odlučila se za isti tip haljne, samo je ona bila ljubičasto-crvena, a potpisuje ju dizajner Prabal Gurunga.  Kate Bosworth na jednom je partyju zablistala u cvjetnoj haljinici, ispod koje se nazirao crni čipkasti grudnjak, dok je Prva kćer Amerike, zgodna Ivanka, sličnom dopustila da izviri samo na desnom ramenu pa smo tako mogli vidjeti samo naramenicu, ali ne i košaricu. Što kažete na ovaj trend?