Foto: Instagram  NIKADA nije loše uhvatiti koji savjet od takvih inspirativnih ljudi.  Bilo da ste muškarac ili žena, vjerujemo kako vam je jedan od životnih ciljeva da budete što uspješniji, kako na privatnom, tako i na poslovnom planu.  Svatko od nas ima svoj put i način kako želi postići nešto, što osobno smatra uspjehom, no čini se kako svi takvi ljudi ipak imaju nešto zajedničko, a mi ćemo vam danas otkriti što.  Radi se o određenoj jutarnjoj rutini, koja ih smiruje i uveseljava odmah nakon buđenja i prije kaosa koji ih čeka taj dan, bilo kod kuće, bilo na radnom mjestu. Ta ih rutina čini sretnijima, produktivnijima, ali i zdravijima, tvrde stručnjaci, a na svakom je od nas da sam odredi tu rutinu, odnosno naviku.  Hoće li to biti tuširanje, vježbanje, ispijanje kave, kvalitetan doručak, sastavljanje popisa obaveza, trčanje, razgovor s partnerom, listanje omiljenih časopisa, čitanje knjige ili portala, izbor prepuštamo vama. Stručnjaci ističu kako je samo bitno da to bude u vrijeme mira i tišine.  No, ako ste velika spavalica, nemojte stavljati dodatni pritisak na sebe. Dovoljno je da se za početak probudite 10-ak minuta ranije nego inače. I tako ćete jutarnje stvari obaviti smireniji, jer ćete osjećati kao da imate više vremena.   To vrijeme postupno povećavajte, dok ne budete spremni ustati se i sat vremena ranije za još veći duševni mir. Možda vam sada zvuči okrutno, no vjerujte nam - itekako se isplati.