Foto: REX  IRSKI pastuh sinoć se pojavio na crvenom tepihu u Londonu.  Jamie Dornan zaludio je svijet još za vrijeme svoje faze modela, kada je snimio vruće fotografije za Calvina Kleina, samo u boksericama. No, to nije bilo ništa u usporedbi s histerijom, koju je izazvao u ulozi Christiana Greyja, u erotskoj trilogiji "Pedeset Nijansi Sive".  I dok mi obične smrtnice željno iščekujemo drugi nastavak filma, na Valentinovo 2017. godine, jedna sretnica u njegovim čarima uživa baš svaki dan. Radi se naravno o njegovoj samozatajnoj supruzi Ameliji Warner, s kojom Jamie ima dvoje djece, i u čijem se zagrljaju pojavio na sinoćnjoj londonskoj premijeri filma "Mum's list".  Par koji je, osim po pažljivom skrivanju intime, poznat i po vrlo ležernim kombinacijama na crvenom tepihu, ni ovoga puta nije previše iznenadio. Jamie se tako pojavio u plavoj vesti, tamnim hlačama i smeđim cipelama, dok je njegova supruga iskombinirala uistinu svašta. Mislimo na plavo-narančastu košulju s bijelim cvjetnim uzorcima, uske traperice te genijalne crno-plave platformice, koje bi jedine posudile od svih komada.  Look je upotpunila blagim make up-om te ružem u boji košulje, koja je više izgledala kao da je posuđena iz bakinog ormara. Što vi kažete?