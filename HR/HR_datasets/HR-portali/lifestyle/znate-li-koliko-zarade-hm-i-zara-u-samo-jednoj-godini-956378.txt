Foto: Instagram  OD cifri nam se zavrtjelo u glavi. Tvrtka Brand Finance upravo je objavila listu najutjecajnijih modnih brandova na svijetu, a prva tri mjesta nisu previše iznenadila: Nike, H&M i Zara.   Time je apsolutno jasno kako su vodeći high-street brandovi, koji se opravdano nazivaju modnim gigantima, i dalje najuspješniji. Prilikom odabira, u obzir je uzeto nekoliko faktora: pozicija branda na svjetskom tržištu, PR i marketinška vrijednost, profitabilnost te kvaliteta proizvoda.   Nike je tako apsolutni broj 1, s godišnjom zaradom od vrtoglave 32 milijarde dolara, a sportski brand poboljšao se za 13 posto od prethodne godine. Švedski modni gigant H&M zaradio je 19 milijardi, a španjolska Zara 13 milijardi dolara.   13 milijardi dolara zaradio je i luksuzni brand Louis Vuitton, a u Top 10 našlo se njih još nekoliko takvih: Gucci, Hermes, Rolex, Uniqlo, Cartier i Adidas.