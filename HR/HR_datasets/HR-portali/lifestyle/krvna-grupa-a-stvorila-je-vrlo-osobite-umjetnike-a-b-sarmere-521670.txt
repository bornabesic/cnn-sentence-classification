Krvne grupe dijele se u četiri skupine: A, B, AB i 0 te dva Rh faktora, plus i minus. U Hrvatskoj oko 42 posto stanovništva ima krvnu grupu A, 34 posto grupu 0, 17 posto grupu B, a oko sedam posto grupu AB. Većina stanovnika, oko 85 posto, ima pozitivan Rh faktor, dok je oko 15 posto njih s negativnim. Istraživanja o značaju krvnih grupa za zdravlje ljudi dugo se nisu znanstveno uvažavala, zbog ozloglašenog nacističkog znanstvenika dr. Otta Rechea koji je tvrdio da je krvna grupa A svojstvena čistokrvnim arijevcima, dok su ljudi s grupom B inferiorni arijevcima. Ipak, brojne moderne studije pokazuju podudarnosti određenih krvnih grupa i bolesti, ali i prednosti koje nose. Japanci su najviše razvili teoriju osobnosti prema krvnoj grupi. Iako je određivanje krvnih grupa razvio austrijski znanstvenik Karl Landsteiner 1900., već je 1927. prof. Takeji Furukawa sugerirao na vezu osobnosti i krvne grupe.       Krvna grupa 0 je nastala prije više od 50.000 godina u Africi, a imali su je neandertalci i kromanjonci koji su se hranili najprije biljem, ličinkama i strvinama, a kasnije mesom divljači. Ovo je najstarija, odnosno prva krvna grupa te ne posjeduje antigene na druge krvne grupe pa osoba s krvnom grupom 0 može dati krv svim osobama druge krvne grupe, ali može primiti krv samo krvne grupe 0. Kemijski je ovo najjednostavnija, sadrži samo šećer fruktozu, ali i najrasprostranjenija krvna grupa koju nalazimo u cijelom svijetu. Tijekom povijesti su ljudi s ovom krvnom grupom najviše jeli meso, ribu, jaja i raznovrsno povrće. Ljudi s ovom krvnom grupom imaju mnogo želučane kiseline i lako razgrađuju bjelančevine mesa. Budući da jedu težu hranu, preporučuje im se zahtjevnija tjelesna aktivnost (trčanje, borilačke vještine...). Ljudi s ovom krvnom grupom imaju za četvrtinu manji rizik od srčanog udara i raka želuca. Imaju veći rizik dobivanja čira na želucu uzrokovanog bakterijom Helicobacterom pylori, a muškarci s ovom grupom skloniji su pretilosti. Za grupu 0 najmanja je mogućnost umiranja od malarije, no ranjiviji su na koleru. Za žene ove krvne grupe dvostruko je vjerojatnije da imaju manji broj jajašca, zbog čega su njihove mogućnosti za začeće manje. Dobra stvar je što su oni s 0 krvnom grupom prilično otporni na stres - nakon traumatičnih događaja kod njih razine hormona stresa kortizola najbrže padaju.   Osobnost:  Krvna grupa O čini, kažu upućeni, one s tom grupom otvorenima i vrlo društvenima. Takvi su ljudi često pokretači aktivnosti, ali to ih i ne obvezuje da ono što su započeli obvezno i završe jer više vole započinjati nego dovršavati. Ali zato će onaj prostor između ispuniti kreativnim radom jer su dosta maštoviti. Osim toga, nije im teško postići popularnost jer jednostavno vole biti u središtu pozornosti. Ambiciozni su, atletski građeni, čvrsta tijela i samopouzdani u nastupu, pa ih mnogi nazivaju rođenim vođama. Često ih opisuju kao odgovorne, praktične, savjesne i organizirane. Dobri su vođe jer im odlučnost pomaže u postizanju ciljeva. Slavni glumac Paul Newman također je imao krvnu grupu 0 Najpoznatije ličnosti koje su imale ili imaju grupu O su: Al Capone, Gerald Ford, Mihail Gorbačov, kraljica Elizabeta II., John Lennon, Paul Newman, Elvis Presley, Ronald Reagan.      Krvna grupa A nastaje nakon što su ljudi tijekom neolitske revolucije počeli uzgajati hranu, odnosno sve više jesti hranu biljnog podrijetla (žitarice). Najviše ljudi s ovom krvnom grupom živi na području Mediterana, oko Jadranskog i Egejskog mora, u Španjolskoj, Turskoj i na Balkanu. Za njih se preporučuje hrana ponajprije biljnog podrijetla te umjerena tjelesna aktivnost, poput šetanja, joge, tai chija... Nositelji ove grupe imaju veći rizik za nastanak raka želuca. Ženama s grupom A tijekom vremena najmanje se smanjuje broj jajašca, pa je vjerojatnije da one mogu zatrudnjeti i u starijoj dobi. No žene s krvnom grupom A imaju veći rizik za nastanak raka želuca, posebno ako puše i piju alkohol. Postoje i veze između krvne grupe A i sklonosti alkoholizmu, ali i opsesivno kompulzivnim poremećajima.    Osobnost:   Oni kojima venama teče krvna grupa A izvana su mirni i naizgled ravnodušni prema svijetu koji ih okružuje. Ali to je, kako to često biva, samo prividno jer im ispod površine ključa vrela krv i teže postizanju najviših standarda. Kako teže perfekcionizmu, živci im često trpe velike napetosti i frustracije. Ovo je krvna grupa umjetnika, a oni mogu biti i sramežljivi i druželjubivi, ali su zapravo, prije svega, savjesni, pouzdani i jako osjetljivi. Iako slobodna duha, krasi ih konzervativnost kad su ljudske vrijednosti u pitanju, povučena narav kojom čuvaju svoju senzibilnu stranu od povređivanja, ali vrlo su strpljivi i ustrajni u postizanju što savršenijih rezultata. Britney Spears ima krvnu grupu A Zbog opsjednutosti perfekcionizmom često se mogu činiti opsesivnima, tvrdoglavima, ali i savjesnima, te pomalo uštogljenima jer će teško, točnije nikad, odustati od visokih standarda koje su si zadali. Katkad zbog napetosti ne mogu spavati. Poznate ličnosti s krvnom grupom A su: George H. W. Bush, O.J. Simpson, Britney Spears, Adolf Hitler, Lyndon B. Johnson, Richard Nixon, Jet Li, Rick James.   Razvila se na području Tibeta i Himalaja između 10 i 35 tisuća godina prije Krista. Tadašnji ljudi su bili nomadi koji su uzgajali stoku te su stoga bili svejedi, jeli su sve – od mesa pa do mliječnih proizvoda i žitarica. Najviše ljudi s ovom krvnom grupom živi na Dalekom istoku (Japan, Mongolija, Kina, Indija), no krvna grupa B je u većem postotku dospjela i do Nijemaca te Austrijanaca. Ljudi s ovom krvnom grupom bi trebali jesti svu hranu ako žele održati vitkost te se baviti umjerenim aktivnostima, poput vožnje biciklom, tenisa ili plivanja. Ljudi s ovom krvnom grupom imaju veći rizik od problema s pamćenjem, pa i nastankom senilnosti te Alzheimera u starijoj dobi. Također, skloniji su nastanku čireva i raznih upala zbog usporenog imuniteta. Ipak, za njih nije sve tako crno jer općenito imaju brži metabolizam, lakše izgrađuju mišiće te bolje reagiraju na tjelovježbu.  Osobnost:   Krvna grupa B odlikuje najčešće one jaka uma i koji su jako posvećeni nekom svojem cilju. Tip B započet će zadatak i ustrajati ga raditi dok ne bude gotovo, i to dobro završen. Tip B su individualci koji uvijek traže svoj put u životu. To je donekle razumljivo kad se zna da su kreativni, strastveni, optimistični i prilagodljivi ljubitelji životinja. No sve to, nažalost, ne dolazi bez tereta, a teret su takvih osobnosti zaboravljivost, neodgovornost prema sebi i drugima te samoljublje. Druželjubivi su i prijateljski te ih je lako voljeti. Za razliku od A, nimalo im ljudi oko njih neće teško sjesti jer je njima to prirodno, ne moraju se truditi. Kontakti s ljudima ih neće iscrpiti niti im ugroziti zdravlje i bit će izvrsni vođe na svim poslovima koji uključuje kontakte s ljudima. Lako se prilagođavaju, imaju osjećaja za ljude te odlično razumiju tjelesni jezik. Ljudi tipa B intuitivni su i vjeruju sebi. U Koreji žene ne vole ulaziti u brak s muškarcem koji ima krvnu grupu B jer su previše zaigrani i skloni koketiranju. Slavni s B: Akira Kurosawa, Jack Nicholson, Luciano Pavarotti, Tom Selleck, Mia Farrow, Paul McCartney, Leonardo DiCaprio, Vince Young.  Ovo je najmlađa krvna grupa koja je nastala tijekom barbarskih pohoda prije 1000 godina miješanjem kavkaskog stanovništva krvne grupe A i azijskog stanovništva krvne grupe B. Ima je do pet posto stanovništva. Ljudi ove grupe su naslijedili antitijela obiju krvnih grupa te razvili specifična antitijela protiv infekcija. Oni mogu primati krv od svih ostalih krvnih grupa. Trebali bi jesti sve, biljnu i mesnu hranu, no manje mliječnih proizvoda od krvne grupe B. Žene s ovom krvnom grupom imaju veći rizik za nastanak raka jajnika, a trudnice s grupom AB imaju veći rizik razvijanja stanja visokog krvnog tlaka. Pripadnici ove grupe imaju veći rizik od srčanih bolesti i infarkta. Ipak, studije pokazuju da kod njih nakon traumatičnih događaja razine hormona kortizola ostaju postojane, što ih čini manje otpornima na stres. Manje su skloni problemima s vidom.   Osobnost:  Krvna grupa AB ima podijeljene osobnosti krvnih grupa. Oni mogu biti i jako otvoreni ili izrazito stidljivi, sigurni ili plašljivi. Dok je odgovoran, previše odgovornosti će uzrokovati probleme. Pouzdani su i vole pomoći drugima. Smireni su, imaju kontrolu nad sobom, racionalni i suosjećajni, ali jednako tako mogu imati izraženu kritičnost i nepopustljivost. Mogu se često držati po strani i kad bi bilo dobro da se uključe, ali jednostavno su često neodlučni. Mogu biti i vrlo šarmantni i zavodljivi. Nema ni jednog trenutka dosade u njihovu životu, pa ako imate prijatelja s tom krvnom grupom, jako ste sretni jer ćete provesti zajedno uzbudljive trenutke. Tipovi AB-a su snažni i stres na njih ne djeluje pretjerano. Problem im je kad bi se trebali prilagoditi, pa češće krše pravila nego što ih poštuju. Poznati: John F. Kennedy, Marilyn Monroe, Mick Jagger, Thomas Edison, Bob Sapp, Jackie Chan. 