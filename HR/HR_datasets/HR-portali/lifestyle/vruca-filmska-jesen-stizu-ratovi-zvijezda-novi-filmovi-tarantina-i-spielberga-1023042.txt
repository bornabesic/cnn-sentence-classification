Iako iza nas nije toliko spektakularno filmsko ljeto, sve bi to trebala nadoknaditi jesen u kojoj nas očekuje pregršt dugoočekivanih blockbustera. U kina dolaze novi filmovi Quentina Tarantina, Alejandra Gonzáleza Iñárritua (redatelja 'Birdmana', prošlogodišnjeg dobitnika Oscara za najbolji film) te prvi nastavak nove trilogije Ratova zvijezda. Za vas smo izabrali najbolje filmove u kojima možete uživati ove jeseni: STAR WARS: THE FORCE AWAKENS U prvom filmu nove Star Wars trilogije pod redateljskom palicom J.J. Abramsa ponovno će se okupiti Mark Hamill, Carrie Fisher i Harrison Ford kojima će se pridružiti i nova grupa heroja. Datum izlaska: 18.prosinca 2015. MARSOVAC Nakon kratkog predaha od Prometeja, redatelj Ridely Scott vraća se u svemir kako bi na veliko platno prenio popularan roman 'Marsovac'. Sve što trebate znati o ovom filmu jest da Matt Damon zaglavi na Marsu. Datum izlaska: 2. listopada BRIDGE OF SPIES Bridge of spies prvi je film Stevena Spielberga nakon Lincolna iz 2011. Tom Hanks tumači odvjetnika koi se nađe usred Hladnog rata kada ga CIA pošalje na nemoguću misiju kako bi pregovarao oko uvjeta puštanja dva američka pilota. Datum izlaska: 16. listopada 2015. ROCK THE CASBAH Bill Murray je glazbeni menadžer kojem posao ne ide baš najblje pa se nizom urnebesnih događaja nađe u Afganistanu gdje pokušava mladu američku pjevačicu ubaciti u nacionalno natjecane. Datum izlaska: 23. listopada THE NIGHT BEFORE Jonathan Levin, redatelj nezavisnih hitova 'The Wackness' i '50/50' snimio je slapstick komediju u kojoj glavne uloge tumače Joseph Gordon-Levitt i Seth Rogen. Datum izlaska: 25.studenog 2015. THE REVENANT Nakon što je svojim posljednjim filmom 'Birdman' pomeo prošlogodišnju dodjelu Oscara, redaelj Alejandro González Iñárritu vraća se u kina filmom 'The Revenant'. Leonardo DiCaprio glumi trgovca krznom koji je opljačkan, a njegovi su ga prijatelji ostavili da umre nakon čega kreća u osvetnički pohod. Datum izlaska: 25. prosinca 2015. HATEFUL EIGHT U najnovijem uratku legendarnog Quentina Tarantina očekuju nas lovci na glave, britki dijalozi i naravno neponovljivi Samuel L. Jackson. Datum izlaska: 25. prosinca 2015. 