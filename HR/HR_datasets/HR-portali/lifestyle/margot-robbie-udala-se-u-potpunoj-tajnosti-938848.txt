Foto: Instagram, REX  SLAVNA holivudska ljepotica izgovorila je "sudbonosno da". 26-godišnja glumica Margot Robbie, koju je publika upoznala u kino hitu "Vuk s Wall Streeta", u potpunoj se tajnosti udala za svog dugogodišnjeg dečka Toma Ackerleyja prošlog vikenda, na tajnoj lokaciji u Byron Bayju u Australiji.   Par se navodno zaručio prošloga ljeta, a prelijepa glumica viđena je na aerodromu po povratku kući, s majicom na kojoj je pisalo "Say I Do". Podsjetimo, golupčići su zajedno od 2014. godine, nakon što su se upoznali na setu filma "Suite Française", jer Tom radi kao asistent redatelja.  Službene potvrde još uvijek nema, no njezin brat Cameron, prošlog je vikenda objavio sliku na kojoj tulumari s njezinim prijateljicama na suncu pa nema previše sumnje u to zašto su se svi njezini dragi ljudi okupili na jednom mjestu.  Za par se sve ove godine nije vezao niti jedan skandal, a pažljivo su čuvali svoju intimnu, što su nastavili i sada, kao novopečeni supružnici, jer Margot ne odgovara na na brojne upite o vjenčanju.  Jedino što se zna jest kako par želi odgajati djecu u Australiji, gdje je Margot i rođena. Čestitamo zgodnom paru!