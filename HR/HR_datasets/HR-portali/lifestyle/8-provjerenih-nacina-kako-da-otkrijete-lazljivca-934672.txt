Foto: Screenshot Youtube  BUDIMO realni: većina nas laže svaki dan.  No, većina nas nije baš tako dobra u uočavanju laži. Spadate li u skupinu onih ljudi koji se žele poboljšati na tom području te sljedeći put bez problema otkriti kada ih netko mulja, nastavite čitati dalje. Donosimo 8 provjerenih znakova da ispred vas stoji čisti lažljivac. 1. Glasovne promjene U njegovom glasu osjetit će se promjene, kao npr. govor će mu biti brži ili sporiji, ton niži ili viši i slično. Sve su to znakovi nervoze, koje nije teško uočiti. 2. Vrpoljenje Lažljivac će se početi neugodno vrpoljiti ili će se sa svim tim silnim stresom nositi na potpuno drugačiji način, tako što će stajati mirno, kao da je smrznut. 3. Previše protestiranja I previše protestiranja moglo bi otkriti lažljivca. Drugim riječima, lažljivci često znaju previše puta isticati svoju nevinost. 4. Ponavljanje fraza Kao što smo naglasili, lažljivci često rade više nego što bi trebali, kako bi pokušali dokazati svoju "iskrenost" pa ćete jednog uočiti i po tome što će često ponavljati fraze poput "Bog mi je svjedok", "kunem se", "da budem iskren" i slično. 5. Pogled u smjeru izlaza Laganje je vrlo stresno za mnoge lažljivce. Kada krenu s tim, obratite pozornost na to gdje gledaju. Vrlo će često "lutati" očima prema izlazu iz takve situacije ili čak pomicati neke dijelove tijela prema izlazu. 6. Previše detalja Lažljivac će vam vrlo vjerojatno ponuditi previše informacija, tijekom muljanja. Pa ako ste se ikad pitali zašto ste morali slušati sve te nepotrebne detalje, sad znate. 7. Dodirivanje usta Ljudi koji imaju svoje ruke oko usta, bilo da ih dodiruju ili pokrivaju, nesvjesno otkrivaju činjenicu da lažu. 8. Buljenje Pretjerano treptanje ili nesposobnost da vas gledaju u oči, također može biti znak laži. No, neki lažljivci imaju obrnutu taktiku: oni imaju sposobnost gledati vas ravno u oči i lagati. Kako se oni odaju? Po tome što ne skreću pogled ili uopće ne trepću.