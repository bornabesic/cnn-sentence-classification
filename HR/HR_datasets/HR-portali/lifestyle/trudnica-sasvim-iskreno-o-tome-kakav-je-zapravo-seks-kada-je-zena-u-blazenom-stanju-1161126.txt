Iako je odlučila biti seks boginja tijekom svoje druge trudnoće i prepustiti se intimnostima sa svojim partnerom, blogerica Mel Watts shvatila je da to za nju baš i nije dobra ideja. Poznatija po nazivu svoga bloga ''The Modern Mumma'' u drugoj trudnoći htjela je napraviti veliki pomak što se tiče svoga seksualnog života, no jedino što je s time u vezi dobro napravila jest objava na Facebooku koja je do suza nasmijala mnoge. Ona je shvatila kako nije tip žene koji može uživati u trudničkom seksu pa je svojim iskustvom odlučila zabaviti javnost. – Znate da postoje žene koje uživaju u seksu tijekom trudnoće. No, postoje i žene poput mene. Pokušali smo. Stvarno mislim da jesmo. Znam kako sam se dovela u ovu situaciju i obećala sam da će ovoga puta biti drukčije. Prigrlit ću to. Bit ću uspješna. Voljet ću ga puno više. Bit ću najbolja seks boginja kada budem trudna – počela je svoju objavu Mel koja je u 30. tjednu trudnoće.  No, stvarnost je bila potpuno drukčija. – Eto me. Nasukana kao kit. Znojna. Nosim košulju no ne zato što sam na onaj način znojna. Imam osip na trbuhu zbog rastezanja kože. Moje grudi su oružje koje bi oborilo svakoga. Teško dišem. Depilirala sam se po metodi 'dodirni i osjeti'. Imam deset prstiju na rukama, 10 na nogama i sve ostale dijelove tijela koji strše van. I on me svejedno zove lijepom i seksi. Što nije u redu s tim čovjekom? U najgorem sam izdanju. Cijedim se, smrdim, stenjem, golema sam i obrasla, dlakava sam i mislim da imam više znoja ispod grudi nego što on ima u svom grmlju tijekom najtoplijeg ljetnog dana. I svejedno me želi. Možda je on jedan od onih ljudi koji voli ovakve situacije? Ili je samo predivan, brižan i užasno lažljiv partner zbog svoje pretjerano emocionalne trudne žene. Bilo kako bilo – zadržat ću ga – napisala je ona.  >> Ovo su najodbojnije stvari koje muškarci rade tijekom seksa >> Pronašla urnebesan natpis na vratima ginekološke ambulante koji je odmah postao hit