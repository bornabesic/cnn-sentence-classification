Djeca obožavaju sjediti na podu, a sjedenje u tzv. W položaju, s koljenima na podu i petama iza sebe, vrlo je čest odabir položaja mališana. Iz puzajućeg ili polusjedećeg položaja, djeca se često spuštaju na stražnjicu sa savijenim koljenima i stopalima sa strane stražnjice, dok im koljena padaju u položaj koji upravo podsjeća na izgled slova W.  Ipak, većina roditelja ne prepoznaje opasnosti sjedenja u takvom položaju. W položaj vrlo je nepovoljan za razvoj djeteta te bi ga svakako trebalo izbjegavati jer može povećati rizik od nastanka ortopedskih problema, kašnjenja u razvoju posturalne kontrole i stabilnosti te motoričkih sposobnosti. Kako biste spriječili da dijete sjedi u takvom položaju i onda kada nije pored vas, dijete biste trebali spriječiti u tome da razvije naviku sjedenja u tom položaju. Svakako ga odmah opomenite da promijeni položaj, primjerice, neka sjedi na petama ili stavi obje noge ravno ili u stranu s koljenima na jednoj strani.  Dugotrajno i često sjedenje u “W položaju” stavlja poseban pritisak i može imati utjecaj na moguće povrede kukova, povrede tetiva, opasnost od unutarnjih rotacija kostiju, povrede stopala. Spriječite to na vrijeme... 