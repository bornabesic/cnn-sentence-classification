Foto: Instagram MAKE-UP trendovi ove godine nalažu odvažne boje, kako na očima tako i na usnama, no jedan proizvod u svemu tome gotovo uvijek ostane zanemaren.    A Rihannin odvažni look na Met Gali podsjetio nas je kako i rumenilo može diktirati nečiji izgled. I baš sada Instagram je preplavio odvažni beauty trend u kojem glavnu ulogu igra žuto rumenilo.    Ako ste odmah pomislili kako ova boja ne može nikako dobro izgledati na obrazima, iznenadit ćete se kad vidite da zapravo laska različitim nijansama tena.     Kad malo razmislite, to ima i dosta smisla, jer većina ljudi već ima žućkaste podtonove na licu, pa samim time ovo rumenilo neće ni izgledati kao maska.    Žuta boja licu daje svježiji izgled i sjaj, a iako zvuči odvažno, zaista se lako naviknuti na nju.     A baš kao i bilo koje drugo rumenilo, može biti suptilno ili upadljivo, ovisno o prilici, ali i vašim make up navikama.       U svakom slučaju, radi se o iznenađujuće lijepom trendu, kojeg se definitivno isplati isprobati bar preko ljeta, jer će na preplanulom tenu definitivno izgledati najbolje.