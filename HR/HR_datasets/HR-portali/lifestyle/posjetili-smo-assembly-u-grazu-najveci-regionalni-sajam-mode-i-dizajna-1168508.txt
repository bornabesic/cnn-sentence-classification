Graz je ovog vikenda disao u ritmu mode i umjetnosti! Bili smo dio tradicionalnog assembly festivala koji iz godine u godinu okuplja brojne umjetnike iz cijele regije! Assembly je započeo tradicionalnom VIP revijom povodom otvorenja ovog festivala, nastavio se modnim sajmom na kojem smo isprobali nakit koji je nošen i na filmu, kupili dizajnerske komade po popularnim cijenama... Na Modnom almanahu pročitajte više o festivalu s kojim u Grazu počinje turistička sezona. Mjesto radnje ove je godine bila kuća arhitekture Kunsthaus Graz u kojoj je Assembly započeo velikom modnom revijom na kojoj su svoje kreacije predstavili dizajneri iz Mađarske, Bugarske, Španjolske, Austrije s ciljem osvajanja prestižne nagrade Kastner & Öhler u iznosu od 5000 eura. Do ove godine, na revijama su se predstavili dizajneri iz 30-tak država ( 2014 je pobijedila Marijana Kramarić iz Hrvatske, prošle godine se na Assembyl-u predstavio i Igor Galaš) pokušavajući tako na jedinstven način nametnuti svoj brend austrijskoj modnoj platformi. Ove je godine, žiri sastavljen od brojnih austrijskih uglednika iz područja mode, najboljom kolekcijom proglasio „Kaleidoscopio” s potpisom 22-godišnjeg dizajnera Edera Aurre iz Španjolske. Kolekciju karakterizira prekrasna igra boja i različitih struktura materijala- od krepa i baršuna do neoprena i pleksiglasa. U fokusu su modeli koji naglašavaju siluetu, ali i rješenja koja naglašavaju žensku glamuroznost. Nakon proglašenja pobjednika i žiri i publika su se složili s jednim- o ovom će se mladom dizajneru još puno toga čuti. Ono što je dodatno oduševilo brojne ljubitelje mode i dizajna je velika, tradicionalna prodaja modnih komada koja je održana u subotu i nedjelju u prizemlju Kunsthaus-a. Na ovom su se vrlo posjećenom događaju predstavili brojni dizajneri koji u svojim radionicama stvaraju prava remek dijela. Što nam je posebno privuklo pažnju? Neobična asimetrija s potpisom NI-LY, kolekcija PITOUR u znaku močvarnih ptica, prekrasni ovratnici KLAR, nakit s potpisom E2RD slovenske zvijezde nakita Bojane Kovačič Zmejič. Upravo ovaj nakit je svjetski poznat, ga je nosila glumica Nina Simone u filmu Nina.  Modni vikend je kulminirao velikom Street style revijom na otoku MUR na kojem su se brojni ljubitelji mode sljubili s dizajnom koji je namijenjen svakodnevnom total looku.  