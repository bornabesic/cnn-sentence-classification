Foto: Elle  IAKO nam ovo zvuči nevjerojatno, ima logike.  Zamislite situaciju u kojoj odlazite na nekoliko intervjua za posao, no niti jedan ne dobivate, unatoč dobrim kvalifikacijama. Ubrzo otkrivate kako je problem u jednom, očito kontroverznom, komadu nakita, s kojim ste se pojavili na svim razgovorima, a on se zove zaručnički prsten.   Nedugo nakon toga, skidate blještavi prsten sa ruke, ponovno odlazite na intervju te dobivate posao. Neobično, zar ne?  Nimalo, ako pitate savjetnika za karijere Brucea Hurwitza, koji je svoju teoriju prigodno otkrio na LinkedIn-u, i koji je zapravo samo prepričao svoje stvarno iskustvom s jednom mlađom klijenticom, koja je na intervju došla s prilično uočljivim prstenom.  Hurwitz otkriva kako je zaručnički prsten, posebno veliki, za muškarce često znak za vrlo zahtjevne žene, popularno zvane "high-maintenance", dok ih ostale žene jednostavno gledaju kao prijetnju. "Kada žena u uredu, koja ima najveći zaručnički prsten na ruci, vidi ženu s većim, ona će pomisliti kako će ona pasti na drugo mjesto, čim ova bude zaposlena", pojašnjava Hurwitz. Prsten je i potencijalni znak statusa ili bogatstva.  Drugim riječima, prsten često može dovesti do pogrešnih pretpostavki, kako takve žene nisu dovoljno radišne i sposobne, odnosno kompetentne na radnom mjestu, no postavlja se pitanje kako bi se u poslovnom okruženju gledalo na muškarca s Rolexom?  Sigurne smo kako se takav komad nakita ne bi odrazio na njegove osobine ličnosti, kao neprikladne za uredsko okruženje...  Što kažete na ovu teoriju?