Većina parova koji planiraju vjenčanje, posljednje vrijeme najradije za vjenčani poklon žele novac. Mnogima je to vjetar u leđa za početak bračng života ili financiranje samog vjenčanja i proslave. No, Billy Steere (46) i Honey Lindo (40)  došli su na odličnu ideju kako iskoristiti svoje vjenčanje na nesebičan način.  Par već ima dvoje zajedničke djece i žive zajedno, ali u trenutku kada su se odlučili živjeti zajedno došli su na ideju kako iskoristiti vjenčane darove za humanitarnu svrhu. Svoje uzvanike su zamolili da daju donaciju kako bi prikupili novac za žitelje jednog malog siromašnog sela u Ugandi. Nemaju pristup pitkoj vodi pa su im odlučili u tome pomoći. Prikupili su i više nego im je bilo potrebno da ostvare taj hvalevrijedan cilj i danas više od 200 ljudi ima svakodnevni pristup pitkoj vodi i time mnogo ugodniji i bolji život.