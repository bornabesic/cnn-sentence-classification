Foto: Instagram, Vogue, Screenshot Youtube  VIŠE nema sumnje da je par ponovno zajedno.  Iako su prije mjesec dana prekinuli svoju kratku romansu, Gigi Hadid i Zayn Malik ponovno su zajedno.  A pomirenje su proslavili i novom, slatkom slikom na Instagramu, koju je objavila lijepa manekenka, na kojoj par izmjenjuje poljupce.  Plavokosa Gigi sliku je objavila nakon proslave Dana nezavisnosti s prijateljicama, u vili pjevačice Taylor Swift, koja joj je ujedno jedna od najboljih prijateljica te je time potvrdila kako se nakon nekoliko dana zasluženog odmora, vratila u zagrljaj mladog pjevača.  "Svađali su se za njezin rođendan. No, to je tako kod njih. Već su nekoliko puta prekidali i mirili se pa postoji šansa da već sutra ponovno budu zajedno", otkrio je nepoznati izvor tada za E! Online te nastavio. "To je normalno za njih. Jedan dan su zajedno, a već drugi mogu prekinuti pa se ponovno pomiriti. Ona je opsjednuta s njim i ne želi ga tek tako pustiti."  Podsjetimo, prve glasine o paru javile su se u studenom prošle godine, odmah nakon što je ona prekinula s još jednim glazbenikom, Joejem Jonasom, koji je kasnije komentirao kako je jako zanimljivo kako je tako brzo krenula dalje. Par je odmah počeo dijeliti zajedničke slike na društvenim mrežama, no prije mjesec dana nakratko su se razdvojili, navodno zbog udaljenosti i prenatrpanih rasporeda.  No, čini se kako je ljubav pobijedila...