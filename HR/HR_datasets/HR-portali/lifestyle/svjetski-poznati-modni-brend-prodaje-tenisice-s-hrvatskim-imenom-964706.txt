Foto: Topshop   POPULARNI britanski high street brend, koji je prije nekoliko godina zatvorio svoje trgovine u Hrvatskoj, sada nam se za to, izgleda, odlučio odužiti. Riječ je o Topshopu, koji od kraja prošle godine opet dostavlja u Hrvatsku, a sada u ponudi imaju i komade koji dijele ime s Lijepom našom.  Baršunaste ženske tenisice, koje dolaze u dvije neodoljive nijanse iz nekog se, za sada nama nepoznatog razloga, zovu CROATIA. Da, dobro ste pročitali, a izgleda da Topshop našu zemlju povezuje s lijepim tenisicama, što definitivno nije uvreda.  Brend je krajem prošle godine ponovno počeo dostavljati u Hrvatsku, pa i vi možete postati ponosna vlasnica ovih tenisica.   Ružičasti model trenutno je i jedan od najtraženijih komada u online trgovini brenda, pa biste, ako vam se sviđaju, trebali požuriti dok nisu potpuno rasprodane. Cijena svakog modela je 26 funti, odnosno oko 230 kuna.