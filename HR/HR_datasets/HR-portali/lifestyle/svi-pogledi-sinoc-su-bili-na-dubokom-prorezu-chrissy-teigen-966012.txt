Foto: REX, Getty  AKO netko zna kako privući pažnju, onda je to ona.  Glamuroznu gala večer u New Yorku, u organizaciji slavnog časopis Time, koji je ponovno sastavio listu 100 najutjecajnijih ljudi na svijetu, nije propustila ni slavna manekenka Chrissy Teigen, koja je uživala u slobodnoj večeri sa suprugom Johnom Legendom.  Njihova kćerkica Luna, koja je doista neodoljiva, ovoga je puta ostala doma te tako pustila mamu i tatu da uživaju u slobodnoj večeri. Tom prilikom, 31-godišnja ljepotica uskočila je u sexy, dugu haljinu bez naramenica, u raskošnoj zlatnoj boji, koja je imala i duboki prorez, što i nije neko iznenađenje, jer je poznato kako Chrissy obožava takve haljine.   Haljinu potpisuje Angelys Balek za jesen 2017. godine, no na službenoj fotografiji haljina je iskombinirana na traperice. No, kad imaš ovakve noge, čemu ih skrivati?!  Look je upotpunila sandalama i clutch torbicom u istoj nijansi, kao i crvenim ružem, koji često biramo kada želimo izgledati glamuroznije. Kako vam se sviđa Chrissy?