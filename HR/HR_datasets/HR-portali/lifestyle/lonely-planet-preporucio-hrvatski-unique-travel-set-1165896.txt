Vodiča putovanja svjetskog glasa Lonely Planet čitateljima svog online izdanja, s više od 11 milijuna jedinstvenih posjetitelja mjesečno, predstavio je hrvatski Unique Travel Set. Za putni komplet od nepuna dva kilograma sa sedam odjevnih predmeta, koji ženama na višednevnom putovanju omogućuje čak 30 odjevnih kombinacija, Lonely Planet konstatira da bi mogao biti rješenje za probleme s pakiranjem. Inače, Unique Travel Set, inovativni proizvod modne dizajnerice Katarine Džale i njezine poslovne partnerice Rašeljke Maras, predstavljen je svjetskoj javnosti prije nešto više od mjesec dana kroz Kickstarter kampanju putem koje se do 3. svibnja može kupiti po 30 posto nižoj cijeni od regularne. Praktični set, uz koji ide i multifunkcionalna torbica, proizvodi se u Hrvatskoj, izrađen je od viskoze, a dostupne su dvije inačice: Unique Travel Set Basic te Unique Travel Set Luxury. Šiva se u tamno sivoj, bež i crnoj boji te XS, S, M, L i XL veličinama, a moguće je odabrati dodatne haljine u drugim, živim bojama. Kako bi udovoljili globalnom tržištu i raznim tipovima tjelesne građe, osim prema veličini, Unique Travel Set je moguće odabrati i po dužini. >> Treba nam političko čudo - kolaps na granici ugrožava milijarde eura >> The Telegraph objavio reportažu: Ovo je Hrvatska koju ne prikazuju u brošurama