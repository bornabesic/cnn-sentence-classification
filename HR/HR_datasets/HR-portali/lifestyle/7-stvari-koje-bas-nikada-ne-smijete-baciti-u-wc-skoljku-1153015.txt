Iako je katkada najlakše smeće baciti u toalet, postoje neke stvari koje jednostavno ne smijete nikada bacati u WC školjku. – WC školjka nije kanta za smeće. Jedino što u njoj smije završiti jesu mokraća, stolica i toaletni papir. Sve drugo je višak – upozorio je Steven J. Hausman, član washingtonske sanitarne komisije. Zbog toga je dobro imati u kupaonici uvijek malu kantu za smeće jer se mnogi u nedostatku kante odlučuju na toalet.  Stoga, prije nego što krenete bacati sve u WC, sjetite se ovog popisa stvari koje u toaletu nikako ne smiju završiti.  1. Pamuk To se odnosi na tampone, uloške, pa čak i štapiće za uši. Pamuk se lako hvata za sve i često dovodi do začepljenja jer nije razgradiv. 2. Vlažne maramice Ne bacajte u toalet čak ni one stvari koje su ''predviđene'' za bacanje u WC školjku. Maramice se ne mogu rastopiti, a jednom kada vam uđu u cijevi, od začepljenja vas neće spasiti nitko. 3. Kosa Idući put kada čistite četku, dlake bacite u smeće. Jednako kao što vam začepljuje tuš-kabinu ili kadu, kosa može začepiti i odvod za WC. 4. Kondomi Ni njima nije mjesto u WC školjci iako su napravljeni od biorazgradivog materijala. Bacite ih u smeće. 5. Pijesak za mačke Iako je najlakše baciti ga u WC školjku, nemojte to raditi. I on stvara začepljenja zbog kojih ćete imati mnogo većih problema. 6. Stari lijekovi Lijekova kojima je prošao rok trajanja riješite se na siguran način, ali ne bacanjem u toalet. Oni vam neće začepiti cijevi, no njihov sastav može naštetiti vodi kojom se opskrbljujete. 7. Masnoće i ulja Bilo da je riječ o masnoći nakon kuhanja ili bilo kojoj drugoj, držite ih podalje od toaleta. Masnoća se zadržava na cijevima i radi istu stvar kao i kolesterol krvnim žilama.  >> Tipkate po mobitelu dok ste na WC-u? Evo zašto to pod hitno trebate prestati raditi 