Foto: Screenshot YouTube, Gif  TEYANA Taylor dobila je odličnu odskočnu dasku spotom "Fade" Kanyea Westa.   Pjevačica i reperica koja je probudila zanimanje šire javnosti sexy plesom u najnovijem videu slavnog repera, ovih dana izbacila je novi singl i atraktivni spot u čijem je fokusu ponovno njezina savršena figura.    Umjetnički spot napravljen je od fotografija Sashe Samsonova koje daju privid da se Teyana kreće i pleše, odjevena u zlatnu foliju, lance i dragulje.  Inače, Teyana od 2012. godine radi pod Kanyeovom producentskom kućom, a šuška se kako su ona i Rihanna bile inspiracija za lik Tiane u seriji "Empire".  Teyana je nedavno rodila kćerkicu, a zahvaljujući godinama koje je provela u plesnoj dvorani i teretani, tijelo joj se brzo vratilo u zavidnu formu.   Pjesma "Champions" zvukom pomalo podsjeća na hitove slavne Rihanne pa bi ova pjesma mogla postati novi jesenski hit.