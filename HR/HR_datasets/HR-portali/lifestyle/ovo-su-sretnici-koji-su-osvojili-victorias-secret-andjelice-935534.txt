POSLJEDNJIH dana je sve u znaku branda Victoria's Secret te njegovih zaštitnih lica.  Iako je slavna revija održana prije dva dana u Parizu, o njoj se ni danas ne prestaje pričati.   Nije tajna kako su zaštitna lica poznatog branda jedne od najljepših žena na svijetu, koje su vam već itekako dobro poznate. Kendall Jenner, Gigi i Bella Hadid, Adriana Lima, Alessandra Ambrosio, Irina Shayk...  No, znate li koji su frajeri bili dovoljno sretni da osvoje srca ovih ljepotica? Mi vam danas otkrivamo tko su oni.  1. Gigi Hadid Dok je slavna ljepotica koračala pariškom pistom, iz prvog reda ju je bodrio pjevač Zayn Malik, s kojim je Gigi nešto više od godinu dana, s dva kraća prekida.  2. Irina Shayk Prelijepa Ruskinja prošlu srijedu je prvi put hodala ovom pistom, no njezina ljepota ostala je u drugom planu, zbog činjenice kako je Irinin trbuščić bio dobro pokriven sexy opravicama, jer manekenka očekuje prvo dijete s glumcem Bradleyjem Cooperom, s kojim je također nešto više od godinu dana, iako službene potvrde još uvijek nema.  3. Alessandra Ambrosio Jedna od najdugovječnijih "anđelica", u sretnoj je vezi već 11 godina s biznismenom i milijunašem Jamiejem Mazurom. Od 2008. godine par je zaručen, no nikada nisu stali pred oltar. Zajedno imaju dvoje djece, a sve ove godine za njih se nije vezao niti jedan skandal.   4. Romee Strijd Nizozemska ljepotica već je godinama u sretnoj vezi s biznismenom Laurensom van Leeuwenom. Ona danas ima 21 godinu, a s Laurensonom je od tinejdžerskih dana. Upoznali su se preko njegove sestre, s kojim je Romee i prije bila vrlo bliska.   5. Sara Sampaio 25-godišnja Portugalka trenutno je u sretnoj vezi s milijunašem Oliverom Ripleyjem, no ne privlače previše pozornosti svojom vezom. Ono što se zna jest kako je Oliver prije Sare, ljubio još jednu manekenku, Jeisu Chiminazzo pa čini se kako dotični ima svoj tip žene.   5. Lily Aldridge Lijepa Lily od 2007. godine ljubi frontmena poznatog benda Kings of Leon, Caleba Followilla, s kojim se upoznala na slavnoj Coachelli, a par je 2011. godine izgovorio "sudbonosno da". Godinu dana kasnije, par je dobio kćerkicu Dixie, a Lily često ističe kako je njezin suprug "najcool frajer na planeti".   6. Jasmine Tookes Ljepotica koja je ove godine dobila priliku nositi skupocjeni Fantasy Bra, sretna je i u privatnom životu. Nekoliko je godina bila u vezi sa zgodnim manekenom Tobiasom Sorensenom, koji ju je osvojio 2012. godine tijekom jednog izlaska u New Yorku, no ljubav je pukla ranije ove godine, a Jasmine je sreću pronašla s biznismenom Juanom Davidom Borerom, koji je jedan od Snapchat menadžera.   7. Martha Hunt 26-godišnja ljepotica i jedna od najboljih prijateljica Taylor Swift, nekoliko je mjeseci u sretnoj vezi s fotografom Jasonom McDonaldom. U jednom nedavnom intervjuu otkrila je kako je važno da je našla muškarca, koji će razumjeti ako mora u posljednji tren otkazati večeru, no kako ga uvijek iznenadi nekim zajedničkom putovanjem i slično.   8. Taylor Hill Prekrasna Taylor često na društvenim mrežama objavljuje slike s dečkom, manekenom i glumcem Michaelom Stephenom Shankom, koji je od nje stariji čak 11 godina, a par je u sretnoj vezi nešto više od godinu dana. Zanimljivo je kako su dotičnog ranije povezivali s Gigi Hadid.  9. Bella Hadid Novopečena anđelica i mlađa sestra Gigi Hadid, netom prije Pariza prekinula je vezu s pjevačem The Weeknd-om, koji je ove godine pjevao na reviji, baš kao i prethodne. Iako se šuškalo kako se par pomirio upravo u Gradu ljubavi, glasine nisu potvrđene, no njihovi pogledi na pisti, otlrivali su puno. Istu večer par je zajedno tulumario u jednom klubu. 10. Josephine Skriver Još jedna plavokosa anđelica, 22-godišnja Josephine, od 2013. godine je u sretnoj vezi s pjevačem i frontmenom grupe The Cab, Alexanderom Deleonom. Par često putuje, a nedavno je slavna ljepotica otkrila kako su joj posljednje godine s njim najbolje u životu.