Foto: Instagram, Splash News  OVO je bio jedan od naiskrenijih intervjua ikad.  A dao ga je NBA košarkaš Lamar Odom, koji je u listopadu 2015. godine pronađen u nesvjesti na podu jednog bordela, gdje se danima drogirao, opijao te tulumario s prostitutkama.    Iako tada više nije bio sa svojom suprugom Khloe Kardashian, osim na papiru, ona je požurila razvod, iako je bila uz njega tijekom cijelog oporavka.   Ona je u međuvremenu utjehu pronašla u teretani i zdravom načinu života, a prije nekoliko mjeseci u još jednom košarkašu, 7 godina mlađem Tristanu Thompsonu, u kojeg ne skriva koliko je zaljubljena.   No, čini se kako njezinog bivšeg supruga i dalje progone denomi prošlosti, a to je potvrdio i u jednom nedavnom intervjuu za televizijski show "The Doctors", gdje je otkrio kako zamišlja svoju budućnost. "Iskreno, samo želim svoju suprugu natrag."  Iako je starleta i sama priznala kako će uvijek voljeti svog bivšeg supruga, za kojeg se udala 2009. godine nakon nekoliko tjedana veze, čini se kako to više nikada neće biti na način na koji on želi, a to je pokazala u prosincu 2016. godine, kada je razvod finaliziran. Na kraju krajeva, prekid je i uslijedio zbog njegove ovisnosti i varanja.  I upućeniji izvori tvrde kako je Khloe preko ušiju zaljubljena u novog dečka te se ne planira vraćati na staro...