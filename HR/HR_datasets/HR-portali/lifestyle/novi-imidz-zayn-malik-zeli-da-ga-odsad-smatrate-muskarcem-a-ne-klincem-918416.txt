Foto: Getty  ZAYN se u posljednje vrijeme svim silama trudi ostaviti dojam kako više nije dječak iz One Directiona.  Zrelija glazba, brojne tetovaže, sexy editorijali, a po novome i nikad duža brada... Sve su to načini na koje slavni pjevač pokušava pokazati svijetu kako više nije dječak.    Tako se 23-godišnji Zayn nedavno pojavio na reviji Tom Forda na Fashion Weeku u New Yorku u elegantnom crnom odijelu, no ovoga  puta nije prošteao crvenim tepihom sa svojom zgodnom djevojkom Gigi Hadid, koja je također bila tamo.    Ne znamo je li duža brada samo isprobavanje novog stila ili Zayn misli kako će ga tako prepoznati manje ljudi, obzirom da je nedavno otkazao koncert u Dubaiju zbog problema s anksioznošću.  No, glazba nije njegov jedini talent. Naime, Zayn je nedavno otkrio kako priprema televizijski projekt o nastanku popularnog boy benda, pod nazivom "Boys", a obzirom kako ima puno iskustva na tom području, vjerujemo kako će dosta toga biti vezano uz One Direction.   "Kada sam odlazio iz benda, znao sam da je došlo moje vrijeme. Htio sam napraviti nešto drugačije te početi izražavati svoje mišljenje o određenim stvarima", otkrio je.   Priznao je i kako je bio vrlo zabrinut kako će njegovi obožavatelji prihvatiti njegov novi glazbeni smjer, no obzirom da je odlaskom iz One Directiona stekao još više obožavatelja, vjerujemo kako ga to više ne brine.