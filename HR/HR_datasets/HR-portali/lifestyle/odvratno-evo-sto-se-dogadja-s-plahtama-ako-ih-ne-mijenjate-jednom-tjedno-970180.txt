Povrh svega, prljave plahte pravo su leglo gljivičnih spora, plijesni, prašine te čak i dijelova tijela kukaca, a sve to može izazvati iritacije na koži, kihanje, svrbež u očima i brojne druge negativne reakcije u tijelu. No, gadarijama tu nije kraj. Neke bakterije, poput zlatnog stafilokoka, mogu preživjeti i pranje, ako plahte nisu oprane pod dovoljno visokom temperaturom. A iako ova bakterija inače živi na ljudskoj koži, uđe li u krv putem porezotine, u nekim slučajevima može biti čak i kobna.  Stoga možemo zaključiti da redovitim pranjem plahti ne čuvate samo ljepotu, već i svoj život.