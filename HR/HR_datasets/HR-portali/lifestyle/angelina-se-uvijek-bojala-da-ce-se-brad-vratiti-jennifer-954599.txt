Foto: Getty  SLAVNU glumicu navodno je izluđivala i sama pomisao na to.  Davne 2005.godine, Brad Pitt ostavio je svoju tadašnju suprugu Jennifer Aniston zbog fatalne Angeline Jolie, nakon što se u nju ludo zaljubio na setu filma "Mr. i Mrs. Smith".    Unatoč tome što su u ljubavi proveli gotovo 12 godina, 2016. godine par je otkrio kako se razvodi, no to definitivno nije bio jedan od prijateljskih prekida, obzirom da su niski udarci pljuštali sa svih strana. Nekoliko mjeseci kasnije, njihovi privatni život i dalje zanimaju javnost.  Tako se posljednjih dana ne prestaje pričati o tome kako je Angelina oduvijek bila u strahu kako će se Brad vratiti Jennifer. "Iako je Angelina jedna od najljepših žena na svijetu, vrlo je nesigurna i ljubomorna. Uvijek je htjela da se Brad u potpunosti distancira od Jennifer nakon razvoda", otkrio je nepoznati izvor.  "Čak i nakon toliko godina ljubavi, Angelina je sumnjala u Brada. Izluđivala ju je i činjenica što je Jennifer nakon razvoda ostala vrlo bliska s njegovom mamom."   I ne samo to,kako je potvrdio izvor blizak glumici, Angie je i sada bijesna, nakon što se saznalo kako je njezin bivši suprug ponovno u kontaktu s plavokosom glumicom, koja mu je navodno velika podrška nakon razvoda. "Zbunjena je, frustrirana i ljuta, što je Brad našao utjehu u Jennifer nakon prekida."  S druge strane, Jennifer je već nekoliko godina u skladnoj vezi s glumcem Justin Therouxom te ni ne pomišlja na pomirenje s Bradom, a i sam Justin navodno zna za poruke, koje joj šalje bivši suprug, no u redu je s tim, jer zna da Jennifer samo želi biti pristojna.