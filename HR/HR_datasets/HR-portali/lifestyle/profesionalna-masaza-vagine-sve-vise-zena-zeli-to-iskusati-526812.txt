Obično kada netko spomene da ide na masažu kako bi se opustio, pomislimo na masažu ramena, leđa. Ali, postoji jedna vrsta sve popularnija među ženama, a to je masaža međunožja. Da dobro ste pročitali! Da bi se riješile nagomilanog stresa, neke žene odlaze profesionalnim maserima na tzv. Yoni masažu. To izgleda otprilike ovako: masaža uključuje dodirivanje, duboko disanje i ponekad (ako klijentica da pristanak) penetraciju prstom. Isis Phoenix, stručnjakinja iz SAD-a koji se bavi takvom vrstom masaže, kaže kako je moguće osloboditi emocije koje  ponekad mogu "zaglaviti u vagini". Objašnjava da žene doživljavaju razne senzacije tijekom masaže i da nije poanta svega doživjeti orgazam, već otkriti što u vama pobuđuje to da se osjećate dobro. Iako, neke žene dožive orgazam, i u tome nema ništa loše. - Yoni masaža je svečanost u kojoj je žena pozvana da iskoristi dodir njezine vulve. Kada smo na dodir, tada se ukazuje prilika da očistimo osjećaj energije. Najveća korist je osjećaj utjelovljenja mudrosti u onome što nam pruža zadovoljstvo - objašnjava Isis. Neki stručnjaci smatraju da ovakav oblik masaže može pomoći i poboljšanju seksualnog života. - Logično je, jer sve što ubrzava protok krvi u vašoj zdjelici, povećava osjetljivost, uzbuđenje i podmazivanje vagine, a to svakako pomaže doći do orgazma - pojasnila je Mary Jane Minkin, profesorica na Yale School of Medicine.  Ipak, ova stručnjakinja kaže da pomalo sumnja u to da masaža vulve može dovesti do oslobađanja napetosti. - Reći da će samo dodirivanje vagine dovesti do oslobađanja emocija mi se ne čini istinito. Ali, ako poboljša vaš seksualni život, a to doprinese boljem odnosu, tada može dovesti do malog oslobađanja emocionalnog stresa - dodala je, a prenosi uk.style.yahoo.com.