Ako ste pri kraju travnja u svoj kalendar putovanja uvrstili Madrid kao destinaciju, onda morate znati i koja mjesta ne smijete propustiti. Jedan puni krug oko treće po veličini prijestolnice u Europi može vam omogućiti da upoznate neizostavne destinacije, predivne muzeje i uživate u gurmanskim specijalitetima međunarodnog sajma hrane Salón de Gourmets. Polazna točka je najupečatljivija građevina u Madridu, ali i najveća palača u Zapadnoj Europi- Palacio Real de Madrid (Kraljevska palača). Ako ćete imati sreće i vremena da prođete svih 3000 soba i uživate u umjetničkim djelima kraljevske obitelji, nesumnjivo ćete uspjeti da se bar nakratko i sami osjetite kao dio te povijesti. Plaza Mayor je svakako sljedeće odredište koje nije moguće zaobići. Ovaj središnji trg grada gradio se čak pune 44 godine, a tijekom povijesti više je puta promijenio ime i namjenu. Uz kip kralja Filipa III, ovaj trg je poznat i po svečanosti koja se ovdje organizira svakog 15. svibnja u čast Svetog Izidora, zaštitnika Madrida. Vaš krug oko Madrida možete nastaviti obilaskom Puerta de Alcal . Gradska vrata Alcalá otvorena je 1778. godine na Trgu neovisnosti, neposredno ispred ulaza u park Buen Retiro. Ovaj park je jedan od najvećih parkova u gradu koji je do 1868. godine pripadao monarhiji i u njemu možete vidjeti kip Palog anđela , Kristalnu palaču, galeriju Casón del Bueno Retiro, vojni muzej Ejéncito, stazu skulptura Paseo de la Argentina... Kao pretposljednju točku posjetite jedan od dva predivna muzeja Museo Sorolla ili Museo Lázaro Galdiano. U muzeju Sorolla užvat ćete u zbirci slika koje se igraju sa suncem i svjetlošću, poznatog španjolskog slikara i Valencije, Joaquín Sorolla, dok kuća Lazara Galdiana skriva umjetnine i antikvitete stare i nekoliko stotina godina. Svoj krug oko Madrida ovog travnja možete zatvoriti uz gurmanski užitak koji pruža međunarodni sajam dobre hrane 31st Salón de Gourmets. Ove godine sajam se održava od 24. do 27. travnja na skoro 22 tisuća kvadratnih metara i s preko 14 000 izlagača koji će vam predstaviti oko 35 000 proizvoda. Dok uživate u gurmanskim specijalitetima, nemojte se začuditi ako naiđete i na tradicionalne proizvode iz naših predjela. Ajvar, kojeg sve češće nazivaju kavijarom od paprike, gurmanima iz cijelog svijeta predstavit će „Bakina tajna“, brend koji je već u gurmanskom svijetu prepoznat po svojim proizvodima vrhunske kvalitete, tradicionalne recepture i besprijekornog okusa. Dobro došli u Madrid, grad kraljeva, flamenka i dobre hrane.  