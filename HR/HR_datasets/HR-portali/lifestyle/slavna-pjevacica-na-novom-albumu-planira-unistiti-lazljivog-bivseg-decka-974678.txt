Foto: REX  PREKID zaruka za nju je bio vrlo bolan.  Australska pjevačica, 49-godišnja Kylie Minogue, uskoro planira izdati novi album, na kojem će iznijeti istinu o bolnom prekidu od mlađahnog britanskog glumca, 29-godišnjeg Joshua Sassea.    Podsjetimo, par je potvrdio vezu u studenom 2015. godine, a nakon nekoliko mjeseci pale su zaruke.I dok je Kylie oduševljeno pričala o svom zaručniku, njezini prijatelji bili su jako zabrinuti od samog početka te su ju upozoravali kako je njemu samo do njezinog novca i slave.  Dotični je tako živio u njezinoj 10 milijuna funti vrijednoj vili u Londonu, putovao svijetom na njezin račun, a navodno mu je puno poznatija zaručnica platila i skupocjeno presađivanje kose, no u veljači ove godine, počela su sve glasnija šuškanja kako ju Joshua vara s 34-godišnjom španjolskom glumicom Martom Milans, s kojom je snimao film u Kanadi.    Pjevačica je skinula prsten s ruke i izbacila mlađahnog dečka iz kuće, a iako je priznala da je bila u potpunom šoku i shrvana, nikada nije javno govorila o razlozima prekida.  U to vrijeme, počela je pisati nove pjesme, a čini se kako je sada spremna svog lažljivog zaručnika oportunista staviti na "stup srama".   "Kylie je spremna ispričati svojim obožavateljima u detalje u vezi toga što je dovelo do prekida. Te pjesme pomogle su joj da sve shvati i preboli Joshuu", otkrio je nepoznati izvor za Daily Mail.