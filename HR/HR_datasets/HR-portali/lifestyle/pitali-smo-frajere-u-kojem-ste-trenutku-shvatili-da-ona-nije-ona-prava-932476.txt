Foto: Sarar  PONEKAD nađemo onom pravog, a ponekad shvatimo da je princ zapravo - konj.  Jednako je tako i s muškarcima, koji često shvate kako je njihova princeza, zapravo ružna sestra. Nas je zanimalo u kojem su trenutku to shvatili, a evo što su nam otkrili. "Kada sam shvatio da joj je moj novac bitniji nego što bi trebao biti, a možda čak i bitniji od mene." "Zvučat će čudno, no to je bio trenutak kada sam shvatio da je ona po osobinama potpuna suprotnost mojoj mami. Nije bila elegantna niti ambiciozna, što su bile stvari koje jednostavno nisam mogao tolerirati." "Najiskrenije, bio je to trenutak kada sam shvatio da je glupa. U početku je bilo slatko, no s vremenom sam shvatio da su isprazni razgovori jedino što može ponuditi, a meni je trebala pametna i samostalna cura." "Nismo se slagali u spavaćoj sobi, a to je nešto što je jako važno." "Nije htjela imati djecu... Srećom, rekla mi je to na vrijeme." "Ja sam to shvatio kada smo uselili skupa u stan. Bila je toliko neuredna i lijena, da jednostavno to nisam mogao trpjeti. Nakon mjesec dana, ona je iselila." "Moja joj je mama išla jako na živce te se trudila u svakoj prilici to pokazati. OK, ne moraš se slagati s mojom mamom u nekim stvarima, znam i sam da ponekad zna biti naporna, ali moraš ju poštivati, jer je to moja mama." "Nakon nekoliko mjeseci s njom, saznao sam da je na lošem glasu, i to sasvim slučajno, točnije od prijateljeve cure. Ne znam kako takve priče nisu ranije došle do mene, no srećom, došle su u zadnji čas." "Jednostavno više nismo imali o čemu pričati, kada bi bili sami. S 'onom pravom' to se definitivno ne bi dogodilo." "Bili smo zajedno 3 godine i nikada me nije upoznala s roditeljima. Prvo je to naljutilo moje prijatelje, zbog tretmana kakvog sam dobio, a zatim i mene." "Prestala se truditi u krevetu - više nije bila vatrena, maštovita niti perverzna, već 'mrtva'. Nisam dugo tolerirao takve stvari, jer mi je kao svakom muškarcu, seks jako važan. Koji kaže da nije - laže."  "Sve je bilo super, dok u pitanju nije došao smisao za humor. Ona ga nije imala, a sve je moje šale smatrala prebrutalnima. Cura koju ne mogu nasmijati? Ne, hvala!"  "Stalno mi je prigovarala za izlaske s prijateljima te sam ju ubrzo zamolio da se makne od mene i da me više nikada ne nazove. Sve se bojim kakva bi postala kasnije, ako je na početku bila ovakva šefica." "Napravila mi je dramu na rođendanu najboljeg prijatelja, pred 50 ljudi. I sve to, jer sam popričao s bivšom curom i pitao ju kratko kako je."