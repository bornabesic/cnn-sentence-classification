Foto: Instagram IAKO je na rasporedu tek za 9 mjeseci, za ekipu Victoria's Secret showa nema odmora. Godišnji show popularnog branda Victoria's Secret i njegovih prekrasnih "anđelica", svake je godine na rasporedu početkom prosinca. Prošle godine, spektakularna revija održana je u Parizu, a već je poznata lokacija ovogodišnje.    Kako prenosi Teen Vogue, show se seli u daleku Kinu, točnije Šangaj, a to smo saznali na službenom Instagram profilu branda, gdje se on pohvalio otvaranjem novog dućana upravo tamo.   No, čini se kako je ova lokacija bila u planu i ranije, obzirom da je brand 2016. godine u svoje redove uvrstio i nekoliko kineskih modela, a to su redom bile Liu Wen, Ming Xi, Sui He i Xiao Wen Ju.   Iste te godine, show u Parizu je sadržavao i nekoliko elemenata kineske kulture, no korisnici nisu bili previše zadovoljni time. Tako su se neposredno nakon showa na internetu pojavili komentari kako su to samo jeftini trikovi za privlačenje kineskih kupaca, a vjeruje se kako će i ova lokacija izazvati slične komentare.   Za sve ostale informacije, javnost je ostala zakinuta, no ako je već sad poznata lokacija, vjerujemo kako ćemo ostale podatke također saznati ubrzo.