Foto: REX, Getty  GDJE god se pojavi, Jennifer Aniston je u centru pozornosti. No, iako ovoga puta to možda nije htjela, svojom je pojavom u kožnoj haljinici na jedno rame i bez grudnjaka, zasjenila i supruga Justina Therouxa, kojem je bila pratnja na predstavljanju treće sezone njegove serije "The Leftovers" u Los Angelesu te cijelu ekipu.  48-godišnja glumica ponovno je u prvi plan stavila svoje vitke noge te pokazala kako doista izgleda bolje nego ikad pa je Justin sinoć imao dva razloga za ponos - seriju te lijepu suprugu.  Jennifer je look upotpunila sexy sandalama s remenčićima te naglašenim očima, a par je izgledao sretno i zaljubljeno, kao uvijek.  Na istom crvenom tepihu pojavila se i razmažena bogatašica Paris Hilton, koja je podržala svog dečka, manekena i glumca Chrisa Zylku, koji također ima ulogu u spomenutoj seriji, a duo se posljednjih tjedana također ne odvaja jedno od drugoga.  Iako je često znala počiniti modne zločine, Paris je jučer zasjala u elegantnijem izdanju, čipkastoj crvenoj haljinici, koju bi rado posudile od nje.