Foto: Instagram   ONA je danas uspješna pjevačica i model za vlastitu kolekciju donjeg rublja. 26-godišnja Rita Sahatçiu, poznatija kao Rita Ora, rođena je u Prištini, no odrasla je u Londonu, a za nju je cijeli svijet saznao 2012. godine, kada je izašla njezina glazbena suradnja s DJ Freshom, koji je u to vrijeme tražio ženski vokal za svoju pjesmu "Hot Right Now".   Sve ostalo je povijest, a plavokosa pjevačica u posljednje se vrijeme okušava i u glumi pa smo ju tako već dva puta gledali u kino hitu "Pedeset Nijansi Sive", u mini ulozi sestre glavnog lika, Christiana Greyja, ali i u jednom od nastavaka "Brzih i žestokih".   Rita odnedavno i dizajnira liniju vlastitog donjeg rublja za jedan poznati brend, a gdje ćeš boljeg modela od nje same. No, kako je sama priznala, dugo se borila s kompleksima pa je ranije odbijala ponude za snimanje takvih kampanja. "Nikada nisam smatrala da je moje tijelo dovoljno dobro za takvu reklamu", kratko je otkrila, iako joj golišave slike nisu strane na službenom Instagram profilu.   Također, plavokosa pjevačica od samih početaka je slovila kao jedna od slavnih žena s najsexy tijelom i idealnim oblinama pa moramo priznati kako nas je itekako iznenadilo da baš ona ima problema sa samopouzdanjem.    No, čini se kako polako uspješno nadilazi takve probleme, no iskreno je priznala kako ponekad nosi steznike na crvenim tepisima, kada mora izgledati besprijekorno. "Još uvijek ne smatram da imam savršeno tijelo, no žena sam, i kao i sve, uvijek će biti nešto što ću htjeti promijeniti, i to je sasvim normalno. Želim biti uzor milijunima svojih pratitelja i želim da znaju da je važno voljeti svoje tijelo i raditi na njemu", zaključila je.   Apsolutno se slažemo!