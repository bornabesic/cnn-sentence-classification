Tetoviranje je postalo pravi trend, a sve veći broj mladih osoba odlazi "pod iglu" kako bi trajno ukrasili svoje tijelo. Većina nas je u nekom razdoblju života poželjela tetovažu, ali prije ove odluke potrebno je slijediti savjete kako ne biste ugrozili vlastito zdravlje. Iako se za tetovaže odlučujemo jer imaju posebno značenje ili su jednostavno privlačne, one mogu biti vrlo riskantne. Donosimo neke prijedloge koje biste trebali uzeti u obzir prije odlaska u tattoo studio. Sastojci u tetovaži Svaka boja i brend tinte ima drukčije sastojke. U nekim bojama pronađene su visoke razine olova i prisutnost litija, dok je u jednoj plavoj tinti pronađeno puno bakra pa je povučena iz prodaje. Još se istražuje kako pigmenti u tinti djeluju na naše tijelo. Postoji mogućnost da se toksini iz boje apsorbiraju u tijelu i ostave loše posljedice. Testiranje ispravnosti boje SAD provodi redovna testiranja tinti za tetovažu i njezinih pigmenata. Naime, zabilježeni su slučajevi alergijskih reakcija na tetoviranje, koje se očituju upaljenom kožom ili svrbeži. Najčešći uzrok smetnji zapravo je prerana izloženost tetovaže suncu, a ne njihova toksičnost. Nakon tetoviranja važno je štiti tetovažu od sunca dok se ponovno ne formira zaštitni sloj kože. Do tri mjeseca potrebno je za potpunu obnovu. Pigmenti koji prouzročuju alergije Kronične alergijske reakcije učestalije su kod osoba koje imaju tetovaže u boji. Istraživanje je pokazalo da od 300 ljudi, njih 10 posto dobiva alergije na tintu, dok je kod šest posto osoba koje su dulje osjećale smetnje pronađena crvena boja u tetovaži. Naime, crveni pigment odgovoran je za kašnjenje reakcije tijela na tetoviranje, a slično je kod ružičaste i ljubičaste boje. Kancerogenost tetovaža U crnim pigmentima tinte pronađene su nanočestica koje su potencijalno kancerogene. Sitne čestice lakše prodiru kroz kožu, dolaze do krvnih žila i ulaze u krvotok. Smatra se da na taj način čestice putuju kroz tijelo pa dolaze do ostalih organa ili tkiva. Ipak, ne postoje službeni dokazi da tetoviranje može prouzročiti rak. Tattoo studio MORA imati uređaj za sterilizaciju i jednokratne pakete igala Profesionalni tattoo studio opremljen je i autoklavom – uređajem za sterilizaciju opreme, a radna površina dezinficirana je i uredna. Primijetite li pri ulasku u studio da nešto nedostaje ili vam zaposlenik kaže da rade drukčije, nemojte se tetovirati! Prije početka procedure igle se uzimaju iz pojedinačnih zatvorenih pakiranja i moraju biti jednokratne. Također, tinta kojom se tattoo majstor koristi uzima se iz jedne bočice, a nakon toga se baca. Boja se ne smije uzimati ili vraćati u originalno pakiranje zbog velike opasnosti od nastanka infekcije. >> Posudio opremu za tetoviranje pa ostao bez nje