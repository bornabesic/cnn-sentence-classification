Iako odijelo ne čini čovjeka, detalji su vrlo bitni za ostavljanje dobrog dojma. Osnovno pravilo je da odijelo mora savršeno pratiti linije tijela onoga tko da nosi, ne smije biti ni premalo ni preveliko. Ako odijelo nije odgovarajuće veličine, uzalud je paziti na sve ostale detalje. Ovu modu je savim slučajno uveo britanski kralj Edward VII (vladao je od 1901. do 1910.). Najprije su se nosila odijela s dvostrukim kopčanjem, tradicionalna jahaća odijela s prslucima. Muškarci su često otkopčavali zadnji gumb na prsluku kako bi im bilo udobno. S vremenom su dvostruka kopčanja zamijenila odijela s jednostrukim kopčanjem koje se prvi put pojavilo 1906. Budući da su muškarci prije često jahali, treći gumb na sakou im je smetao i redovito su ga otkopčavali da bi im bilo udobnije. Odijela su se tako i krojila, a treći gumb je bio ispod razine struka i morali su ga otkopčati. Osim toga, tako su odijela izgledala dobro na muškarcu.  Kralju Edwardu VII. izgledalo je čudno kada je prvi gumb bio zakopčan pa je otkopčao i njega. Tako su i drugi počeli nositi. Zakopčavao se samo drugi gumb na odijelu, a treći gumb kralj Edward odlučio je ostaviti otkopčanim iz počasti prema tradicionalnom načinu nošenja jahaćih odijela.  Neki špekuliraju da ih je kralj tako otkopčavao zato što je bio predebel, no Sir Hardy Amies, britanski dizajner koji je bio službeni dizajner kraljice Elizabete gotovo 40 godina, to opovrgava, piše Business Insider. Danas skoro sva odijela imaju samo dva gumba. Tada treba zakopčati samo prvi gumb, a drugi ostaviti otkopčan. Ako odijelo ima tri gumba, prvi i treći se ostavljaju otkopčanima, a samo drugi se zakopčava. Tako linija muškarca više dolazi do izražaja.  Prije sjedenja, preporučuje se otkopčati dugmad na sakou jer ćete inače izgledati kruto i izgužvano te ih opet zakopčati kada ustanete. Ako odijelo nosite otkopčano ostavljate neformalan dojam i to je uobičajeno za takve prigode.  Kada se svi gumbi zakopčaju to ne izgleda dobro i ne preporučuje se nikada.  