Djeca su djeca... I ako im je dosadno, sigurno je da će roditelji izvući kraći kraj. Ali tome je moguće doskočiti s par malih igri koje će zabaviti i mlade i stare. Nezaobilazna igra mnogih generacija u Hrvatskoj. Neki kažu da mora biti na Uskrsni ponedjeljak, ali zašto se ne bi igrali kad vama odgovara? Ako je djeci zabavno, neka uživaju. Dvoje djece izaberu svako po jedno jaje i kreće borba. Tucaju se do 1 minute i zatim se gleda koje jaje je manje napuklo. Dijete s najmanje puknutim jajetom je pobjednik. Savjet plus: kako biste pobijedili protivnika, tucajte se s vrhom jajeta, ne sa stranom jer je vrh tvrđi i više ćete razbiti protivničko jaje. Dogovorite se s obitelji da svi oboje par jaja i donesu na druženje. Skupite sva jaja i sakrijte ih. Ako ste u kući, iskoristite terasu ili dvorište, a ako ste u stanu, najbolja ideja je sakriti jaja po boravku. Dijete koje na kraju igre ima najviše jaja je pobjednik. Savjet plus: Pobrojite jaja prije nego ih sakrijete kako vam se ne bi za desetak dana osjetili nesnosan smrad pokvarenog jajeta.  Ova igra se igra dvoje po dvoje. Sigurno vam je ostalo neko jaje koje niste skuhali ili obojili pa iskoristite za ovu igru spretnosti. Uzmite u obzir da bi se igra završila jaje mora puknuti, tako da baš i nije za zatvorene prostore i ljude kojima smeta nered. Igrači stoje jedan nasuprot drugoga i lagano se dobacuju jajima. Cilj je održati jaje u komadu što duže. Postoje dvije opcije kako se igra. Prva je da igrači igraju jedan protiv drugog, a druga da se slože parovi i zadnji par koji će još uvijek imati cijelo jaje je pobjednik.  