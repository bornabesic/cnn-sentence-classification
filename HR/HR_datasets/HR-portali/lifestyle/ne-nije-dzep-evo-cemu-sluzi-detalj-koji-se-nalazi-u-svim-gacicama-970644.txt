JESTE li se ikada zapitale čemu služi maleni džepić s unutarnje strane gaćica?  Morale ste ga primijetiti jer ga ima gotovo svaki par, a iako tako izgleda, tu se uopće ne radi o džepu. Prava je istina da se najčešće zašiva samo s jedne strane iz ekonomskih razloga, odnosno kako bi se ubrzala proizvodnja. Samo nekolicina skupljih brendova može si priuštiti da ga zašiju s obje strane.  A razlog zbog kojeg se ovaj dodatak tkanine uopće treba nalaziti s unutarnje strane gaćica je - higijenski! Možda ste primijetile i to da je uvijek načinjen od pamuka, a služi kao dodatni zaštitni sloj prilikom eventualnih nezgoda, lučenja sekreta i mnogih drugih stvari. Sada kada napokon znate njegovu svrhu, u budućnosti uvijek birajte samo gaćice koje imaju ovaj "džepić" s unutarnje strane i pripazite da obavezno, bar on, bude načinjen od čistog pamuka.