Foto: weheartit, Giphy  MORAMO priznati kako nas ovo nimalo ne čudi.  Zamisli sljedeći scenarij: izašla iz kuće, provjeravaš svoj telefon i shvaćaš da imaš manje od 10 posto preostale baterije, a punjač ili nisi ponijela sa sobom ili trenutno nemaš gdje napuniti svog "ljubimca".  Postavljamo ti sljedeće pitanje: jesi li se jako uzrujala zbog toga ili si pomislila kako te baš briga? Ako je u pitanju ovo prvo, ovaj problem više nija šala.  Jedna nedavna naketa, otkrila je kako je "anksioznost od prazne baterije" vrlo stvarna, ali i uobičajena stvar, koja utječe na puno ljudi.  Naime, devet od deset ispitanika otkrilo je kako ih uhvati panika, kada je njihova baterija na manje od 20 posto. To još uvijek nije pravi medicinski poremećaj, no statistike pokazuju kako se broj ljudi, koji pate od ovog fenomena, iz dana u dan povećava.  Istraživanje je tako otkrilo kako je 32 posto ljudi spremno pustiti sve i vratiti se kući napuniti mobitel ili uzeti punjač, a njih 22 posto sjest će u prvi kafić ili restoran te naručiti nešto, samo kako bi mogli napuniti svoj pametni telefon.  39 posto ljudi biti će totalno cool s traženjem potpunog stranca da im napuni mobitel, a 35 posto njih otkrilo je kako tajno posuđuje punjače od drugih ljudi. Čini se kako očajna vremena doista podrazumijevaju i očajne mjere.  Upravo je ovo razlog zašto su prijenosni punjači jedan od najboljih izuma svih vremena...  Što kažete na rezultate?