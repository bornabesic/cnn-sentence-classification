Foto: Instagram, Net-a-Porter, Zara, Uterque   NIJE ni potrebno objašnjavati tko je Olivia Palermo, jer svi koji prate modu, upoznati su s njenim savršenim stilom.  Trendseterica koja obožava klasične komade te je uvijek dotjerana i elegantna, jedna je i od najvećih ljubiteljica Zare, zbog čega se posebno isplati zapratiti ju na Instagramu.   No ovoga puta nije nas oduševila u komadu iz omiljenog brenda mnogih, a iznenadila nas je i odmakom od svog tipičnog stila u, vjerojatno, najodvažnijim trapericama sezone. Asimetrični zvonoliki model s nedovršenim rubovima daleko je od klasičnog izgleda kojeg njeguje Palermo, a baš zato smo sigurni i da se radi o hitu.    Čak i ako do sad nisu našle svoje kupce, vjerujemo kako će zbog ove trendseterice mnoge djevojke poželjeti jedan ovakav par neobičnih traperica u svojom ormaru. A super je i što se radi o zvonolikom kroju koji laska većini te o modelu kao stvorenom za proljeće, jer otkiva noge taman u tolikoj mjeri da vam ne bude ni vruće, ni hladno. Također, savršeno izgledaju u kombinaciji s proljetnim cipelicama, poput ovih balerinki s vrpcama kakve nosi Olivia. No, za traperice poput njenih potrebno je izdvojiti malo više novca, no što ste se navikli davati za odjeću, jer se radi o dizajnerskom modelu. SJYP Steve J & Yoni P, net-a-porter.com, 330 eura Srećom, trend su prepoznale i neke druge trgovine koje nude slične modele, ali po puno, puno povoljnijim cijenama. Mi smo ih za sad pronašli samo u dvije, a jedna od njih je i Olivijina omiljena Zara. uterqiue.com, 550 kn Zara, 299,90 kn