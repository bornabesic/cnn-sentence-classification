Foto: Instagram, Mango  KAD si ne možeš priuštiti pravu... Nije neuobičajena praksa da poznati high-street brendovi često izbacuju puno jeftinije kopije dizajnerskih komada.   To vrijedi za odjeću, ali i za modne dodatke bez kojih žene ne mogu zamisliti život, a to su svakako cipele i torbe. I dok smo vam nedavno otkrile gdje kupiti jeftiniju verziju savršenog kombinezona dizajnera Zimmermanna, koji je zaludio fashionistice diljem svijeta, danas smo našle kopiju jedne slavne torbice.   Radi se o modelu Chloe Nile torbice, koja je također zaludjela žene svojim posebnim izgledom. Ona je posebno utoliko što ima zlatnu metalnu ručku, koja izgleda kao narukvica, a dolazi u maloj, srednjoj i većoj varijanti te u nekoliko različitih boja, kao što su npr. boja konjaka, plava, boja leda, crna, ružičasta itd.  Nažalost, zbog njezine cijene od 1090 do 1290 eura, većina nas običnih smrtnica si ne može priuštiti ovu ljepoticu, kao što si ju je priuštila naša poznata pjevačica Nina Badrić, koja se može pohvaliti onom velikom, u prekrasnoj boji konjaka.  No, za vas smo pronašli puno, puno jeftiniju verziju ove torbice, i to u Mangu za svega 200 kuna, a ona dolazi u dvije boje - crnoj i bijeloj.