Foto: Biljana Gaurina  NAKON snimanja mini božićne kolekcije s Miss Europe 1993. godine Fani Čapalijom, još jedna misica postala je zaštitno lice splitskoj modnoj dizajnerici Moniki Sablić.  Ovaj put riječ je o Iris Rajčić, prvoj pratilji Miss Hrvatske 1997. godine, koja je zbog snimanja kampanje došla u rodni Split iz Španjolske, gdje živi s obitelji.   Kao kulisa za kolekciju ljeto 2017. poslužio je suncem okupan splitski Sustipan. Kolekcija "Dancing Queen" sastoji se od zlatne haljine, bijelog šljokičastog kombinezona, srebrenih šljokičastih hlača i tirkizne čipkaste haljine.  Kolekcija je rađena od šljokičastog sjajnog lame materijala, koji ističe ženske obline što je Monikin zaštitni znak - ženstveno i seksi.   Iris u zlatnoj haljini izgleda kao da ide u Cannes ili Monte Carlo te sa svojom krhkom siluetom i bijelom puti neodoljivo podsjeća na Nicole Kidman.  "Kolekcija je jako svečana i bogata jer upravo su takvi materijali. Ovaj put skroz je drugačija. Haljine i kombinezoni rezani su na jedno rame kao u vremena osamdesetih i devedesetih. No, opet ostala sam dosljedna svom ženstvenom potpisu", rekla je Monika.