NAOMI Campbell, Kate Moss i Heidi Klum mogu slobodno stati bok uz bok s dvostruko mlađim modelima.  U sklopu Filmskog festivala u Cannesu, u nedjelju je održana humanitarna modna revija "Fashion for Relief", koju je organizirala Naomi Campbell.  A za ovu posebnu reviju, "crna pantera" okupila je neka od najvećih manekenskih imena i na pistu vratila najopakiju modnu ikonu, Kate Moss. Reviju je nosila i sama Naomi, a 46-godišnjakinja je u nekoliko navrata dokazala da je još uvijek vladarica modne piste.  Kate je pistom prošetala u kratkoj suknjici i sakou, a svi pogledi iz publike bili su uprti na savršeno isklesane noge 43-godišnje modne ikone.  Među odabranom ekipom našla se i Heidi Klum, koja je u oskudnom izdanju pokazala da i dalje može stati bok uz bok s dvostruko mlađim modelima te da godine (43) za nju samo brojke.   Tri legendarne manekenke savršeno su se uklopile među svoje mlađe kolegice, a neke od ostalih poznatih manekenki koje su prošetale modnom pistom u Cannesu bile su Bella Hadid, Kendall Jenner, Jourdan Dunn i brojne druge.