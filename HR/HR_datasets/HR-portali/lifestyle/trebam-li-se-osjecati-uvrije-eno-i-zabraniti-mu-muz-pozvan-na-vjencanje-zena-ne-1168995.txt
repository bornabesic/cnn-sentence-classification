Kada su običaji na vjenčanju u pitanju, svatko od nas katkada treba pokoji savjet. No jednu je suprugu potpuno zbunila pozivnica u kojoj je jasno naznačeno kako je njen suprug pozvan, ali ona – nije. Odgovor na pitanje treba li se osjećati uvrijeđeno i treba li njezin muž iz protesta otkazati svoj dolazak, potražila je na društvenoj mreži Mumsnet. Nije ni slutila kakvu će raspravu pokrenuti i koliko će oprečnih mišljenja čuti. U jednom su trenutku administratori stranice jednostavno morali ugasiti temu, ali sve su zabilježili britanski mediji. Mnogi su se složili kako je zaista neobično da oba supružnika nisu pozvana na vjenčanje. To je zaista nepristojno. Pokušajte pozvati svog prijatelja, ali ne i njegovu ženu na druženje. Dajete do znanja kako ona nije vaš prijatelj. – Jednom sam čula vrlo koristan pristup braku: 1 + 1 = 3. Vi se dvije individue, ali i zajednica. – To je zaista jadno. Da mi se to dogodi, nadam se da  bi moj muž otkazao dolazak. – Očekivala bih da moj suprug odluči kako je najpametnije otkazati.   Nisu se svi složili s ovim komentarima, a mnogi tvrde kako je žena sve shvatila previše osobno. Odlazak na vjenčanje usporedili su s odlaskom muškarca na koncert samo s njegovim muškim prijateljima ili s kampiranjem za vikend s dečkima. Preboli to i nemoj forsirati muža da ne ide, to je zaista jadno.  – Zaista nije nepristojno pozvati samo jednog od supružnika, osobito ako taj drugi nije baš blizak s mladencima. – To je njihovo vjenčanje, njihova pravila, a i individue ste, niste spojeni pupčanom vrpcom. Ako te to toliko muči, nemoj ih pozvati na svoje događaje. – Vjenčati se ne znači da ste postali jedna osoba i da svuda morati ići kao par.  