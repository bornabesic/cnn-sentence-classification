ZGODNA glumica uvijek se palila na glazbenike.  Radi se o plavokosoj Kate Hudson, koja iza sebe ima propali brak s frontmenom grupom "The Black Crowes", Chrisom Robinsonom, zaruke s frontmenom grupe "Muse", Mattom Bellamyjem, ali i kratku romansu s pjevačem Nickom Jonasom.    Nakon toga, Kate se dugo povezivalo s Bradom Pittom, nakon razvoda od Angeline Jolie, no nakon dodjele Oscara, u Hollywoodu se počelo pričati kako je "Brad dobio košaricu", ako su glasine bile istinite, jer Kate navodno ima novog dečka, i to pogađate - glazbenika.    Radi se o DJ-u i producentu Diplu, pravog imena Wesley Pentz, s kojim je se povezivalo još prošloga ljeta, a par se na partyju Vanity Faira držao za ruke te čitavo vrijeme nije odvajao jedno od drugoga. No, čini se kako se između njih ne događa ništa ozbiljno, jer kako tvrde upućeniji izvori, njihova druženja su "casual i zabavna".   Prošlog ljeta Kate je uhvaćena na Ibizi s njim i svojim prijateljicama, s kojima je došla na odmor, no vjerujemo kako niti ovoga puta neće komentirati svoj privatni život. Brad, Diplo ili netko treći, pokazat će vrijeme.