Čaša crnog vina na dan dobra je za zdravlje.  Nije to ništa novo i nepoznato, no ono što može iznenaditi su rezultati novog istraživanja koje je pokazalo da čaša crnog vina, prije no što zapalite cigaretu, može ublažiti štetni utjecaj cigaretnog dima.  Vino sadrži kemikalije koje štite od kratkoročnog oštećenja sluznice krvnih žila, navodi se u zaključcima istraživanja. Cilj istraživanja bio je istražiti učinke pušenja na krv i arterije zdravih nepušača koji su u tu svrhu popušili tri cigarete.  Polovica ispitanika popili su čašu vina sat vremena prije no što su zapalili cigaretu. To je spriječilo oslobađanje mikročestica iz stijenki arterija, trombocita i bijelih krvnih stanica za koje je poznato da su indikator oštećenja uzrokovanog pušenjem.  Vino prije pušenja usporit će i proces starenja stanica uzrokovan pušenjem.  – Pronašli smo dokaze da pijenje crnog vina prije pušenja cigareta djeluje preventivno na većinu žilnih oštećenja uzrokovanih pušenjem – pojasnila je voditeljica Viktoria Schwarz sa njemačkog Sveučilišta Saarland.  Istraživanje je bilo usmjereno na mlade, zdrave nepušače te zasad nije poznato mogu li se ovi zaključci primijeniti i na okorjele pušače ili osobe koje su već oboljele, pojašnjava se.  U svakom slučaju, najbolji potez za vaše dugoročno zdravlje je prestanak pušenja.  >>Poziv pušačima na besplatan pulmološki pregled u Zagrebu