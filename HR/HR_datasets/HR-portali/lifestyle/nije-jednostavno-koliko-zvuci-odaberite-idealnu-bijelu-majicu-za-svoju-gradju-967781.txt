Foto: Instagra, Asos, Bershka,  H&M, Mango, Stradivarius, Topshop, Zara  OBIČNA bijela majica definitivno bi se trebala naći u svačijem ormaru. Ovaj svestrani odjevni komad može se nositi na bezbroj raznih načina, uklapa se u baš svačiji stil i odgovara gotovo svim prilikama, ovisno o ostatku stylinga. Uglavnom se ne radi ni o nikakvom skupom odjevnom komadu, jer u ponudi ih je toliko, da možete birati cijenu koja vam najbolje odgovara. No osim cijene, važan je i njen kroj, jer ne odgovara svakome ista majica. Glavnu riječ u tome vodi vaš oblik tijela, prema kojem vam laska i određeni model bijele majice. Otkrijte koji najbolje pristaje vašoj građi, a odmah vam donosimo i odlične prijedloge za kupnju:   Uska ramena Ako vam je gornji dio tijela, točnije područje ramena, jako usko, najbolje će vam pristajati najobičnija bijela majica s malim otvorom i bez ovratnika. Ovaj, takozvani "crew-neck" model vizualno će izbalansirati vaše proporcije, odnosno uskladiti gornji i donji dio tijela.  asos.com, 8 eura Široka ramena Ako ste, pak, malo širi u ramenima, onda nabavite majicu s malo većim i dubljim, okruglim izrezom oko vrata. Pokažite dio ramena, ili ključne kosti, kako biste stvorili iluziju ženstvenije i nježnije siluete. topshop.com, 105 kn Velike grudi Ženama s većim grudima najbolje će stajati bijele majice s V-izrezom, ali ne dubokim, već suptilnim. Također, trebali biste izbjegavati zatvorene majce, kakve se preporučuju djevojkama s uskim ramenima. H&M, 75 kn Male grudi Želite li skrenuti pažnju od svoje dječačke građe, birajte bijele majice s detaljima na džepovima ili natpisima na strateški postavljanim mjestima. Također, izaberite neki malo širi model i svakako izbjegavajte pripijene.  Mango, 149,90 kn Jabuka građa Ako ste grđene poput jabuke, najbolje će vam pristajati bijela majica A-kroja, koja pada preko torza i prekriva sve vaša sitne nedostatke. Laskat će vam i model zvonolikog kroja, a izbjegavajte one koje se sužavaju u dnu.  Zara, 99,90 kn Pješčani sat Ako ste građeni poput pješčanog stara, ne želite prekriti svoju ženstvenu figuri i uvijek biste trebali birati uske modele. Naravno, nećete kupiti majicu koja vas stišće, već neku koja savršeno ističe vaše obline. Također, kupujete li bijelu majicu za  svaki dan, preporučuje se izbjegavati duboki dekolte. Stradivarius, 79,90 kn Sitna građa Sigurno ste već puno puta u trgovinama naišli na majice koje se pri dnu vežu u čvor, a upravo takvi modeli odlično stoje niskim, sitnim djevojkama. Također, u ovu kategoriju spadaju i odrezane, kraće majice, a ono što biste trebali izbjegavati u širokom luku su tunike i dugačke majice, koje ipak možete "spasiti" svezavši ih u čvor.  Bershka, 49,90 kn