ISTRAŽIVANJA pokazuju da je muškarcima najveći problem u krevetu iskreno reći što žele isprobati jer se boje kako će žena reagirati.  Žene, s druge strane, često prigovaraju da se same boje predložiti nešto da ne bi ispale čudne.   Stručnjakinja za seks Kristen Mark otkrila je savršeni način na koji svom partneru možete ispričati svoje seksualne želje i fantazije bez imalo srama i straha od odbijanja.  "Dovoljna je jedna rečenica kojom ćete ispipati teren i lako saznati je li vaš partner otvoren za to što želite predložiti ili ne", kaže Mark te nastavlja.  "Umjesto da razmišljate kako da na što suptilniji način kažete što želite, jednostavno započnite s pričom da ste sanjali nešto seksualno i ubacite radnju koju želite isprobati."  Mark kaže da je to dovoljno da ubacite svom partneru bubu u uho i na jednostavan način testirate je li otvoren za stvar o kojoj pričate: "Ako zagrize, na dobitku ste, a ako reagira čudno ili se počne smijati, i dalje ste na sigurnom jer ste samo prepričavali 'san' te nema dokaza da ste to stvarno htjeli predložiti."