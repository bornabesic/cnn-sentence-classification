SLAVNI dizajner poznat je po tome što nema dlake na jeziku.  S druge strane, slavna Oskarovka Meryl Streep jedna je od najpoznatijih i najcijenjenijih glumica u Hollywoodu, a upravo je ona razbijesnila slavnog Karla uoči dodjele Zlatnih kipića, koja će se održati 26. veljače.  Glumica je razbijesnila dizajnera nakon što mu je netko iz njezinog tima šapnuo kako ona otkazuje svoju Chanel haljinu zbog drugog dizajnera, koji joj je spreman platiti, samo da ga nosi, što Karl nije imao namjeru. O haljini se ne zna mnogo, tek da je svilena, no Karl se nije dao smesti.   Glumicu je javno prozvao, ljutit i razočaran, jer je to uopće učinila, a posebno zato što je to učinila u zadnji čas.  Iako je njezin glasnogovornik oštro opovrgnuo glasine, rekavši kako se to kosi s moralnim načelima glumice, činjenica jest kako je u Hollywoodu ustaljena praksa da glumice dobivaju pozamašne iznose, samo kako bi nosile određenu haljinu. To je prije 2 godine otkrila jedna poznata stilistica, otkrivši kako neke dobivaju i do 250 tisuća dolara, no Karl je istovremeno otkrio kako nikada nije plaćao glumicama da nose njegove kreacije, no realno, to nije bilo ni potrebno, jer su njegove kreacije ionako rado nošene na crvenim tepisima.  Dizajner je poručio Meryl nek si zadrži haljinu, jer je savršena za nju.