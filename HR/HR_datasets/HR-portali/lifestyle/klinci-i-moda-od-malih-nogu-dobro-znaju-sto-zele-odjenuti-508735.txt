Dječja je moda stilski jednostavna - što zabavnije, to bolje, pa nemojte “štedjeti” na uzorcima, kombiniranju materijala, upečatljivim bojama i kojekakvim dodacima. Klinci nikad nisu bili više stajliš, od malih nogu postavljaju se prilično jasno oko toga što žele, a što ne žele odjenuti, što će potvrditi gotovo svaki roditelj. Velikim dijelom je na to utjecalo i to što je ponuda za njih gotovo jednaka onoj za odrasle te da u mnogočemu modeli i kolekcije koje se pojavljuju prate i trendove za odrasle. Neki roditelji vole “mini-me” trend, što je posebno vidljivo na Instagramu, na kojem su neki takvi profili stekli stotine tisuće sljedbenika. U posljednje vrijeme oni koji prebiru po policama i vješalicama na dječjim odjelima vjerojatno su primijetili kako je i dječacima izbor povećan. Kao i kod odraslih, ženski je dio uvijek imao više izbora, no muškarci su se izborili za svoje. Pa sad dečki mogu nositi preslatka mala odijela ili kaputiće na dvoredno kopčanje u kojima će izgledati poput male gospode, a djevojčicama je samo nebo granica. Ove sezone curice nose til u kombinaciji s pletivom, a umjesto kapama, glave ukrašavaju (i čuvaju od zime) trakicama i šubarama. Što se još nosi, kako odabrati prave cipelice, korisne informacije prehrani djece i trudnica te novitete u opremanju dječjih soba, potražite u subotu u Budi.IN-u, a na dar dobivate i knjižicu sa savjetima za djetetove prve tri godine ili DVD za vježbanje.  Uz subotnji Budi.IN ne propustite veliki specijal Mame i bebe u kojemu možete pročitati sve o trudnoći, učenju stranih jezika kod djece, odabiru pravih cipelica, imunitetu mame i bebe, trudnoći po mjesecima, prehrani... Haljina, Emporium, 87 kn Ženske cipelice, Froddo, 348 kn Majica, Baby Centar, 44,99 kn Muške cipelice, Froddo, 348 kn 