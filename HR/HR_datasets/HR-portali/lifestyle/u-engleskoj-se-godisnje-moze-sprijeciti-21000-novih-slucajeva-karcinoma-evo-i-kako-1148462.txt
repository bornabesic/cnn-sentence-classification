 Devedeset posto ljudi nije svjesno da crno vino povećava izglede za razvoj raka, pokazalo je istraživanje britanskih znanstvenika.  Najnoviji dokazi upućuju na to da umjerena konzumacija crnog vina nije toliko dobra za srce koliko se ranije mislilo i da je štetan učinak alkohola, koji povećava izglede za razvoj raka, veći od bilo kakve zdravstvene koristi. Javno upozorenje je objavljeno nakon što je novo istraživanje otkrilo da 87 posto odraslih Britanaca nije svjesno da popularno piće može biti štetno po zdravlje. Zanimljivo je da je 75 posto ispitanika svjesno povezanosti genetskog nasljeđa i raka, iako genetski uzrokovani tumori čine manje od 10 posto ukupnog broja tumora. Svjetska zaklada za istraživanje raka napominje da je izbjegavanje alkohola jedna od najvažnijih stvari kojima ljudi mogu smanjiti rizik od raka, uz nepušenje i konzumiranje zdrave hrane. "Zabrinjavajuće je, ali ne i iznenađujuće da toliko malo ljudi zna da crno vino može pridonijeti raku jer imaju mnogo kontradiktornih informacija", kaže Sarah Toule iz  zaklade. "U Velikoj Britaniji svake bi se godine moglo spriječiti 21.000 novih slučajeva karcinoma kad se ne bi konzumirao alkohol", rekla je.  "Sve vrste alkohola povećavaju rizik za razvoj mnogih vrsta tumora i mi preporučujemo da ga ljudi ne piju uopće", dodala je.  >>Erjavec se slaže: Treba tužiti EK ako Hrvatskoj omogući da prodaje teran >>Židan: 'Slučaj teran' pitanje je prvorazrednog političkog sadržaja, ono predstavlja borbu za položaj Slovenije u EU 