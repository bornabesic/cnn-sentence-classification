Foto: Instagram, ASOS, H&M, Stradivarius, Topshop, Uterque, Zara SVAKO proljeće donosi nam neki novi hit model tenisica, koje su u ovo doba godine obično i najpopularnija obuća. Prije nekoliko sezona svi su hodali u bijelim tenisicama, a najpopularniji su bili klasici poput Adidas Originals modela i "starki".  Ove sezone boja je pala u drugi plan, a ni oblik tenisice ne igra toliko veliku ulogu. Ono što je sad najbitnije je njihov materijal, a tu na scenu stupa saten.  Inspirirane baletnim papučicama, satenske tenisice su istovremeno sportske, ali i svečane, te se lako uklapaju u raznim prilikama.   Za ovaj trend djelomično je zaslužna i Rihanna, koja je baš ovog proljeća izbacila svoje satenske Pumice s mašnom i, kako to obično biva, zaludila modni svijet.     Jil Sander, Pedro Garcia i Marco de Vincenzo, samo su neka od dizajnerskih imena koja su također u svoje nove kolekcije uključili satenske tenisice. Srećom, za njima su se poveli i povoljni high street brendovi, koji su trend približili i "običnim smrtnicima", koji si baš i  ne mogu priuštiti dizajnerske komade, a mi smo izdvojili najljepše među njima:  S ukrasom, Zara, 349,90 kn Maslinaste, Stradivarius, 179,90 kn Ružičaste, asos.com, 29 eura  S cvjetićima, uterque.com, 759 kn Sportske, H&M, 223 kn Plave, topshop.com, 210 kn