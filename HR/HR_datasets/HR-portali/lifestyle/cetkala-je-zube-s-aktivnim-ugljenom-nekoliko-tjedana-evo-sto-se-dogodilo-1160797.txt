Blogerica Lilly Wallace nekoliko je tjedana svoje zube četkala aktivnim medicinskim ugljenom umjesto pastom za zube, Na blogu je otkrila što ju je ponukalo na takvu ideju.  Budući da je bivša pušačica i ljubiteljica kave, njezini zubi bili su prekriveni tamnim mrljama koje ne izgledaju nimalo lijepo. Odlučila je potražiti prirodne načine da se riješi mrlja i žutih nijansi svojih zubi i vrati im bjelinu i sjaj.  Aktivni ugljen odličan je izbor za izbacivanje toksina iz organizma i neškodljiv je i za djecu i odrasle. Čak se preporučuje povremeno progutati kapsulu aktivnog ugljena kako biste očistili organizam od otrova i riješili se nadutosti. Aktivni ugljen na sebe će vezati organske i anorganske otrove, mikroorganizme i lijekove, a istodobno sâm se ne resorbira i ne metabolizira već se s tvarima koje je vezao izlučuje iz organizma.  Lilly je odlučila isprobati hoće li aktivni ugljen vezati na sebe nečistoće s njezinih zuba. Ustrajno je nekoliko tjedana ovim crnim prahom četkala zube. Postali su bjelji, izgledali su zdravije, a Lilly tvrdi kako je izabrala aktivni ugljen zbog njegove niske cijene i neškodljivosti te činjenice da ne oštećuje zube. Svakako preporučuje da se obratite svom stomatologu ako odlučite isprobati ovu metodu izbjeljivanja, posebice ako imate krunice, navlake i slično, da ne biste napravili više štete nego koristi.  Postupak je jednostavan, zube operite na uobičajeni način, na četkicu stavite prah ugljena i istrljajte zube. Nemojte ispljunuti u umivaonik jer će ostati tamna mrlja, koristite se čašom koju ćete odmah oprati.  >>Ovo je jedna od najprljavijih stvari u domu koja prouzročuje probleme vašem zdravlju i koži 