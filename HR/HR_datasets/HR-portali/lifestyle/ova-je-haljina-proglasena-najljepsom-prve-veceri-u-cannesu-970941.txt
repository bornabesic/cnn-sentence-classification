BRAVO, Uma! 47-godišnja glumica Uma Thurman možda nije često u javnosti, no kada se negdje pojavi, privuče itekakvu pažnju.  Ništa drugačije nije bilo niti sinoć, na otvorenju 70. filmskog festivala u Cannesu, gdje je zasjala u elegantnoj haljini, koju potpisuje Atelier Versace.  U prekrasnoj ružičastoj boji, haljina je otkrila njezina ramena, grudi i duge noge, no nije bila nimalo vulgarna, a modni kritičari odmah su ju proglasili najljepšom prve večeri. Plavokosa glumica tako možda nije uspjela zasjeniti generaciju "Instagram manekenki", Hailey Baldwin, Bellu Hadid i Emily Ratajkowski, koje su se iz nekog razloga također prešetavale Cannesom, no jednostavno je oduševila modnim odabirom.  I srebrne sandalice bile su pun pogodak, a pregršt takvih možete već sada naći u najpoznatijim high-street dućanima, kao i na ASOS-u.