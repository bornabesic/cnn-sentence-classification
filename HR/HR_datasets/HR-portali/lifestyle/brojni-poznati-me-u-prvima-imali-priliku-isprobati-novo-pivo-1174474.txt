Zagreb Delimano Food Festival, održan u samom srcu grada, na Strossmayerovom trgu, okupio je protekli vikend na tisuće gastroljubaca, među kojima su se našli i brojni poznati iz javnog života, poput Doris Pinčić, Marije Borić, Baby Dooksa, Lane Klingor Mihić, Mirana Kurspahića i mnogih drugih. Svi oni uživali su u ovom svojevrsnom spoju ulične hrane, profesionalnog kuhanja i edukativnih kulinarskih radionica, zapakiranom u atraktivnom ambijentu centra grada okruženim prekrasnom prirodom. Posjetitelji su, pored raznih gastro poslastica, imali priliku uživati u Pan pivu i osvježavajućim Somersby voćnim okusima, a festival je poslužio kao idealna kulisa za predstavljanje najnovijeg člana pivovare Carlsberg – pivo Panonska.   Panonska obuhvaća tri najpopularnija svjetska pivska stila: APA, Wheat i Dark lager. Sve se tri varijante okusa proizvode u Koprivnici, od najkvalitetnijih sastojaka i vrhunskih pivskih kvasaca, u ograničenim, malim količinama, a u njihovu su proizvodnju uključeni poznati Carlsbergovi majstori pivari. APA (American pale ale) pivo je raskošne jantarne boje te bogate i stabilne pjene čiji okus karakteriziraju bogate hmeljne, cvjetne i voćne note. Wheat je pšenično pivo stabilne pjene i blago zamućene zlatne boje, nježnog kremastog okusa, uz dašak agruma, a Dark lager tamno je pivo bogate pjene te punog karamelastog okusa. Vizualni identitet Panonske dijelom se oslanja na svog „starijeg brata“, Pan pivo, ali je inspiriran tradicionalnim motivom čipke, koja je ovdje interpretirana na moderan način. Sam dizajn prati najnovije trendove u pivskoj industriji, ali je duboko nadahnut i tradicijom te autentičnim hrvatskim prepoznatljivim elementima.