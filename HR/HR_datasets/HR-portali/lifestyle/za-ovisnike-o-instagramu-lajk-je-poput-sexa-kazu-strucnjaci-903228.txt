Foto: 123 RF  OVO će vas itekako zanimati.  Svi se slikamo za lajkove, htjeli mi to priznati ili ne. No, jeste li se ikada pitali zašto se osjećate tako dobro i zadovoljno kada vidite da vam se na netom objavljenoj slici gomilaju lajkovi?  Čini se kako postoji opravdan odgovor na to pitanje, barem tako tvrdi časopis Journal of Psychological Science.  Tamo su objavljeni podaci istraživanja, u kojem su istraživači pratili moždanu aktivnost skupine adolescenata, u dobi između 13 i 18 godina, dok su oni surfali bespućima Instagrama.  Što je otkriveno? Da dobivanje lajkova aktivira iste centre za užitak u mozgu, kao što to rade nagrade, poput čokolade, novca i seksa.  Drugim riječima, vaš psihološki odgovor na primanje puno lajkova na Instagram objavama, vrlo je sličan onome, koji bi imali kada bi vas Ryan Gosling pozvao u svoj apartman te pritom nahranio najfinijom čokoladom na svijetu.   Nekoliko zanimljivosti o Instagramu, koje možda niste znali:  1. 58 posto korisnika Instagrama su žene.  2. Najpopularniji hashtagovi su #love i #selfie.  3. 90 posto korisnika Instagrama su ljudi mlađi od 35 godina.  4. Dnevno korisnici uploadaju više od 80 milijuna slika.  5. Korisnici generiraju 3,5 milijardi lajkova na dan.