Teško je i zamisliti da kod jednostavne radnje poput tuširanja, možete napraviti ikoju pogrešku. A posebice njih čak pet.  Što to radimo krivo dok se tuširamo, a svakako bismo trebali izbjegavati?  Vruća voda Odličan je osjećaj nakon napornog dana stati pod vrući tuš i opustiti se. No, ma koliko se dobro osjećali pod vrućom vodom, to i nije tako dobra ideja. Voda nikako ne bi trebala biti toplija od 35 stupnjeva, poručuju stručnjaci. Vruća voda isušuje koži i može uzrokovati ljusštenje, a i širi krvne žile što ubrzava protok krvi što može uzrokovati aritmiju, osip i povećati rizik od upala.  Predugo tuširanje Tuširanje nikako ne bi trebalo trajati predugo. Savjetuje se da ono ne traje dulje od 10 minuta, a idealno bi bilo - sedam.  Pretjerana uporaba gelova za tuširanje Privlačna vam je ideja mirisne kupke prepune pjene? Izgleda odlično u filmskim scenama, no kad je riječ o svakodenvnom životu i tuširanju, uporabu gelova za tuširanje trebalo bi svesti na minimum. Ta sredstva skidaju zaštitni sloj kože i često je isušuju, a koža upija i sve eventualne štetne sastojke koje može sadržavati neki gel za tuširanje.  Uporaba stare i vlažne spužve Spužve su odlična baza za razvijanje bakterija, posebice ako je ostala vlažna i koristite ju već neko vrijeme. Stanice kože koje ostaju na njoj nakon trljanja tijela odlična su podloga za razvoj bakterija. Stoga pazite da uvijek koristite čiste i suhe spužve za tuširanje.  Grubo brisanje Ako iste skloni raditi piling tijela, dobro je s vremena na vrijeme tijelo prebrisati "grubljim" ručnikom. Ali svakako trebate biti nježni pri tome jer možete oštetiti kožu. Imajte na umu da piling tijela radite ne češće od jednom tjedno, a za sva ostala tuširanja i brisanja, prema svojoj koži budite nježni i vlagu upijajte, nemojte samo trljati. Koža će vam biti zahvalna.  >>Znate li zašto biste se uvijek trebali tuširati prije odlaska na spavanje? >>Imate osjetljivu kožu? Evo kako biste se trebali tuširati 