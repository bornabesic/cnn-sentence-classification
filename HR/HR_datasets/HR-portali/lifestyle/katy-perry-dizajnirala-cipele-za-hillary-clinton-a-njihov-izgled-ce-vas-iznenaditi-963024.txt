Foto: Getty, Katy Perry Collections KATY Perry podigla je svoje prijateljstvo s Hillary Clinton na novu razinu jednim posebnim parom cipela koje je dizajnirala specijalno za nju. Salonke s prozirnom block potpeticom ispunjenom svjetlucavim zvjezdicama i polumjesecima pjevačica je nazvala jednostavno - Hillary, a mode je dostupan u nježno ružičastih i tirkizno zelenoj nijansi.   A to što Hillary do sad nije nosila štikle od pleksiglasa, ne znači da sad nije pravi trenutak da počne. Dapače, gospođa Clinton odmah je s oduševljenjem uskočila u svoje cipele, i zauzela pozu poput prave modne blogerice, a Katy Perry je srećom sve zabilježila na svom Instagramu.   "Klasične salonke sa zabavnim obratom najbolje predstavljaju Hillary," objasnila je Katy Perry u službenom priopćenju. A ako je netko poznaje, to je sigurno pjevačica koja joj je bila najveća podrška tijekom proteklih izbora.  Želite li i vi vlastiti par Hillary cipela, za njih ćete trebati izdvojiti 139 dolara, odnosno oko 1000 kuna, a za sada su dostupne samo u online trgovini pjevačice.