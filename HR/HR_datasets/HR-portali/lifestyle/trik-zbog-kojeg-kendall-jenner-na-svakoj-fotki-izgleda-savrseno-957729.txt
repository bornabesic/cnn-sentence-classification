Foto: Instagram  DEFINITIVNO ćemo ga isprobati.  21-godišnja manekenka Kendall Jenner baš uvijek izgleda sjajno, kako na pisti, tako i na slikama, a svi dobro znamo koliko se voli naslikavati za Instagram.  Kako bi baš uvijek ispala najbolje što može, pripadnica sveprisutnog klana Kardashian-Jenner, koristi se jednim brzim i jednostavnim trikom, koji ste možda već primijetili, ako ste jedan od njezinih sljedbenika.  Naime, smeđokosa manekenka kod poziranja uvijek ima blago zakrenutu glavu na jednu stranu, zbog čega na fotografijama baš uvijek izgleda besprijekorno, a sada ćemo vam otkriti zašto ovaj trik funkcionira. Naime, na taj način Kendall ostavlja dojam izduženog vrata te joj lice tako dobiva bolji okvir. Preciznije, taj vas trik zapravo pomlađuje te sužava lice, jer ostavlja dojam istaknute čeljusti i skladnijih crta lica. Dakle, sljedeći put zakrenite glavu prema desno te malo spustite bradu. Na taj ćete način maknuti bilo kakve sjene, koje lice čine debljim i širim, odnosno većim nego što ono doista jest.