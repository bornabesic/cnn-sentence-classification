S vremenom seks može postati dosadan, a da biste to izbjegli upotrijebite maštu, poveze, ulja za masažu pa čak i igre. Nemojte zaboraviti na predigru, pa umjesto da je preskočite, posvetite joj 20 minuta. Namjestite štopericu na 20 minuta i samo se dodirujte, ali bez seksa. Što duže čekate, to će strast više rasti, a s vremenom ćete biti sve kreativniji u međusobnom zadovoljavanju, piše Redbook.  Ako želite malo drugačiji seks, preuzmite inicijativu. Partneru preko očiju stavite povez ili kravatu i dopustite mu da istražuje rukama. Potom ga dodirujte, lagano grickajte i ljubite. Krenite od vrata i spuštajte se naniže. To što ne može vidjeti, znači da ćete se trebati osloniti na druga osjetila što može uzrokovati eksploziju užitka. Užitak će biti još veći ako se međusobno izmjenjujete, pa jedanput neka on nosi povez, a drugi put vi.  Monotoniju među plahtama možete razbiti i vezanjem. Iskoristite povez ili kravatu i partnera vežite za krevet. Na taj ćete način vi preuzeti kontrolu nad seksom, a partner će vam se u potpunosti prepustiti. To je ujedno i znak da vam vjeruje, što znači da će vas takvo iskustvo zbližiti na višoj razini.  Nakon što se vaš partner vrati s posla ispričajte mu što ste sve zaboravili napraviti, a potom kleknite na krevetu i recite mu neka vas "kazni" lupanjem po guzi. Može se poslužiti četkom za kosu ili rukom. Takva pozicija mogla bi ga dodatno uzbuditi zato što ima pregled nad vašim tijelom, a i sva kontrola je u njegovim rukama.  Masaža budi sva osjetila, osobito ako koristite ulja ili losion za tijelo. Isprobajte golu masažu, tako da na krevet ili pod stavite ručnik ili dekicu i počnete jedno drugo masirati. To će zasigurno rasplamsati strasti, a užitak će biti još veći jer ste u potpunosti opušteni, a sva su vam osjetila pojačana.  Ako koristite ulja ili losion na bazi eukaliptusa ili mente nemojte ih nanositi na intimna područja jer bi mogli nadražiti kožu ili izazvati peckanje. Osim toga ulja na bazi lubrikanta kao što su ulja za masažu mogu uništiti lateks, pa se ne preporučuje ako tijekom seksa koristite kondom ili dijafragmu.  Ako želite iznenaditi partnera, uredite svoje intimno područje drugačije nego inače. Velik broj žena tvrdi da je užitak veći ako nemate dlaka, pa možete isprobati tzv. brazilsku depilaciju. Oni odvažniji mogu isprobati malo drugačiji pristup, pa umjesto da sami napravite intimnu frizuru, dopustite partneru da je uredi. Neobična predigra mogla bi unijeti novu dozu uzbuđenja u vašu vezu, a ujedno je i znak koliko zapravo vjerujete svom partneru.  Vratite se u prošlost i isprobajte seks u autu. Pretvarajte se da je jedno od vas u potpunosti neiskusno u seksu, a drugi neka mu daje lekcije. Budite jako precizni što treba raditi s rukama, a što s usnama. Tako možete naučite što uzbuđuje vašeg partnera, a što dosad niste znali. S vremenom ćete u tome biti sve bolji, a partner sve zadovoljniji.  Čak i igranje "Čovječe ne ljuti se" može biti uzbudljivo ako ga igrate goli. S pokerom na skidanje ne možete pogriješi, zato što je nepredvidljiv i ne znate koliko vas uzbuđenja zapravo očekuje. Na početku odredite pravila, tako na primjer onaj tko gubi mora skinuti određeni komad odjeće, izvesti striptiz ili pružiti oralni seks, a pobjednik na kraju dobiva sve što poželi.