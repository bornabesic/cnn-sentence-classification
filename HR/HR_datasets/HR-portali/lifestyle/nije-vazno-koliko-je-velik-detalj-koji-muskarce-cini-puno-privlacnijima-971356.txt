NEKI muškarci ovo znaju već odavno, a ovih dana je to potvrdilo i istraživanje provedeno na 1000 žena.   Ako želite izgledati više seksi, inteligentnije i pouzdanije, sve što vam treba je - pas.   Ženama uključenima u istraživanje pokazane su fotografije muškaraca koji imaju mačku, psa, i onih koji na slici nemaju ljubimca.   Ovi bez ljubimca su najgore prošli, muškarci s mačkom su ocijenjeni kao 13.4 posto privlačniji, a oni sa psom su bili čak 23.8 posto privlačniji ženama.  Naravno, nije sve stalo na seksipilu - žene su se izjasnile da muškarce sa psima smatraju pouzdanijim i lojalnijim partnerima, ali i inteligentnijim ljudima jer zbog ljubimca imaju izraženije vještine komunikacije.   Odgovornost se također našla na popisu, a čini se da upravo pas ženi daje do znanja da je muškarac upravo takav - odgovoran.  Još jedna dobra vijest - veličina nije važna. Jednako su dobro prošli muškarci s malim, srednjim i velikim psima.