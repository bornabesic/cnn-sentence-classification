Jetra je organ koja se nalazi ispod rebra na desnoj strani trbuha, a "odgovorna" je za mnogo funkcija. Nevjerojatno je kompleksna i snažno je oružje organizma za zaštitu od štetnih tvari. No, osim genetike, možemo je sami poprilično oštetiti nezdravim načinom života. Agresivni lijekovi i alkoholizam mogu dobrano oštetiti jetru, ali "pomoći će" i pretilost i neodovljno tjelesne aktivnosti. Tijekom vremena, oštećenje jetre uzrokuje ožiljke (ciroza), što može dovesti do zatajenja jetre i ugroze života. Najčešći simptomi da s jetrom nešto ne štima su žutica, opći umor, mučnina, gubitak apetita, depresija, česte glavobolje, nesanica, promjene raspoloženja, težak PMS, probavne tegobe (nadutost, zatvor)  Potrebno je obratiti pozornost i na boju  mokraće koja je boje tamnog piva kada "jetra zašteka". To se događa zbog pojačanog lučenja urobilinogena.  Osobe koje imaju problema s funkcijom jetre najčešće imaju problema s nesanicom, nekvalitetnim snom, nemirnim i to pretežito pred jutro.  Ako primijetite spomenute simptome, svakako se javite svom liječniku kako bi postavio točnu dijagnozu i uputio vas na daljnje liječenje ako je potrebno.