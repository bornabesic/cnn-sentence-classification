Foto: Getty   RITA je zasjenila sve kolegice. No, nažalost ne na pozitivan način, jer su svi pričali o njezinom izoperiranom licu, zbog čega je 26-godišnja pjevačica bila doslovno neprepoznatljiva.    Podsjetimo, sinoć je u londonskoj O2 Areni održana dodjela BRIT Awardsa, a na crvenom tepihu su se pojavila brojna slavna imena iz glazbenog svijeta.   Tu su tako bile Katy Perry, Nicole Scherzinger, Zara Larsson, Ellie Goulding, Charli XCX te ženska pop grupa Little Mix, koju je za nastup obukao naš dizajner Juraj Zigman, no lice Rite Ore zasjenilo je i loše kombinacije i duboke dekoltee ostalih dama.   Rita je i prije desetak dana bila glavna tema žutih stranica, zbog izobličenog lica, no jučer je jedva pomicala mišiće istog.  Neobičnom izgledu svakako je pridonio i čudni make up, u zelenim tonovima, iako smo inače navikli na njezin dramatični smoke eyes, no nema sumnje kako se i bez toga tu nešto sumnjivo događa.  Sve u svemu, ova je dodjela bila parada neukusa i kiča, sudeći po viđenom. Uvjerite se sami.