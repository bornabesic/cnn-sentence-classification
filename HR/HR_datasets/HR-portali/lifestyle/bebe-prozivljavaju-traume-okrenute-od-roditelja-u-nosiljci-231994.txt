Nošenje bebe u nosiljci okrenutoj od majke, prema naprijed, stresno je i zastrašujuće za dijete i može ga pretvoriti u tjeskobnog čovjeka u odrasloj dobi, otkriva studija Sveučilišta Dundee iz Sidneya.  Djeca koja su u nosiljkama ili kolicima okrenuta prema naprijed teško dobivaju pažnju roditelja, pate od stresa, a ponekad čak i mogu biti traumatizirana. Nasuprot tome, djeca koju roditelji drže okrenutu prema sebi, vjerojatno će se više smijati, slušati govor svoje majke i lakše spavati, napominju stručnjaci.   Djeca su uplašena, ako su smještena u nosiljkama ili  u kolicima daleko od svojih roditelja zato jer su bombardirana velikom količinom vanjskih podražaja što može biti jako stresno, tvrdi profesorica dječje i obiteljske njege Cathrine Fowler.  - Naši podaci pokazuju da je za mnoge bebe život u nosiljci emocionalno siromašan i stresan. Takve bebe najvjerojatnije će biti tjeskobne kasnije - govori razvojna psihologinja Suzanne Zeedyk.  