Da se nevjera može razotkriti na neočekivane načine, osjetio je jedan muškarac iz Kuvajta.  On je, naime, varao svoju ženu s kućnom pomoćnicom, a njegova supruga to je doznala na bizaran način.  Par ima papigu za kućnog ljubimca, a ona je počela otkrivati muškarčevu nevjeru.  Preljub je u toj zaljevskoj zemlji ilegalan pa je muškarcu zaprijetio zatvor ili osuda na višegodišnji "težak rad" nakon što ga je žena prijavila policiji, javlja Al Shahed Daily. Ipak, optužnica protiv njega nije podignuta jer je sud odbacio mogućnost da se ponašanje papige može uzeti kao vjerodostojan dokaz.  Iako je supruga navela da je ona i prije počela sumnjati u muževu nevjeru te da je primijetila kako je njen suprug nervozan kada bi se ona neočekivano ranije vratila s posla, na sudu su odbacili optužnicu jer tvrde, nije isključeno da je papiga rečenice koje je izgovarala naučila slušajući TV ili radio.  Muškarac je tako, za dlaku, izbjegao zatvorsku kaznu, a gotovo mu je presudila – papiga.  Nije ovo prvi slučaj u kojem je "pernati kućni ljubimac" razotkrio nevjeru nekog člana obitelji i priča je postala viralni hit. Godine 2006. vijest u medijima, ali i hit na društvenim mrežama, bila je priča o papigi koja je počela "izgovarati" rečenicu "Volim te, Gary" svaki put kada bi dečko njezine vlasnice bio u blizini. On se, naime, zove Chris, te je ubrzo povezao da njegova djevojka Suzy ima nekog sa strane.  >>'U super je stanju, ali potrebno je temeljito čišćenje kako bi se uklonio smrad prijevare!' 