Foto: Instagram  SLAVNA pjevačica baš uvijek pronađe način kako zasjati.  Već dobro znate kako se u kalifornijskoj pustinji posljednjih dana održava poznati glazbeni festival Coachella, koji je svakako najpopularniji u SAD-u, ali i među slavnim ljepoticama, koje su pohrlile tulumariti u minijaturnim opravicama, obzirom na visoke temperature.  Modni izvještaj s Coachelle donijele smo vam jučer, a na festival je sinoć stigla i jedna i jedina Rihanna, koja je ponovno iznenadila/šokirala stylingom. Iako smo već navikli na gotovo nemoguće kombinacije slavne 29-godišnjakinje, koje ona tako dobro nosi, ovoga puta nadmašila je samu sebe, u prozirnom kombinezonu prekrivenom dijamantima, Guccijevoj majici na bretele te kratkim jeans hlačicama, koje je iskombinirala na crne, robusne cipele.  Da stvar bude još čudnija, Rihanna je sa sobom ponijela i masku za lice od istog materijala, kao što je kombinezon, a pogled je sakrila iza crnih, četvrtastih naočala, čiji su okviri također bili prekriveni dijamantima. Prošloga tjedna, Rihanna je s društvom tulumarila po Meksiku pa se čini kako joj single život i odmor od poslovnih obaveza itekako gode.