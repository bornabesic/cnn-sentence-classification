DA dobar stil s godinama postaje samo još bolji, svakodnevno na Instagramu potvrđuje jedna stajliš baka iz Srbije.  Iako trenutno živi u Italiji, 47-godišnja Žaklina rodom je Srpkinja, a za svoj stil kaže da je mješavina najboljih stilova koje je pokupila iz Poljske, Švicarske i Francuske, u doba kada je živjela tamo.   Žaklina se može pohvaliti i izuzetno mladolikim izgledom, zbog čega i neslužbeno slovi kao "najseksi baka Instagrama".     A da je njen modni ukus izuzetan, potvrđuju stotine tisuća obožavatelja, koji ju na društvenoj mreži svakodnevno obasipaju lajkovima i komplimentima.        Žaklina je i modna blogerica, te baka dviju djevojčica, čija je mama njezina 28-godišnja kći. Upravo zato, uz svaku njenu fotografiju stoji hešteg #grandmotherwholovesfashion, odnosno "baka koja obožava modu".      O Žaklininom stilu pisao je i britanski Daily Mail, a njen broj pratitelja na Instagramu raste iz dana u dan. No, to uopće ne čudi, jer bacite li samo jedan pogled na njen Instagram profil, uvjerit ćete se kako je upravo ova mlađahna baka modna inspiracija za kojom ste tragale.