Foto: Instagram, kendall-kylie.com  SLAVNE sestre Kendall i Kylie Jenner, između svega ostalog čime se bave, imaju i vlastitu liniju odjeće i upravo su ovog tjedna izbacile novu kolekciju. No, ono što nam je posebno zapelo za oko je mala crna haljina u kojoj je za kampanju pozirala Kylie.   Super-pripijeni model s tankim naramenicama, savršeno je istaknuo njene ženstvene obline, a ovo je definitivno jedna od najseksi crnih haljina koju smo dosad vidjeli. Njenom seksepilu doprinosi i dodatak lateksa na području grudi, kao i izazovni duboki dekolte. No, kad smo u njihovoj online trgovini odlučili potražiti haljinu, otkrili smo kako se zapravo radi o dva komada - pripijenoj "korzet haljini" i grudnjaku od lateksa.  Ovu haljinu, očito, ne možete nositi bez grudnjaka ili majice, a poželite li ju kombinirati s modelom od lateksa, za komplet ćete trebati izdvojiti 445 dolara, odnosno 195 dolara za grudnjak i 250 za haljinu.    Tinejdžerica je objavila i kratki video u kojem najavljuje kolekciju, a u njemu vidimo i Kendall u sličnom modelu haljine, samo u jarko narančastoj boji i načinjenoj potpuno od lateksa.    Obje haljine, kao i ostatak nove kolekcije, već su dostupni na kendall-kylie.com.