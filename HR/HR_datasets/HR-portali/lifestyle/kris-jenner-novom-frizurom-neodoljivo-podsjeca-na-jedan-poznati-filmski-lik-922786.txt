Foto: Getty, WENN  JEDVA smo je prepoznali.  60-godišnja Kris Jenner te glava obitelji Kardashian, pridružila se svojim kćerima Kim i Kourtney na reviji slavnog Balmaina na Pariškom tjednu mode, no vjerujemo kako ju mnogi ne bi prepoznali da nije bila u njihovom društvu.    Naime, mama Kris odlučila se za frizuru, kakvu je nosila prije 25 godina, i koja neodoljivo podsjeća na "kahlica" frizuru, osim što je ovo nešto duža verzija.  Gospođa Jenner, koja se drži odlično obzirom na svoje godine, izgled je upotpunila visokim crnim čizmama na petu, elegantnim sivim kaputom, chokerom, crnim naočalama i clutch torbicom, a društvo joj je radio njezin 25 godina mlađi dečko Corey Gamble, koji je jedan od menadžera slavnog Justina Biebera.    Samo dan ranije, Kris je sletjela u Pariz sa svojom uobičajenom frizurom te kaputom, koji je neodoljivo podsjećao na kućni ogrtač.    Par je odsjeo u hotelu For Seasons te je izgledao jako sretno, a Kris očito nisu previše pogodile šale na račun njezinog izgleda na reviji. Ne znamo za vas, ali nas neodoljivo podsjeća na legendarni lik iz filma "Mamurluk", Leslieja Chowa.