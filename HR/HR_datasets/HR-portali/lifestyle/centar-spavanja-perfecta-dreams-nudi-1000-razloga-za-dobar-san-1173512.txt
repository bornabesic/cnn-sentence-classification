Nova poslovnica Perfecte Dreams, tvrtke koja već 20-ak godina brine o spavanju na najbolji način, svečano je otvorena na adresi Samoborska cesta 147 u zagrebačkom Jankomiru. Dobro prospavana noć preduvjet je za uspješan i produktivan dan, a Centar spavanja Perfecta Dreams na 1000 kvadrata uz 1000 artikala nudi 1000 razloga za savršene snove. Otvorenje je moderirala Iva Šulentić i otkrila uzvanicima što najbolji hrvatski brand visokokvalitetnog namještaja za spavanje može pružiti za prijeko potreban, udoban i zdravi san. Poznati gosti događanja Mirna Maras, Mirjana Mikulec, Alka Vuica, Slavko Sobin, Igor Barberić i Amar Bukvić oduševili su se novom oazom dobrog spavanja i razgledali atraktivnu ponudu koja jamči kvalitetan san. „Zadovoljni smo što nakon 2 godine traženja adekvatne lokacije i prostora za ovakav Centar, možemo reći da smo ovaj projekt uspješno priveli kraju. Našim kupcima ponudili smo na jednom mjestu sve što im je potrebno za dobre snove. U Centru spavanja imamo široku ponudu asortimana za kvalitetan san na čak 1.000 kvadrata, a, osim toga, u ugodno dizajniranom prostoru smo se potrudili da i glazbom i mirisima osiguramo idealno i opušteno mjesto za isprobavanje onoga što im najviše odgovara. Tu smo za njih za sve savjete kako najbolje odabrati madrac, pa uz kavicu ili šampanjac mogu uistinu uživati u kupnji.“ – izjavila je Kristina Bošnjak, Direktorica maloprodaje, Perfecta Dreams. Nakon uvodnih riječi Direktorice maloprodaje Kristine Bošnjak, koja je svečanim rezanjem crvene vrpce službeno otvorila novu poslovnicu, voditeljici Ivi Šulentić se pridružio poseban gost iznenađenja, svestrani Mario Petreković, koji je otkrio kako se napokon naspavao nakon dugo vremena. Simpatični Petreković odjeven u pidžamu u urnebesnom je skeču iz kreveta iskočio odmoran i naspavan kako bi prepričao svoje dojmove o ugodno prospavanoj noći zahvaljujući Centru spavanja gdje nesanici nema mjesta. Proizvodi Perfecta Dreams proizvedeni u Hrvatskoj, napravljeni su s velikom pozornošću kako bi savršeno odgovarali i bili po mjeri ljudskog tijela, pružajući udobnost, kvalitetu te odmor koji je potreban za normalno i zdravo funkcioniranje organizma. U to su se uvjerile i tisuće dosadašnjih kupaca koji, osim u Zagrebu, zdravo spavanje uz Perfectu Dreams mogu osigurati i u poslovnicama u Splitu, Rijeci, Osijeku, Puli, Zadru te Dubrovniku, ali i mnogobrojni gosti na otvorenju koju su imali priliku isprobati madrace te razgledati ostatak bogatog asortimana koji Perfecta nudi. Druženje uzvanika, nakon službenog dijela programa, nastavilo se u opuštenoj atmosferi uz zdravi brunch, a gosti događanja imali su priliku raspitati se o detaljima i ponudi Centra spavanja Perfecta Dreams za zdrav i lak san koji je izuzetno bitne za kvalitetno ispunjene dane. Saznajte više na www.perfecta.hr i na Facebook stranici Perfecta Dreams.