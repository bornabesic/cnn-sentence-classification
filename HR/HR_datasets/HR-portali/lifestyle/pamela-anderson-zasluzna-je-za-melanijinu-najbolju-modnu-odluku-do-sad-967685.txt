Foto: Rex, Getty, Twitter   SIGURNO ste već morali primijetiti kako prva dama SAD-a ima ormar pun krznenih komada, kojih će se sada ipak morati odreći zbog nove stilske (ali i moralne) odluke koju je donijela.   "Ona više neće nositi krzno," poručila je Melanijina glasnogovornica u mailu za CNN, isti dan kad je na Twitteru osvanula poruka koju je Prva dama poslala zvijezdi Baywatcha, ujedno i velikoj aktivistici za prava životinja, Pameli Anderson, koja je očito imala utjecaj na Melanijinu odluku. Pismo je na društvenoj mreži objavila Pamela, a u njemu joj se gospođa Trump zahvaljuje na "prekrasnom umjetnom krznu" koje joj je glumica poklonila.   Kako piše CNN, Pamela se odlučila poslati Melaniji kaput od umjetnog krzna s veganskim remenom nakon što je Prva dama za inauguraciju svog supruga odabrala odijelo dizajnera koji je već odavno izbacio krzno iz svojih kolekcija, Ralpha Lauren.  Uz kaput, Anderson joj je poslala i pismo u kojem je pisalo: "Tako sam sretna što nisi nosila krzno! Kao prva dama, sigurno ćeš imati utjecaj na modne trendove, a ostaneš li suosjećajna pri svojim izborima, osvojit ćeš simpatije mnogih." Onima koji već duž prate Melanijin stil, ova je odluka sigurno iznenađujuća, jer je u prošlosti za brojna javna pojavljivanja često birala krznene komade, pa čak i mode dodatke.