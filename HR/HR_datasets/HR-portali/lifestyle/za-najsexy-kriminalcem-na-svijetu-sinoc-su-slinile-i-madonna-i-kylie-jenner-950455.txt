Foto: Getty, Instagram  TKO bi zaboravio Jeremyja.  Njega smo vam prvi put predstavili u lipnju 2014. godine, kada je imao 30 godina, i kada je uhićen zbog posjedovanja oružja bez dozvole u Sjevernoj Kaliforniji. Jeremy je osuđen na 27 mjeseci zatvora, no ni nakon tolikih mjeseci provedenih iza rešetaka, svijet ga nije zaboravio.  Unatoč činjenici da je prekršitelj zakona, žene su doslovno poludjele za njegovim sexy licem, tetovažama i tirkiznim očima, nakon što je njegova slika završila na službenoj Facebook stranici kalifornijske policije. I ne samo žene, već i modni svijet.  Tako je nakon izlaska iz zatvora, zgodni Jeremy snimio brojne modne kampanje, a sada je imao i modni debi na prestižnom New York Fashion Weeku, koji se trenutno održava. Također, Jeremy nije nosio bilo kakvu reviju, već onu poznatog dizajnera Philippa Pleina, koju su iz prvog reda gledale i Kylie Jenner, Paris Hilton i Madonna.   Iako je na pisti bio zakopčan do grla, u crnoj jakni s krznom te kožnim hlačama, u backstageu, Jeremy je počastio okupljene prekrasnim pogledom na svoje savršeno isklesano i istetovirano tijelo.   Bivši zatvorenik i njegova supruga Melissa i dalje su u sretnom braku, a zajedno imaju i troje djece.