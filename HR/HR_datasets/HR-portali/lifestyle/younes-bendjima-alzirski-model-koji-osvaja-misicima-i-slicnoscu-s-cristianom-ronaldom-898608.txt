Foto: Instagram  DRAGO nam je.  Vjerujemo kako si barem jednom u životu naletjela na prekrasno lice i tijelo ovog manekena, no možda nisi znala njegovo ime.    On se zove Younes Bendjima, ima tek 23 godine, a njegov egzotični izgled privukao je brojne žene diljem svijeta na njegov Instagram profil, ali i slavnu manekenku i bivšu Victoria's Secret anđelicu Jourdan Dunn, s kojom je u vezi posljednjih mjeseci.    Younes je inače bivši boksač, a danas vrlo uspješan maneken, podrijetlom iz Alžira. Par se upoznao u svibnju 2015. godine na afterpartyju MET Gale, a svoju ljubav ne skrivaju pa često objavljuju romantične slike na društvenim profilima.    Zgodni maneken otkriven je 2011. godine, a trenutno živi na relaciji New York-Paris. Upravo je i otkriven na ulicama "grada koji nikad ne spava", a poznat je i po bliskom prijateljstvu s pjevačicom Ritom Orom, koja mu je bila i pratnja na MET Gali, kada je upoznao 25-godišnju Jourdan.    Dosad je nosio revije za brojne modne kuće, kao npr. za Missoni i Givenchy, a vjerujemo kako ćemo se ovog ljepotana još itekako nagledati. Mi nemamo ništa protiv!