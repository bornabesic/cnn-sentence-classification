Foto: Screenshot Youtube, Splash News, Instagram  VIDEO je vani.  Još neki dan obavijestili smo te o tome kako sve popularnija grupa DNCE, čiji je frontmen slavni Joe Jonas, uskoro izdaje spot za novu pjesmu "Toothbrush", u kojoj glavnu žensku ulogu ima najpopularniji plus size model na svijetu, prelijepa Ashley Graham.    A spot je imao premijeru prije nekoliko sati i moramo priznati, Ashley i Joe su preslatki u ulozi para.    Joe joj tako u pjesmi poručuje kako je sasvim u redu s tim da u njegovom stanu ostavi četkicu za zube, a spot sadrži i nekoliko kadrova nježnih dodira i poljubaca, no nadamo se kako njezin suprug shvaća kako je to sve posao, ali i Joejeva djevojka, prelijepa manekenka Juliana Herz, s kojom je prohodao brzo nakon prekida s Gigi Hadid.    Inače, DNCE bend proslavila je pjesma "Cake By The Ocean", koja se ne skida s vrhova glazbenih ljestvica, a čine ga četiri člana: Joe, Jack Lawless, Jinjoo Lee, koja je jedina djevojka u bendu, i Cole Whittle.    Grupa je nastala 2015. godine, a njihova popularnost je svakim danom u porastu. Angažiranjem Ashley, koja je postala velika zvijezda, posebno nakon što je postala prvi plus size model na naslovnici popularnog časopisa Sports Illustrated, vjerujemo kako će grupa steći još više obožavatelja, a i pjesma je zarazna.  DNCE ovih dana nastupa i kao predgrupa slavnoj Seleni Gomez, na njezinoj "Revival" turneji.