Foto: REX  NE možemo se načuditi kako ova žena izgleda s 47 godina.  Pjevačica i glumica Jennifer Lopez jedna je od najzanosnijih žena na svijetu, a to je još jednom pokazala na sinoćnjoj premijeri serije "Shades Of Blue", u kojoj igra opasnu policajku.    Party povodom premijere druge sezone održao se u New Yorku, a sve oči bile su naravno na Jennifer i njezinom sinoćnjem stylingu, koji je ponovno istaknuo sve njezine tjelesne adute.    Glumica je doslovno zasjala u kompletiću, koji se sastojao od hlača i topića s dekolteom, a sve pohvale idu i njezinom savršenom make up-u u zemljanim tonovima, koji ona obožava već godinama te je zbog toga i česta beauty inspiracija ženama diljem svijeta.    Uz vrtoglavo visoke štikle od istog materijala, Jennifer je svim bivšim frajerima, među kojima su Ben Affleck i pjevač Drake, pokazala što propuštaju, a nikako se ne možemo načuditi kako ova žena, pored svih poslovnih i obiteljskih obaveza, stigne baš uvijek izgledati ovako dobro.   Isto jutro, Jennifer je zasjala u još jednomo outfitu, tijekom razgledavanja stanova na Manhattanu, a tada je iskombinirala metalik haljinu i zlatnu jaknu, u kojoj se nikako nije mogla stopiti s masom. Ovoga puta u prvi plan je istaknula svoje noge, a mjesečni najam stana koji je gledala iznosi 10 tisuća dolara. No, obzirom da pjevačica zarađuje milijune, za nju je to prava sitnica. Dan prije, očarala je u crno-bijeloj bundici, s genijalnim naočala i pogađate - vrtoglavo visokim štiklama u crnoj boji.   Koji vam se od ova tri stylinga najviše sviđa?