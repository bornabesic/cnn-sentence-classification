Dogodi li vam se često da zaspite prije bebe ili da beba zaspi kad se umori od plača, vjerojatno radite neke od devet, prema stručnjacima, najčešćih pogrešaka. Većini ljudi treba neko vrijeme da zaspe, a ni bebe nisu drukčije. Rutina pomaže bebi da se opusti prije nego što se udobno smjesti, a može postati i prekrasan način zbližavanja. Sat prije nego što želite da beba zaspi, zamračite sobu, pripremite hranu i priču. Ostavite je tako pospanu da sama utone u san. Trljanje očiju, zijevanje, usporenost, nervoza, gubitak interesa za ljude i igranje... Ako propustite te znakove, koji se javljaju u prirodno vrijeme za uspavljivanje djeteta, kaže Kim West, autorica knjige o spavanju djece, njegovo tijelo neće ispumpavati smireni melatonin nego hormone povezane sa stresom koji bebu čine živčanom. Sasvim razumljivo, kad je tri ujutro, učinit ćete sve da beba ponovno zaspi. To obično uključuje ljuljuškanje, grljenje, hodanje, pjevanje... Prema Kim West, kad je beba stara 3-4 mjeseca, ove navike postaju loše rutine jer dijete više ne može zaspati bez njih. Ovo je klasična pogreška koju roditelji čine, kažu stručnjaci, jer premještaju dijete u veliki krevet. To je potpuno nepotrebno dok ne uspiju sami izaći iz kinderbeta. Nitko ne želi biti rob rasporedu spavanja djeteta, ali je istina da drijemanje u kolicima ili na rukama ne pruža potreban mirni i duboki san. Beba bi trebala imati poznatu zonu spavanja Potrebno je redovito vrijeme za drijemanje i razumno vrijeme za spavanje kako bi se regulirali dnevni i noćni ciklusi hormona. Djeca trebaju predvidljivost da se bi se osjećali sigurno. Ako se raspored stalno mijenja, to je poput letenja iz jedne vremenske zone u drugu svake noći, pa tijelo ne zna kad zaspati. Funkcionira za tinejdžere, ali ne i za bebe. Njihov unutarnji sat budi ih ujutro uvijek u približno isto vrijeme, bez obzira na to kad idu spavati. Zato je dijete drugi dan iscrpljeno i nervozno. Morate se složiti oko taktike koju ćete koristiti da pomognete djetetu da se samostalno umiri. U redu je da se rutine razlikuju, ali velike odluke moraju biti dogovorene unaprijed. Nikad nije prekasno za promjenu loših navika spavanja, ali treba biti strpljiv. Treniranju spavanja treba se posvetiti nekoliko tjedana prije nego što se vide promjene.