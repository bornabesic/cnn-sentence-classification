NOVA frizura koju frajer nije primijetio?  Vjerujemo da se svaka žena barem jednom susrela s ovim "problemom", a vjerujemo i da je frajeru koji nije primijetio održala predavanje nakon toga. Muškarci jednostavno ne primjećuju neke stvari, a umjesto da u tome uživaju, žene im često ukazuju upravo na njih. Ovo su stvari koje bi rijetko koji muškarac vidio sam od sebe, a koje ipak vidi zahvaljujući ženama.  Izrast (čak i sijede)  Dok žene o izrastu razmišljaju kao o najgorem neprijatelju, muškarci bi ga vrlo lako mogli previdjeti - samo kad bi im žene dale šansu.  Celulit  Čak i ako ga vide, vjerojatno ga ne smatraju toliko užasnom pojavom kao žene. Naravno, ako imaju posla sa ženom koja konstantno paničari zbog celulita, počet će ga primjećivati.  Urasle dlake  I one koje smo uspjele fulati tijekom depilacije. Dlake su još jedna kategorija o kojoj žene razmišljaju puno više nego muškarci - dok nama urasla dlaka može pokvariti cijeli doživljaj seksa, muškarci ju u većini slučajeva ne bi ni primijetili da im nismo rekle za nju.  Zgužvana suknja  Još jedna stvar koju bi rijeko koji muškarac primijetio da pored sebe nema ženu koja stalno ponavlja da joj se suknja zgužvala.  Prištići  Dok žene muku muče da sakriju prišt koji se pojavio u najgore moguće vrijeme na najgorem mogućem mjestu, prosječni muškarac ga ne bi ni vidio.