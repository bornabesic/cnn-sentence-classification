RAZVOD Brada i Angeline od jučer je glavna vijest svih žutih stranica.  Prekrasni par odlučio se rastati nakon 12 godina ljubavi, od kojih su samo dvije proveli u braku, a kao potencijalni razlozi navodi se doista svašta: Bradova navodna prevara s kolegicom Marion Cotillard, njegov loš odgoj djece te alkoholizam, ali i činjenica kako je Angelina neprestano zanovijetala, zbog čega ju je Brad nazvao 'paklom'.    No, danas smo odlučili ostaviti po strani razloge razvoda te se prisjetiti koga je sve, prije Angeline, ljubio jedan od najzgodnijih holivudskih frajera.    Za Gwyneth Paltrow i Jennifer Aniston sigurno znate, no jeste li znali za ostale?  1. Jennifer Aniston  Miljenica Amerike, kako joj često tepaju, Jennifer Aniston i Brad prohodali su davne 1998. godine, a 2000. godine su se vjenčali. Razvod je zatražio Brad 2005. godine, nakon što se već spetljao s Angelinom, na setu filma "Mr & Mrs Smith". Iako to sigurno neće javno priznati, vjerujemo kako joj nije bilo mrsko čuti nove vijesti o ženi, koja joj je otela supruga.    2. Gwyneth Paltrow  Brad i Gwyneth počeli su se viđati 1995. godine, nakon što su se upoznali na setu filma "Seven". 1997. godine odlučili su prekinuti.    3. Demi Moore  Brojne glasine tvrde kako je na šarm glumca pala i njegova kolegica Demi Moore, 1998. godine, prije nego je počela ljubavna priča s Jennifer.    4. Thandie Newton  1994. godine, na setu filma "Interview with a Vampire", još se jedna glumica našla u zagrljaju i krevetu Brada Pitta, a to je zgodna Thandie. Ljubav je navodno trajalo oko godinu dana.   5. Julia Ormond  S kolegicom iz filma "Legends of the Fall", Brad je imao vezu pred kamerama, ali i kada su se one ugasile, no ne zna se točno koliko je to trajalo.   6. Geena Davis  Kratku romansu s Ginom, Brad je imao 1991. godine.   7. Juliette Lewis  Pjevačica i glumica Juliette Lewis bila je Bradova ljubav od 1989. do 1993. godine, a za nju su se često pitali kako je uspjela osvojiti jednog od najpoželjnijih frajera. Mi se to također pitamo za Vincenta Cassela i Monicu Belucci...   8. Christina Applegate  Zvijezda serije "Bračne vode" kratko je zaokupila Bradovu pažnju davne 1989. godine, a tada ga je vodila i kao svoj "+1" na dodjelu MTV Movie Awardsa. Kako slatko!