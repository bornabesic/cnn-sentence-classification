U prosjeku provedemo pola sata na dan čekajući u redovima, kažu britanski znanstvenici, odnosno oko 18 mjeseci života.  Voditi se intuicijom kod biranja reda na blagajni u supermarketu često ne urodi plodom. Zato je bolje slijediti nekoliko znanstveno dokazanih tvrdnji po kojima je moguće izabrati najbrži red baš svaki put, piše Daily Mail. Britanski statističari sa Sveučilišta Sussex dr. Nicos Georgiou i profesor Enrico Scalas mjesecima su analizirali redove u supermarketima i otkrili kako izabrati najbrži red. 