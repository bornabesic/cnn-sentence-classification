Foto: Getty  ODGOVOR će vas iznenaditi.  Prva dama Melania Trump, otkad je to i službeno postala, ne prestaje oduševljavati svojim modnim odabirima, koji su istovremeno sexy i elegantni, jer si bivša manekenka itekako može dopustiti takav izbor. Ralph Lauren, Michael Kors, Herve Pierre, samo su neka od dizajnerskih imena, čiju je odjeću dosad nosila atraktivna Slovenka.    Iako je na početku imala puno problema s brojnim drugim dizajnerima, koji su joj okrenuli leđa zbog skandaloznih političkih stajališta njezina supruga Donalda, Melania svakom svojom pojavom oduševi, a posebno voli elegantne haljine u raznim bojama, koje joj odlično stoje.  No, jeste li se ikada pitali tko plaća sve te skupe krpice koje ona nosi? Odgovor bi vas mogao iznenaditi, jer možda dosad niste znali kako sve Prve dame svoju odjeću plaćaju iz vlastitog džepa.    I dok brojne holivudske zvijezde dobivaju tone odjeće besplatno, to nije slučaj s Prvom damom. Dizajner Michael Kors tako je otkrio kako je Melania njegov crni kostimić platila 9600 dolara, a kupila ga je sama u jednom od njegovih dućana. "Gospođa Trump dugogodišnja je klijentica, koja itekako dobro zna što joj najbolje stoji. Moj crni kostim odražava glamur, po kojem je ona poznata", izjavio je.    "Melania odjeću kupuje sama i njezin izbor nema nikakvih ograničenja, jer je ona veoma bogata pa može kupiti što god želi. Odlično nosi odjeću i rijetko ju viđam da griješi. Uostalom, zašto bi bogati morali dobivati odjeću besplatno? Upravo suprotno, oni bi ju trebali kupovati", otkrio je poznati stilist Phillip Bloch, koji je stilizirao i Trumpovu kćer Tiffany, kao i obavljao dužnost kreativnog direktora na Trumpovom izboru za Miss Universe.    Zapravo, Prva dama kao politička ličnost, ne bi niti smjela prihvatiti besplatnu odjeću niti zbog svog položaja ima budžet za krpice, jer porezni obveznici ne plaćaju njezinu, kao ni odjeću ostalih članova njezine obitelji.  No, vjeruje se kako im dizajneri često nude prilično velike popuste, kako bi oni nosili baš njihovu odjeću.