Foto: Instagram  PROŠLOGA tjedna otkrili smo vam što muškarci doista žele ovog Valentinova.  A odgovori nas i nisu previše iznenadili, jer se na prvom mjestu našao seks, zatim izležavanje u krevetu, a na trećem posebna masaža.  S druge strane, 40 posto muškaraca smatra kako je za ženu najbolji poklon cvijeće, jer je ono način kako reći "volim te", no to isto misli tek 4 posto žena. Trećina ispitanih pripadnica ljepšeg spola otkrila je da želi nakit, a njih 40 posto opuštajući spa tretman.  Sve je to otkrilo spomenuto istraživanje, no mi smo pitali domaće cure što žele za ovaj romantični dan, a odgovori su nas iznenadili, ali i nasmijali. Dragi muškarci, čitajte i učite.  "Želim doći doma, a da on skuha večeru i pospremi stan, a ne samo sjedne pred televizor."  "Najiskrenije, želim da uzme klince i ode s njima van na par sati, da si mogu napuniti kadu i čitati časopise u potpunoj tišini."  "Cipele... Ima jedan par, koji želim već dugo, a i on to zna pa se nadam da je to poklon."  "Rekla sam mu da spoj ne mora biti skup niti išta slično, samo da izađemo iz kuće i da smo malo sami, bez mobitela, mailova... Oboje puno radimo pa su takvi trenuci prava rijetkost."  "Znam što želim: njegovu karticu da ju ispeglam u dućanu, pravom ili virtualnom, nisam previše izbirljiva, haha."  "Želim doći doma i zateći stan kao u romantičnim filmovima: pun balona, svijeća, ruža, ukusnu večeru na stolu, ohlađeni šampanjac... Ja sam nepopravljiva romantičarka, i nadam se da će baš moj dečko ovo pročitati te dobiti ideju."  "Masažu cijelog tijela, ali besplatnu." "Sutra u kina dolazi 'Pedeset Nijansi Mračniji' pa bi karte bile odličan poklon, a i on će proći jeftino. Ja ću uživati u pogledu na Jamieja, a on će jednostavno morati izdržati." "Rezerviran hotel i spa vikend, bilo gdje. To je ono što trebam, a mislim i on."