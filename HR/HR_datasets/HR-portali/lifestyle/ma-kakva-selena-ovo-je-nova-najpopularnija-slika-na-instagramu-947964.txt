Foto: Instagram, Giphy  ZABORAVITE na Selenu, stigla je nova kraljica Instagrama.  Sinoć je glavna vijest u šoubiz medijima bila slavna pjevačica Beyonce, nakon što je objavila sretnu vijest kako ona i suprug, reper Jay-Z, očekuju blizance.  Iako je prošlu trudnoću objavila na dodjeli glazbenih nagrada Grammy, ovog puta odlučila se za objavu na Instagramu, gdje je stavila fotku svog trudničkog trbuščića. "Nevjerojatno smo zahvalni što će naša obitelj porasti za dvoje i želimo vam zahvaliti na vašim željama. Carterovi", napisala je pjevačica ispod slike, na kojoj pozira u donjem rublju i s veom na glavi, okružena šarenim cvijećem.   Fotografija je u 16 sati od objave, zaradila 7,5 milijuna lajkova te je time postala najlajkanija u povijesti Instagrama. Trudna Beyonce tako je s trona skinula i Selenu Gomez te njezinu fotografiju na kojoj ona pije Coca-Colu, i koja je dosad zaradila 6,3 milijuna lajkova.   No, mlada pjevačica još uvijek drži rekord kao slavna osoba s najviše sljedbenika, a radi se o 108 milijuna njih, koji svakodnevno prate svaki njezin korak, posebno otkad se saznalo za njezinu vezu s pjevačem The Weeknd-om, iako par još nije objavio niti jednu zajedničku sliku.   Beyonce zasad ima 92 milijuna sljedbenika, no i to je vrtoglava brojka. A koliko će lajkova još skupiti na spomenutoj slici, tek nam je vidjeti.