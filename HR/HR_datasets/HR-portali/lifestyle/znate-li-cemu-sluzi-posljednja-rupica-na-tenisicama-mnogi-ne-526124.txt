Ove rupice obično ostaju neiskorištene i gotovo nitko ne zna čemu služe. Smještene su sa strane i većina ljudi ih ne veže jer jednostavno ne zna kako. One zapravo služe za imobilizaciju noge prilikom kretanja, a pogotovo trčanja te ujedno i za sprečavanje žuljeva. Nakon što zavežete tenisicu na ispravan način noga se ne može puno pomicati u njoj što onemogućava stvaranje žuljeva i potencijalne ozljede.  Vezice provucite kroz posljednje rupice tako da provlačite vezicu s vanjske strane prema unutra. Ne treba križati vezice s druge strane, koristite onu koja je pored te rupice. Nemojte potpuno uvući vezicu već ostavite mali dio tako da se stvori mala omča. Napravite tako i s jedne i s druge strane tenisice. Potom uzmite vezicu sa suprotne strane i provucite kroz malu omču. Napravite i na jednoj i na drugoj strani isto. Čvrsto zategnite potežući vezice prema dolje. Tako ćete stabilizirati stopalo u tenisici.  Potom možete normalno zavezati tenisicu kako to i inače radite.  Detaljne upute pogledajte u videu: