A, B, 0, AB... Znate li koja je vaša krvna grupa? Uvid u vašu krvnu grupu uvid je u vašu zdravstvenu sliku. Osim što su prema krvnoj grupi nutricionisti složili plan prehrane, studije pokazuju da se krvne grupe povezuju s određenim oboljenjima koja su učestalija za neku krvnu grupu.  Jednu krvnu grupu razlikuju od druge njezini antigeni, odnosno omotač oko crvenih krvnih zrnaca eritrocita koji pomaže tijelu prepoznati koje su krvne stanice vaše. Ako pacijent s krvnom grupom A, primi transfuziju donora krvne grupe B, antitijela u pacijentovu organizmu odbit će primljenu krv jer mu ne odgovara. Tada postoji opasnost od zgrušavanja krvi, što može ugroziti život pacijenta.  Ako je vaša krvna grupa AB, u vašem tijelu nalaze se i A i B antitijela. AB grupa može donirati samo AB krvnoj grupi, a može primati krv od sve četiri krvne grupe Krvnoj grupi 0 nedostaje antigena A i B, zbog čega će antitijela pacijenta s krvnom grupom 0 napasti antitijela krvne grupe A i B tijekom transfuzije. Zbog toga osobe s krvnom grupom 0 mogu primiti samo krv te iste krvne grupe.  B grupa može donirati B i AB krvnoj grupi, no može primati B i 0.