Mnogo je generacija odraslo uz slasna čokoladna jaja i neizvjesnost što će ih iznenaditi kada jaja otvore. Iznenađenje i šok svakako je doživjela jedna majka kada je svom djetetu, koje je već odgrizlo komadić čokoladnog jajeta, rastvorila polovice Kinder Surprisea. Nije ovo prvi slučaj kada se u čokoladnim jajima nije nalazila igračka nego nešto neočekivano što svakako unutra ne bi trebalo biti. U veljači je dvogodišnjak u Engleskoj pronašao šest tabletica lijeka koji se izdaje bez recepta, a prošli tjedan, majka dvogodišnje djevojčice Isabelle, Vikki Maguire - Grant, pronašla je iglu i objavila fotografiju na Facebooku kako bi upozorila ostale. 