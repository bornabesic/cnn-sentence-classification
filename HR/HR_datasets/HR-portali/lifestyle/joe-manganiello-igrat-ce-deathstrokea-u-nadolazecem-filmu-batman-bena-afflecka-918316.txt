Foto: Men's Health, Getty, FameFly, Marvel  BEN Affleck pokušat će se iskupiti za zadnji, katastrofalni nastavak Batmana, vlastitim filmom o njemu.  Još u ožujku ove godine obavijestili smo vas o tome kako 43-godišnji Ben piše scenarij za vlastiti film o Batmanu.    "U njegovom ugovoru stoji da će snimiti još barem dva nastavka, Justice League jedan i dva, tako da će Ben najmanje tri puta nositi plašt. No, postoji i scenarij, koji je Ben sam napisao i on sadrži stvarno cool ideju te on stoji tu kao opcija", otkrili su tada izvori bliski glumcu.    A sada smo saznali kako je jedan od najljepših holivudskih frajera i suprug glumice Sofije Vergare, Joe Manganiello, dobio ulogu u filmu, i to onu Deathstrokea, a navodno će se pojaviti i u filmu "Justice League", obzirom da ga je Ben snimio na setu filma te snimku objavio na Twitteru. I ranije se nagađalo kako će glavni negativac u novom filmu biti Deathstroke, a konačna odluka donesena je jučer. Vijest je potvrdio predsjednik DC Entertainmenta, Geoff Johns za Wall Street Journal.   No, ostali detalji vezani uz Benov film nisu poznati, niti kako će se zvati, niti kada bi ga mogli očekivati.