Blogerica Kenzie Brenna iz Toronta, na svom profilu na Instagramu objavljuje fotografije svog tijela, ali i tijela drugih žena bez fotošopiranja i uljepšavanja stvarne slike. I dok mnoge žene na Instagramu traže savršene kadrove, namještaju se u različitim pozama i kutovima kako bi im profil izgledao ljepši, figura što vitkija i atraktivnija, Brenna ima drukčiji pristup.  Volimo svoja tijela onakvima kakva jesu, poruka je koju kroz fotografije šalje drugima. Navodi kako su nam drugi nametnuli da je neprivlačno imati debela, celulitna bedra, ali ona ohrabruje sve žene da budu ono što jesu i prihvate da smo svi različiti.  Uz hashtag #mermaidtights prikazuje svoja bedra s celulitom, ali i mlohav trbuh i ostale dijelove svog tijela koje inače mnoge žene skrivaju upravo jer se ne uklapaju u nametnutu sliku ljepote.  "Tvoji postovi su divni i ti si divna i lijepa", tek je jedan od mnogih pozitivnih komentara na njenom profilu na Instagramu.