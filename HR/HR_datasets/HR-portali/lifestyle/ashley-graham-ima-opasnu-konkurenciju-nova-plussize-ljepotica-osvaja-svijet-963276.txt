Foto: Instagram NA svojim naslovnicama žele ju Vogue, Elle... Kad kažemo plus-size, asocirat ćemo vas na dvije stvari: revoluciju u modnom svijetu te Ashley Graham, najpoznatiju plus-size manekenku na svijetu.   Iako ona nije jedina, dobila je opasnu konkurenciju u smeđokosoj Candice Huffine, 32-godišnjoj manekenki, koja je u nekoliko tjedana ukrasila naslovnicu meksičkog izdanja modne Biblije Vogue te američkog Elle-a, gdje je zasjala u rozom topiću modne kuće Fendi.   Iako se okrutni modni svijet donedavno zgražao nad takvim oblinama, činjenica jest kako je Ashley otvorila vrata brojnim takvim ženama, da pronađu svoje mjesto pod modnim suncem, a da ih ono pritom ne sprži.     "Otkad znam za sebe, sanjala sam da budem model. Moje tijelo nije savršenih proporcija, no odbijala sam slušati osobe koje su mi govorile da to ne mogu postati te sam neumorno radila. Nadam se da će ova naslovnica poslužiti kao simbol svakome tko vjeruje da može", napisala je Candice na Instagramu.   Nju na Instagramu trenutno prati 172 tisuće ljudi, no vjerujemo kako će se ta brojka itekako povećati, a za njezinu karijeru brine se poznata agencija IMG Models.    2015. godine, Candice je bila prvi plus-size model u povijesti legendarnog Pirellijevog kalendara, a snimala je editorijale i za ostale poznate časopise, kao što su W, V Magazine, i-D i Glamour.  Osim poslovnog uspjeha, manekenku prati i dobra sreća u privatnom životu, a od 2011. godine je u braku s Mattom Powersom, s kojim živi u Brooklynu.