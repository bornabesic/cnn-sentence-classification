Uvijek dostupna, a k tomu i povoljna – aduti to su banane, najprodavanijeg te stoga i najviše konzumiranog voća. Upravo zbog masovne potrošnje, jer banana je među pet najprodavanijih namirnica na svijetu, to je voće ogroman svjetski biznis, ali i proizvod uz koji se često vežu razne predrasude i mitovi. Potamnjela kora Dijetetičarka i nutricionistica Olja Martinić najprije naglašava da je banana savršen izvor vitamina K zbog čega je uvijek preporučuje osobama koje uzimaju diuretike i onima koji se jako znoje. – Tu je i skupina B vitamina pa kažemo da su banane “hrana za živce”. Napominjem da sadrži triptofan koji tijelo pretvara u serotonin pa se banana s umakom od crne čokolade smatra “sretnim desertom”. A nikako ne treba zanemariti ni mangan, željezo, cink, vitamin C i betakaroten. Sadrži pektin koji za sebe veže vodu i sigurno utječe na probavu. U slučaju alimentarnih intoksikacija i crijevnih viroza dragocjena je, između ostalog, i zbog toga, no jednako je važan visok sadržaj elektrolita i vitamina koji tijelo dobiva iz ove voćke. Posebno je vole osobe s refluksom i povećanom želučanom kiselinom. Umiruje nadraženu sluznicu i daje osjećaj sitosti – opisala je Martinić sastav i učinak popularnog voća. Unatoč svim tim korisnim sastojcima, baš kao i u svemu, treba biti umjeren kada je u pitanju konzumacija. Kako savjetuje ova dijetetičarka, fokus uvijek mora biti ponajprije na sezonsko voće jer banana je uvijek tu, dostupna. Konkretno, djeca smiju pojesti najviše jednu bananu, i to ne svaki dan, dijabetičari također, kao i sportaši, posebice zbog vitamina B6 koji regulira razinu glukoze. Zdrave odrasle osobe često jedu bananu za međuobrok, a posljednjih su godinama iznimno popularni smoothieji čiji je banana gotovo obavezan sastojak. Iako je svesezonska, upravo je u proteklo blagdansko vrijeme banana bila još traženija jer smoothie sa bananom, kažu znalci, bolje rješava mamurluk nego rasol. Za taj napitak odrasli često biraju omekšale banane čija je kora ima smeđe točke jer su slađe. Ipak, treba birati one žute, koje nisu mekane. – Potamnjele banane ne predlažemo za djecu jer sadrže alkaloide – upozorava Olja Martinić dodajući i da je banana prirodno radioaktivna jer sadrži radioaktivni izotop kalij-40, no u jako malim i, kako objašnjava, za čovjeka gotovo neprimjetnim “radijacijama”. Bananu pecite, flambirajte Valja podsjetiti da je niz istraživanja o prehrambenim navikama Hrvata imao porazno male brojeve kad je u pitanju voće. Naša je prehrana siromašna voćem općenito, a prvi su izbor jabuke i potom banane. Dijetetičarka Martinić tumači da smo navikli konzumirati isključivo svježu bananu iako je riječ o voću koje se može peći, flambirati, koristiti za kruh...      >> Evo kako smršavjeti u zimskim mjesecima. Ovo su namirnice koje biste trebali jesti Indija je najveći proizvođač banana na svijetu – 29 milijuna tona godišnje. Banane pomažu tijelu u proizvodnji serotonina koji sprečava depresiju, a ima ga i u prozacu. 100 - grama banane sadrži 88 kalorija, 23 grama ugljikohidrata, a nema kolesterola 10.7 - kilograma banana pojede prosječan Hrvat godišnje 1000 - različitih vrsta postoji na svijetu. Podijeljene su u 50 grupa. Banana koju najviše jedemo je sorte cavendish 2,8 milijardi dolara ukupna je vrijednost banana koje je 2015. izvezao Ekvador čiji stanovnici pojedu 101 kg banana u prosjeku Prirodno radioaktivna Banane sadrže kalij-40, radioaktivni izotop kalija, ali ga nema dovoljno za loše učinke 