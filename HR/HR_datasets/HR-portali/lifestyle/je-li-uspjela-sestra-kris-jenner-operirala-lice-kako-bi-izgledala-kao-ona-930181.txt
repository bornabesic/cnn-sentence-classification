Foto: Screenshot Youtube, Instagram  DOISTA ne znamo je li ovo kompliment ili potpuna ludost.  Bez obzira na vaše mišljenje o slavnoj reality obitelji Kardashian i njezinom "tvorcu", mami Kris Jenner, morate priznati kako gospođa za svoje godine izgleda sjajno.   A 60-godišnji mozak operacije Kardashian, kako joj često tepaju mediji, ima i 3 godine mlađu sestru Karen, koja je posljednjih dana u središtu pozornosti zbog operacije kojoj se podvrgnula, kako bi bila sličnija svojoj slavnoj sestri.   Dotična se tijekom jedne epizode popularnog američkog showa "Inside Edition" podvrgnula operaciji lica, iskreno priznajući kako nije bila sretna svojom pojavom.  "Određeni kutevi moga lica jednostavno nisu bili onakvi kako sam htjela. Nitko ne želi imati duplu bradu", otkrila je pred kamerama. Karen se podvrgnula najopsežnijem face liftingu koji netko može dobiti, a nakon tri tjedna rezultat je bio zapanjujuć te ono što je dotična tražila. "Sada izgledam kao svoja lijepa sestra Kris, iako sam mislila da je to nemoguće", otkrila je oduševljena Karen.  Iako je to veliki kompliment za Kris, zar nije istovremeno i jako čudno? Mama Kardashian nije se oglasila u vezi cijele priče, no jedino što znamo jest kako ni njoj plastične operacije nisu nimalo strane.  2011. godine, i ona se podvrgnula face liftingu, a godinu dana kasnije imala je drugu operaciju povećanja grudi.