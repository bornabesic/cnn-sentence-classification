Foto: Instagram  SOFIA i Joe jedan su od najslađih holivudskih parova. Podsjetimo, u srpnju 2014. godine, saznalo se kako Hollywood ima novi sexy par, a radilo se o glumcima Joeju Manganiellou i kolumbijskoj ljepotici Sofiji Vergari.   Samo 6 mjeseci kasnije, Joe je kleknuo pred ljepoticu tijekom odmora na Havajima, a raskošno vjenčanje održano je u studenom 2015. godine na Floridi.   Prezgodni glumac u nedavnom je intervjuu otkrio kako je izgledalo njihovo upoznavanje. "Bio sam na turneji, kada sam saznao da je Sofia ponovno solo. Nabavio sam njezin broj od jednog njezinog kolege te odletio u New Orleans kako bih je izveo na večeru", kroz smijeh je ispričao.   Kada je u pitanju tajna kvalitetne veze, Joe i Sofia ju znaju. "Uvijek stavljamo jedno drugo na prvo mjesto. Tako sam i znao da je ona 'ona prava'". Naravno, priznao je i kako se tu i tamo posvađaju, no te svađe nikada ne potraju predugo, kako ne bi postale problem.   Glumac je i otkrio čime je iznenadio svoju suprugu za godišnjicu, zbog čega moramo priznati kako smo jako ljubomorne. "Napisao sam joj knjigu. Radi se o 40 stranica, o tome kako smo se upoznali. Nije mi bilo teško, jer jako volim svoju suprugu", zaključio je.   Dragi muškarci, čitajte i učite!