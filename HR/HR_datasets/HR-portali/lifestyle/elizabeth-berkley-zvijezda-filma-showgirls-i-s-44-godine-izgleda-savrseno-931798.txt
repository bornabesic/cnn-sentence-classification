Foto: Screenshot Youtube, REX  JOŠ se sjećamo njezine uloge u legendarnom filmu "Showgirls".  Vjerujemo kako svi znate tko je Elizabeth Berkley... Iako plavokosa glumica nije jedna od onih koja "iskače iz paštete", nedavno se pojavila na Baby2Baby gala večeri u Los Angelesu, na kojoj su se pojavila brojna poznata lica iz Hollywooda.  Zgodna Elizabeth osvojila je male ekrane 1989. godine u teen seriji "Saved by the Bell", no ljudi ju uglavnom pamte po ulozi egzotične plesačice Nomi Malone u filmu "Showgirls" - prekrasnom tijelu i sceni seksa u bazenu. Glumica danas ima 44 godine, a od 2003. godine je u skladnom braku s umjetnikom Gregom Laurenom, s kojim je 2012. godine dobila sina Sky Colea, i to svega nekoliko dana prije svog okruglog 40. rođendana.  I dok su uzvanice spomenute gala večere uglavnom odabrale elegantne haljine, kao npr. Jenna Dewan Tatum, Jessica Alba, Miranda Kerr i ostale, Elizabeth se odlučila za elegantno plavo odijelo te crne štikle. Svoju dugu, plavu kosu raspustila je u nježne valove, zelene oči naglasila savršenom, mačkastom linijom tuša, a usnice ružem u boji mesa.  Sve nas je to navelo na zaključak kako Elizabeth doista izgleda savršeno za svoje godine... Slažete li se s nama?