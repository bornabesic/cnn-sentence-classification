Ljudski mozak reagira na novac vrlo slično kao i na podražaje koje kod njega izaziva droga. Taj podatak, ma koliko šokantan bio, možemo provjeriti i na vlastitom iskustvu. Dakako, ne uzimajući drogu nego u trenutku kada nam na račun sjedne honorar ili plaća. Znanstvenici sa Sveučilišta Hertfordshire utvrdili su kako je novac odličan analgetik. Ako vas nešto boli, uzmite veću svotu novca (ako ga imate!) u ruke i brojite. Bol bi, kažu, trebala nestati ili barem popustiti. 