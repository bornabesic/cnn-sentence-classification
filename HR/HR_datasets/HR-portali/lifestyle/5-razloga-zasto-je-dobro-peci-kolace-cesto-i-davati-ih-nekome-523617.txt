Postoji sve više istrživanja koja pronalaze povezanost kulinarstva sa mentalnim zdravljem. Preciznije, znanstvenici su otkrili da pečenje kolača pomaže u ublažavanju anksioznosti i depresije. Otprilike svaki četvrti čovjek tijekom života doživi neki oblik problema mentalnog zdravlja, a pripremanje slastica je odličan izlaz iz takvih situacija. Osim toga, dobro je i za cijelu obitelj jer se kućom širi pozitivna energija. Ako vas brine količina šećera i ostalog što dolazi s kolačima, posegnite za receptima onih koji se rade od zdravih sastojaka. Pet razloga zašto je dobro peći kolače:  Svaka aktivnost koja vam zaokupira svu pažnju, posebno ako je jednostavna i ponavlja se, može na vas djelovati smirujuće. Dok važete brašno ili šećer, omekšavate maslac, mutite jaja pa na kraju provirujete u pećnicu provjeriti je li se biskvit digao kako treba itd., vaše misli čiste se od negativnosti. A i onaj osjećaj zadovoljstva kada cijela kuća zamiriše je dragocjen. Osjetiti brašno pod prstima, slušati zvuk miksera i osjetiti miris konačnog proizvoda su iskustva koja stimuliraju vaša osjetila. To pak rezultira povećanjem razine endorfina u tijelu - hormona sreće koji nas čini pomalo euforičnima. Pečenje kolača, kao i bilo kakav oblik pripreme hrane, u konačnici vodi do toga da ćete time nahraniti sebe i druge, a to u čovjeku izaziva dobar osjećaj. Zato usmjerite svu svoju ljubav u kolačiće koje pripremate. Psiholozi su pronašli snažnu povezanost između kreativnog izražavanja i ukupnog blagostanja. Pečenje kolača je vrlo kreativno pa slobodno se prepustite mašti i ponekad izađite iz okvira recepta kojim se vodite. Stvarno je dobar osjećaj podijeliti svoje kolače s drugima i gledati kako uživaju u svakom zalogaju. Zauzvrat ćete dobiti njihov osmjeh i ispunit će vas pozitivnom energijom činjenica da ste nekoga usrećili, otkriva portal goodnet.org. 