Foto: Getty, Instagram  SLAVNI pjevač i njegova zgodna supruga po drugi će put postati roditelji.  36-godišnji pjevač Justin Timberlake i njegova godinu dana mlađa supruga, glumica Jessica Biel, postat će roditelji po drugi put, a kako prenosi Life & Style magazine, tek su nedavno saznali sretne vijesti te su jako uzbuđeni.  "Jessica je tek saznala da je u drugom stanju, no oboje su presretni, jer posljednjih godinu dana razmišljaju o proširenju obitelji", otkrio je nepoznati izvor. Par zajedno već ima sina Silasa, koji će za nekoliko dana proslaviti 2. rođendan. "To im je tek drugo dijete, no ne žele stati na tome. Oboje žele veliku obitelj." Podsjetimo, prve glasine o paru pojavile su se u siječnju 2007. godine, nakon što su se njihove zajedničke slike pojavile u javnosti. U listopadu 2012. godine, Jessica je postala gospođa Timberlake. U siječnju 2015. godine, Justin je na svoj 34. rođendan potvrdio da s glumicom očekuje dijete, a za par se svih ovih godina nije vezao niti jedan skandal.  Čestitke sretnom paru!