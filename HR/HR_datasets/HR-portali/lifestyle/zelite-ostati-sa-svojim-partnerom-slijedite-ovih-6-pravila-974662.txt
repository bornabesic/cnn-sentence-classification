Foto: Instagram  SVE što možemo reći jest: slijedite ih.  1. Viđajte se što češće   Ako ne živite zajedno ili u istom gradu, pokušajte naći što više zajedničkog vremena, koliko vam to dozvoljavaju razne okolnosti. Ne kaže se bezveze daleko od očiju, daleko od srca.   2. Stvorite svoje male rituale   Rezervirajte srijedu za kino, petak za opuštene filmske večere kod kuće, subote za odlaske na spojeve ili romantične večere, a nedjelje za izlete u prirodu.  3. Budite prisutni   Kada ste zajedno, zaboravite na Facebook, Instagram ili općenito svoje mobitele te se 100 posto posvetite jedno drugome. Komunikacija je temelj svakog zdravog odnosa.   4. Ispunjavajte svoja obećanja   Drugim riječima, nemojte ih davati pa kršiti, jer ne želiš da on prestane misliti kako na tebe može baš uvijek računati.   5. Pametno se svađajte   Budite iskreni, recite si kad vas nešto smeta, ali i razgovarajte o problemu te ga riješite. Za udarce ispod pojasa, galamu i durenja nema mjesta, ako želite zdravu vezu. Nikada nemojte otići u krevet ljuti.   6. Čuvajte si leđa   Čak i kada on nije u pravu, pred drugima pokaži da si uvijek na njegovoj strani. Tek kad dođete doma, smiješ mu reći zašto misliš da nije bio u pravu.