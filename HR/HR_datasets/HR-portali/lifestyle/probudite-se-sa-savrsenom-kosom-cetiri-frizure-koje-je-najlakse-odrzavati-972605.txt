Foto: Instagram   NE kaže se uzalud da je kosa najljepši ukras svake žene, no svi znamo da to i nije uvijek baš tako.  A kad je kosa neposlušna, onda to ne kvari samo nečiji izgled, već i raspoloženje. No, nikome se ne da baš svako jutro namještati frizuru, kojoj ponekad, stvarno, kao da nema pomoći. Srećom, postoji nekoliko "bezbrižnih" frizura koje ne zahtijevaju baš nikakvo oblikovanje, jer uvijek izgledaju dobro. Otkrijte o kojim je frizurama riječ. Kosa jednake dužine Odlična frizura za: Ravnu, gustu i tanku kosu.   U modnim krugovima ovo je i jedna od, trenutno, najtraženijih frizura, a ne i bez razloga. Kosa jednake dužine daleko je najlakša za održavanje te savršeno uokviruje lice. Stepenasto Odlična frizura za: Gustu i tanku, kovrčavu, valovitu te ravnu kosu (za sve).   Slojevi su odličan način za dodavanje volumena kosi te možda najbolje, od svih frizura, uokviruju lice.  Slojeviti bob Odlična frizura za: Gustu i kovrčavu kosu.   Vjerovali ili ne, bob izgleda odlično na kovrčavoj kosi, pogotovo onaj stepenasti. To je ujedno i najjednostavniji način održavanja prirodnih kovrča.  Šiške sa strane Odlična frizura za: Gustu ili tanku, ravnu kosu.   Za razliku od šiški preko čela, ovakva frizura ne zahtijeva redovite posjete frizeru, kao ni neko pretjerano oblikovanje kod kuće. A čak i kad šiške narastu, vaša frizura će i dalje imati smisla, bez puno muke.