Foto: Instagram, REX  O NJOJ već sve znate.  25-godišnju Britanku Emily Ratajkowski, cijeli je svijet upoznao kao golišavu zvijezdu spota Robina Thickea za popularnu pjesmu "Blurred Lines".   Nije dugo trebalo da za njom modni svijet doslovno poludi, a osim sexy editorijala u muškim časopisima, Emily je postala i sve traženija roba na modnim stranicama. Uz to, vjerno gradi i glumačku karijeru, a obzirom da joj je tek 25, tko zna što će sve još postići u narednim godinama.   No, znate li tko je osvojio srce lijepe brinete, za kojom uzdišu brojni muškarci diljem svijeta?   Emily sa svojih 11,3 milijuna sljedbenika rijetko dijeli slike njihovih intimnih trenutaka, no nedavno je napravila iznimku te podijelila sliku poljupca, a ispod slike je jednostavno stavila emotikon srca.  Njegovo ime je Jeff Magid, a radi se o glazbeniku, u kojeg se smeđokosa ljepotica zaljubila još u rujnu 2014. godine.  Uz par se svih ovih godina nije vezao niti jedan skandal, no golupčići su i poznati po tome što svoju vezu drže podalje od očiju znatiželjne javnosti.