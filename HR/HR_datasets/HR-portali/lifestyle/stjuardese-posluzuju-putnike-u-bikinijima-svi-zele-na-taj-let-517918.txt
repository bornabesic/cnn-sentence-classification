Otkako su 2011. godine svoje stjuardese odjenuli u bikinije, niskobudžetnoj aviokompaniji iz Vijetnama posao je procvjetao. ViatJet Air postao je poznat kao "bikini airline", a njihove golišave stjuardese postale su prava atrakcija. Neki lete s njima samo da bi uživo vidjeli taj prizor. Ipak, oskudno odjevene domaćice ne mogu se vidjeti na svim njihovim letovima, već samo na posebnim linijama koje prometuju prema popularnim plažama. Odličan marketinškin potez sa stjuardesama u bikinijima lansirao ih je na vrh. Vrijednost njihovih dionica konstantno raste, a analitičari predviđaju da će rasi i dalje. U dnevnoj ponudi imaju oko 300 letova i oko 40 posto svih letova u Vijetnamu odradi upravo ova kompanija, piše Business Insider. Za sve je zaslužna Nguyen Thi Phuong Thao (47), prva milijarderka u Vijetnamu koja je vlasnica 95 posto dionica ViatJet Air-a. Ona je došla na ideju uvesti prve niskobudžetne letove u Vijetnamu, a potom se dosjetila kako bikinijima privući pažnju medija i javnosti na ovu aviokompaniju. To joj je zapravo i donijelo ogroman dio bogatstva u kojem uživa danas.  - Uvijek sam imala velike ciljeve i radila velike poslove. Nikada ništa nisam radila u malim količinama. Dok su ljudi trgovali jednim kontejnerom robe, ja sam trgovala sa stotinu njih - ispričala je ova poduzetnica i majka dvoje djece za Forbes koji ju je uvrstio na listu najmoćnijih žena svijeta. Nguyen Thi Phuong Thao bogatstvo je stekla sama 