Foto: Instagram   PIDŽAME su odavno postale komad koji se ne nosi samo po kući. To znaju svjetski poznate dame, poput Selene Gomez, ali i domaće cure, poput splitske dizajnerice Anamarije Asanović, koja je rodnim Splitom po drugi put u nekoliko dana prošetala u takvom komadu.   To je prvi put učinila prije 6 dana, a tom prilikom se odlučila za bijelo-ružičastu pidžamu s cvjetnim uzorkom, koju je iskombinirala na nude balerinke, za kavicu na suncu. Drugi put je pidžama bila potpuno drugačija, odnosno tamnoplave boje s bijelim rubovima, koji su joj dali dašak glamura.   Dizajnerica ju je iskombinirala na tenisice u identičnoj nijansi, a look je upotpunila šarenom maramom, koju je zavezala oko glave, što će biti jedan od najupečatljivijih ljetnih trendova, kojemu se itekako veselimo. Što mislite o nošenju pidžama po vani?