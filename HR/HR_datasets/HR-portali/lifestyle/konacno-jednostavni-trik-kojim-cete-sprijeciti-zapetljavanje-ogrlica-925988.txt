Foto: Instagram  KAKO se one ne bi pretvorile u kuglu vaše frustracije...  Kada su u pitanju žene i modni dodaci, svaka od nas u svojoj kolekciji ima bar nekoliko ogrlica. Među njima će se naći i one vrlo tanke, koje čine vječnu klasiku, a idealne su za poslovne sastanke, ali i obiteljska okupljanja i romantične večere. No, takva elegancija vrlo često se pretvara u izvor frustracija, kada se lanac potpuno zapetlja ili još gore, kada se zapetlja za drugu ogrlicu, ako nakit nemarno držimo u ladicama i kutijama za nakit. No, srećom, i za to postoji vrlo jednostavni trik, kako da vam se to ubuduće ne događa, a jedino što vam treba jest obična slamka. Sve što trebate učiniti jest otvoriti svoju ogrlicu te jedan dio lanca provesti kroz slamku, a zatim ju zakopčati. Slamka će tako biti prepreka, koja će spriječiti bilo kakvo potencijalno zapetljavanje. U ponudi možete naći i slamke s glamuroznim uzorcima te one neprozirne pa će ovaj trik izgledati još bolje. Genijalno, zar ne?