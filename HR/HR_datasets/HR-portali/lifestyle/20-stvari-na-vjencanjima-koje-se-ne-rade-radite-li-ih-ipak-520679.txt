Od odabira poklona do biranja odjeće, postoje nepisana pravila vezana za vjenčanja koja mogu biti pravo minsko polje. Kako ne biste bili zapamćeni kao "onaj gost", Jacamo, lanac odjeće, je među svojim klijentima napravio upitnik u kojem su ih pitali što su najgore doživjeli na vjenčanju. Odgovori su bili šaroliki, ali svi zajedno neprimjereni. Na vrhu liste se našao govor kuma, koji se pokazao kao jedan od najtežih zadataka na vjenčanju. To se najčešće odnosi na prepričavanje neprimjerenih priča iz mladoženjine prošlosti, spominjanje njihovih bivših djevojaka pa čak i uspoređivanje s mladenkom. Na listi su se našli i prerani odlazak s vjenčanja, neukusna odjeća i nakit kod žena te dolazak muškaraca u trapericama, piše Daily Mail. Bez obzira na kakvo vjenčanje su ljudi pozvani, dobra ideja je prije vjenčanja saznati što se očekuje od uzvanika, postoje li kakva posebna pravila ponašanja i što je mladencima najpotrebnije (vezano za poklone - je li u pitanju novac ili neki kućanski predmeti). 