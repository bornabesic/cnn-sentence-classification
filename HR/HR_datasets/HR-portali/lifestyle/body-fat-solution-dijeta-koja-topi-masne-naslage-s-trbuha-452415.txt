Težište dijete je na mentalnom treningu, nizu tehnika kako promijeniti navike. Tom Venuto, profesionalni bodybuilder i osobni trener tvorac je dijete zvučnog naziva Body fat solution odnosno dijete koja topi masne naslage. Dijeta ne nudi kratkoročna rješenja niti instant pristup, a sam autor ističe kako je mršavljenje zahtjevan proces u kojem je motivacija za dugoročne promjene od neopisive važnosti. Autor u fokus stavlja psihološke i emocionalne obrasce hranjenja dok su same prehrambene navike i tjelovježba ostavljene u sjeni.  Riječima Toma Venuta mršavljenje i gubitak masnih naslaga ne može se riješiti tek pomodnim dijetama i kratkoročnim fokusom na prehranu. Problem je mnogo kompleksniji i obuhvaća svaki dio tvog života: od socijalne interakcije do emocionalnog zdravlja. Stoga je težište same dijete na mentalnom treningu – nizu tehnika i savjeta kako promijeniti mentalne navike i time prepoznati i izbjeći emocionalno prejedanje. Primjerice, jedna od tehnika za reprogramiranje mentalnih obrazaca je svaki dan izdvojiti 5 do 15 minuta i zamišljati tijelo kakvo želiš. Pritom nije dovoljno samo vizualizirati idealno tijelo već i razmišljati o svim koracima potrebnim da svoju želju ostvariš poput primjerice odlaska na vježbanje ili odbijanja nezdravog obroka u društvu. Više pročitajte OVDJE. 