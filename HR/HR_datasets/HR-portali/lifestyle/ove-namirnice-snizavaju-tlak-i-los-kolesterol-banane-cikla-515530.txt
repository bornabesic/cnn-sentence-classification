Kombinacija promjene načina života i lijekova obično je dovoljna da snizite brojke na tlakomjeru i izađete iz opasne zone. No čak i nakon što postignete cilj, važno je da nastavite s propisanom terapijom i zdravijim načinom života, koji prvenstveno uključuje jelovnik baziran na mediteranskoj prehrani te umjerenoj tjelovježbi. Voće i posebice neke vrste povrća poput cikle jako je važno povećati u prehrani jer njihovi sastojci utječu na, primjerice, snižavanje razine natrija u krvi, omekšavanje krvnih žila, kao i smanjenje LDL kolesterola. Povrtne namirnice, uz to, pune su i vlakana koji će pomoći uravnotežiti šećer u krvi, a time i dovesti u ravnotežu cijeli organizam te smanjiti glad.  S druge strane, slana hrana može povisiti krvni tlak, ali preporuka za smanjenje soli odavno je diskutabilna. Jedan od razloga je taj što nisu svi osjetljivi na sol. No s godinama ljudi imaju tendenciju konzumirati više soli jer njihov osjećaj okusa blijedi. Federalne smjernice preporučuju manje od 1500 mg natrija dnevno za osobe iznad 50 godina. Većina soli skrivena je u procesuiranoj hrani tako da provjerite etikete i odaberite proizvode s najmanje natrija. Prilikom dodavanja soli imajte na umu da jedna četvrtina žličice sadrži 575 mg natrija. Stoga je bolje sol zamijeniti drugim začinima, poput origana, kajenskog papra, no važno je i konzultirati se s liječnikom. Ne zaboravite kako kruh i peciva imaju dosta skrivene soli i drugih dodataka koji neće dobro djelovati na tlak.  - Ako imate umjereno povišen krvni tlak, zdrave promjene mogu značiti da možda nećete trebati lijekove - kaže Glenn M. Chertow, profesorica medicine na Sveučilištu Stanford u Palo Altu u Kaliforniji. No čak i nakon što postignete cilj, važno je da nastavite s propisanom terapijom i zdravijim načinom života. Stručnjaci upozoravaju da se visoki krvni tlak može vratiti ako prestanete piti terapiju. 