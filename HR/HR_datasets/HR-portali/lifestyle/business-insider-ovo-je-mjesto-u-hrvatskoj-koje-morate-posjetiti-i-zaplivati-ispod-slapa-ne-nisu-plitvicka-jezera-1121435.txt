Hrvatska je i ove sezona bila jedna od hit turističkih destinacija mnogih svjetskih putnika i tajkuna koji su željeli odmor provesti na našoj obali.  Snimanje serije "Igre prijestolja" u Dubrovniku  dovelo je u taj grad ogroman broj turista, ljubitelja serije, ali i prirodnih ljepota naše zemlje. Veliki uspjeh napravili su i organizatori Ultra Europe festivala koji se u srpnju ove godine održao četvrti put zaredom i u Split "doveo" turiste iz oko 150 zemalja svijeta. Mnogi od njih ostali su istražiti Dalmaciju i uživati u njezinim ljepotama i nakon festivala na kojem sudjeluju najpoznatiji svjetski DJ-i današnjice.  Ali nisu Split, Dubrovnik, Hvar, Zrće jedino što turisti u Hrvatskoj imaju vidjeti. Dapače, daleko od toga. Ugledni Business Insider objavio je listu lokacija "ispod radara" diljem svijeta, a koje svakako treba posjetiti ako imate priliku.  I navikli smo posljednjih mjeseci čitati i slušati pohvale na račun Hrvatske, "male zemlje za veliki užitak", ali poseban značaj imaju pohvale "manje razvikanih" lokaliteta koji nisu dobili zasluženu pažnju u svjetskim, ali i domaćim medijima. I to potpuno nepošteno. Business Insider, na svojoj listi 100 lokacija "ispod radara" navodi "obvezno" plivanje ispod slapova u Nacionalnom parku Krka. Osim vulkanskih jezera u Indoneziji, pitoresknih seoceta u Japanu, špilja u Vijetnamu, hodanje po kraterima aktivnog vulkana u Grčkoj (ako se usudite) i sl. svjetske turističke dragulje, na ovom popisu, uz hrvatski Nacionalni park Krka s prekrasnim slapovima, našla se i Plava špilja na Biševu koju treba doživjeti.  Na popisu su se našla jezera Bled i Bohinj u susjednoj nam Sloveniji, ali i selo Konjic u BiH.  >>Ovaj je hrvatski otok na top-listi rajskih otoka za odmor u 2017. godini. Tu nema automobila ni gradske buke