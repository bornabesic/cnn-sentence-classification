Sudeći prema Pinterestovoj tražilici, cvjetne haljine za djeveruše ove su sezone najveći hit, piše Huffington Post. Nakon stoljeća dugih haljina u istoj boji, mladenke mijenjaju povijest. Sve više njih odlučuje se za lepršaviji i romantičniji izričaj koje ove haljine savršeno utjelovljuju.  To prati i sve veći trend vjenčanja na otvorenom uz koje se ove haljine odlično uklapaju.  Osim toga, razbile su i potrebu za ekstremno svečanim haljinama u koje se mnoge današnje djevojke više ne uklapaju i ne odgovaraju im.  Također, iako je tematika cvjetna, ne nose nužno sve djeveruše iste haljine pa se mogu vidjeti i one s različitim haljinama ali sličnih motiva i boja.  Floralne haljine zapravo su idealne za fotografije jer osim što ih uljepšavaju, još više ističu mladenkinu vjenčanicu.