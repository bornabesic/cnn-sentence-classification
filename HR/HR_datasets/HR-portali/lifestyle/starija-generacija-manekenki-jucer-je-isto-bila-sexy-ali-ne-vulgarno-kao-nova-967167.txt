Foto: REX  KADA smo kod te očite razlike...  Sinoćnja Met Gala u New Yorku okupila je brojne slavne dame, koje su se ponosno prošetale u svojim dobrim i lošim kreacijama, a među njima su bile i brojne manekenke.     Bila je tu starija generacija ljepotica, ali i najnovija: od "crne pantere" Naomi Campbell, Gisele Bundchen i Natashe Poly, preko "anđelica" Candice Swanepoel, Adriane Lime, Behati Prinsloo i Lily Aldridge do Kendall Jenner, Gigi i Belle Hadid, Sofije Richie i Hailey Baldwin.      I dok su posljednje nabrojane plijenile pozornost golišavim i upitnim kreacijama, kao što to rade i obično, njihove starije kolegice također su plijenile pozornost sexy kreacijama, ali nimalo vulgarnim.     I brojni internetski korisnici složili su se kako je ovaj najvažniji modni događaj sezone pokazao po čemu se najnovija generacija modela razlikuje od onih prijašnjih, a spominjao se i talent, obzirom da su i Kendall, i Hailey i sestre Hadid, postale poznate uglavnom zahvaljujući slavnim roditeljima i sestrama.   Upravo zato, cure se moraju nositi s čestim kritikama kako su svoje mjesto pod modnim suncem dobile isključivo zbog njih, ali i utjecaja na društvenim mrežama, gdje ih prate milijuni korisnika, a kako i ne bi, kada ih svako malo časte sexy fotkama, luksuznim krpicama i egzotičnim odmorima, koji zanimaju znatiželjnu javnost.   S druge strane, nešto starije ljepotice uglavnom su se skrasile, imaju obitelji te iako uživaju u životu, o kakvom obični smrtnici mogu samo sanjati, to ne trljaju baš svima na nos, a njihove kreacije uvijek imaju i dozu elegancije.   Ostavljamo vam da sami prosudite koliko je ta razlika očita.