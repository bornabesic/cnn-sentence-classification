Foto: Instagram  KOD odabira boje zidova za spavaću sobu, nije dovoljno voditi se samo onom "koja će najbolje izgledati".  A otkrit ćemo ti i zašto. Naime, naše oči sadrže stanice osjetljive na boje. One ih upijaju, a zatim prenose u dio mozga, zadužen za biološki sat. Upravo tako boje utječu na naše raspoloženje. Tako ljubičasta boja, iako unosi dašak glamura u sobu, previše stimulira rad mozga i potiče na kreativnost, zbog čega ćeš teže utonuti u san. Od svih boja, ona prema jednom istraživanju donosi samo pet sati i 56 minuta sna. Smeđa, siva, zlatna i crvena boja  donose u prosjeku 6 sati sna. No, prema pisanju Daily Maila, u crveno obojenim sobama parovi se najmanje seksaju. Pa koju onda boju izabrati za spavaću sobu? Stručnjaci savjetuju "vesele" boje, konkretno plavu, žutu ili zelenu. Najviše sna donosi upravo plava soba, gotovo osam sati. Žuta i zelena također djeluju umirujuće, a zaslužne su za sedam i pol sati sna.