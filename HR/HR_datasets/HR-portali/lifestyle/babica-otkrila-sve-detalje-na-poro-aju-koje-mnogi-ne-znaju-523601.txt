Sva priprema za porod, čitanje i gledanje edukativnih videa, ne mogu u potpunosti pripremiti ženu za porod. Činjenica je da mnoge majke tek na porodu dožive situacije koje zapravo nigdje prije nisu mogle pročitati.  Kako bi ženama rasvijetlila manje poznate situacije na porodu, babica s britanskog Kraljevskog koledža primalja Michelle Lyne, objasnila je brojne detalje koje vrijedi znati. Često žene to ni ne osjete, ali primijete da su mokre - nekad to mogu pomiješati i s inkontinencijom. Druge žene osjete kao da je nešto izletjelo iz njih.  No s pucanjem vodenjaka trudovi ne moraju odmah početi. Kod nekih žena mogu, a kod nekih mogu početi čak i satima poslije - ispričala je profesionalna savjetnica Michelle Lyne za Mirror.   U Hrvatskoj liječnici obično savjetuju trudnicama da se zapute u bolnicu čim vodenjak pukne, kako bi izbjegle nepredviđene komplikacije. Sluzni čep "sjedi" na ulazu u cervikalni kanal. On služi kao zaštita od infekcija tijekom trudnoće. Njegovo ispadanje prethodi pucanju vodenjaka, ali ne mora značiti da će jedno ići odmah iza drugog. Sluzni čep može puknuti i danima prije, pa čak se i ponovno stvoriti. No on je najava skorašnjeg poroda. Sluzni čep može izaći s malo krvi, objasnila je babica. Način na koji je beba smještena može puno utjecati na osjet trudova, pojašnjava Lyne.  Početak trudova može izgledati poput menstrualnih bolova. Neke žene mogu osjećati teško povlačenje prema dolje duboko u rodnici i nogama.  Ako je beba okrenuta licem prema majčinim leđima tada je bol više usmjerena prema prednjem dijelu ženina trupa, preko abdomena. Neke bolove mogu osjećati u valovima.  Također kontrakcije se mogu osjetiti na vrhu maternice prije nego ih žena "osjeti".  Ako je beba okrenuta licem prema majčinoj prednjoj strani tijela tada žena obično bol osjeća jače u kralježnici.  Za vrijeme poroda beba može doživjeti fetalni distres. Riječ je o stanju tijekom kojeg se beba osjeća ugroženo, a najčešći uzrok je nedovoljna količina kisika u maternici. Obično se fetalni distres očituje naglim padom broja otkucaja srca na ctg-u, ali zbog stresa koji proživljava beba može i odbaciti svoju prvu stolicu, tzv. mekonij. Zbog toga se čista ili mliječno bijela plodna vodu može zamutiti zeleno ili crno.  Beba mekonij obično otpusti u prva dva dana života.  Trudnice koje dobiju epiduralnu anesteziju obično moraju ležati i kretanje im je ograničeno.  Moguć je gubitak osjeta u nogama. Budući da je to anestezija, moguć je i pad tlaka. To može prouzročiti nuspojave i kod majke i kod bebe pa je nužno da žena dobije infuziju.  Epiduralna anestezija utječe i na mjehur. Žene mogu iskusiti poteškoće u prepoznavanju signala za pražnjenjem mjehura pa ih treba podsjećati. Ako to ne mogu same, potrebno je uvesti kateter, objašnjava Lyne.  Dodaje da ponekad epiduralna može djelovati samo djelomično, a ponekad uopće ne djelovati.  Kada izađe bebina glava, babice ili liječnici obično kažu da nije potrebno više tiskati. Ako se pupčana vrpca omotala bebi oko vrata, osoblje će pokušati raširiti je i osloboditi bebu. Ako to nije moguće, presjeći će je, kako bi omogućili porod ostatka bebe.  No to se u novijoj praksi ne preporučuje jer diranje pupčane vrpce ometa njezin rad. Ako se ona prerano presiječe to znači da je treće porođajno doba znatno otežano (vrijeme koje počinje djetetovim rođenjem i završava porodom posteljice), ispričala je Lyne.  Pupčana vrpca rijetko puca tijekom poroda ali može puknuti tijekom trećeg porođajnog doba ako se jako povuče.  Ako majčino nastojanje da porodi posteljicu ne uspije, postoji opcija da se posteljica ručno ukloni.  Oko 85 posto žena koje su rodile vaginalno doživjele su neku vrstu perinealne traume. Riječ je o oštećenjima vaginalne kože koje nastaju spontanim pucanjem međice, epiziotomijom ili zbog šavova i/ili hemeroida.  Što je rana veća, duže će vremena trebati da zacijeli. Potrebno je ispirati vaginalno područje običnom vodom nakon svakog mokrenja, posušiti i često mijenjati uloške, savjetuje Lyne.  