Arsen je prisutan u riži više nego u drugoj hrani, dijelom zbog načina samog razvoja zrna i biljke riže koje ga apsorbiraju više nego drugo sjemenje. Arsena ima u Zemljinoj kori, u vodi, zraku i tlu. U rižu dospijeva i kroz industrijske zagađivače i pesticide.  Postoje dva oblika arsena, a anorganski arsen se smatra otrovnijim, piše Američka Agencija za hranu i lijekove (FDA). Najopasnije su rižine prerađevine i u njima su pronađene više razine arsena nego u samoj riži. Zbog toga su zakonodavstva različitih zemalja uvele ograničenja anorganskog arsena, posebno u proizvodima za bebe poput rižinih pahuljica.  U urinu beba koje su jele bijelu ili smeđu rižu lani su pronašli dvostruko više razine arsena nego kod beba koje je uopće nisu jele. Razine arsena bile su najviše kod beba koje su jele rižine pahuljice, piše CNN.  Kako ispravno kuhati rižu? Arsen je poznati kancerogen koji povećava rizik od kardiovaskularnih i imunoloških bolesti te različitih oblika karcinoma. On utječe na DNK i mijenja ga. Povezan je i s dijabetesom i oštećenjem živčanog sustava, ali i s rakom pluća i mjehura.  Posebno je opasan za djecu, a ustanovljeno je da čak i bebe u maternici imaju slabiji imunitet ako je majka u trudnoći jela puno rižinih proizvoda.  Iako se smeđa riža smatrala zdravijom zbog vitamina u ljusci riže, u njoj je zapravo koncentracija arsena bila najviša. Industrijskom obradom i skidanjem ljuske, kojom se dobiva bijela riža, eliminira se velik dio arsena, ali ne u potpunosti. Visoka razina arsena pronađena je i u sirupu od smeđe riže koji se često koristi kao zaslađivač organske hrane. Također, jedna mliječna "organska" formula adaptiranog mlijeka imala je šest puta više razine anorganskog arsena od one koja se smatra sigurnom za zdravlje u SAD-u, piše CNN. Da bi zaštitili svoje dijete, u prvoj godini života ga je najbolje ne izlagati rižinim proizvodima i prerađevinama, složni su stručnjaci. Birajte svježe voće i povrće, ono koje je u sezoni i domaće, a idelano je ono koje možete nabaviti od lokalnih proizvođača i koje nije tretirano nikakvim kemikalijama.  - Meso je bolji izvor željeza i cinka za bebe nego rižine pahuljice - koje ne preporučujem već godinama kao izbor za prvu hranu, objasnila je pedijatrica Tanya Altmann za CNN.  Britanski profesor Andy Meharg s Queens University Belfast, vodeći je ekspert za kontaminaciju riže u toj zemlji. Mjerio je razinu arsena u riži nakon kuhanja na tri različita načina:  