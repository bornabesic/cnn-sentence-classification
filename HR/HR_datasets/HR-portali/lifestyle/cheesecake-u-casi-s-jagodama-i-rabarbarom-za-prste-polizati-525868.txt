Jagode narežite na ploške, a rabarbaru na manje komade. Pomiješajte ih u posudi s bourbon vanilijom, smeđim šećerom i limunovim sokom. Stavite na laganu vatru i pirjajte oko 5 minuta. Ostavite sa strane dok se ne ohladi. Za kremu lagano izmiješajte sir, kiselovrhnje, šećer u prahu i vanilin šećer. Kekse usitnite u električnoj sjeckalici ili ih stavite u plastičnu vrećicu, pa usitnite batom za meso. Pripremite dublje čaše i stavite na dno svake red keksa, kreme i preljeva od jagoda i rabarbare. Ukrasite tučenim slatkim vrhnjem, pospite mrvicama keksa i stavite neko jestivo cvijeće za ukras. Stavite u hladnjak sat vremena i poslužite.