Foto: Getty, Instagram  OTKAD se saznalo za nju, o Ashley se ne prestaje pisati.  Najpoznatija plus-size manekenka na svijetu, 28-godišnja Ashley Graham, svakim je danom sve poznatija i zaposlenija, a nedavno joj je modni svijet, za koji se dosad opravdano mislilo kako voli samo mršavice, zaželio i službenu dobrodošlicu, kada je osvanula na naslovnici kanadskog Elle-a.    Žena koja je hrabro prigrlila svoje obline te pokazala kako i bucke mogu izgledati besprijekorno te biti samopouzdane, uz uspješni poslovni, živi i sretni privatni život, a o njezinom se suprugu dosad malo pisalo.    Naime, prelijepa Ashley u braku je već 6 godina, a njezin odabranik i ljubav njezinog života, kako mu često tepa na društvenim mrežama, jest kinematograf Justin Ervin.  Par se upoznao 2009. godine, a vjenčali su se svega godinu dana kasnije. U nedavnom intervjuu, Ashley je priznala kako nisu spavali, dok se nisu vjenčali, no kako je vrijedilo čekati, jer imaju savršen seksualni život.    Također, par trenutno održava vezu na daljinu, zbog poslovnih obaveza: ona tako odrađuje brojna snimanja u New Yorku, dok je njega posao odveo u Los Angeles.  Iako bi neki možda pogrešno zaključili kako i njezin suprug spada u kategoriju "plus-size", to je daleko od istine, a Justin je poznat kao veliki ljubitelj zdravog i aktivnog života, a on i lijepa supruga često vježbaju zajedno.  Zgodni par, nema što!