Kako skuhati savršenu rižu?  Bijela. smeđa, dugog zrna,.. Postoji više vrsta riže i postoji više pogrešaka koje rade mnogi pri njezinoj pripremi.  Evo koje su to... Krivi lonci Da bismo skuhali rižu, uzmemo prvi lonac koji nam je pri ruci, biramo samo potrebnu veličinu posude. To je jedna od pogrešaka na koju rijetko tko obraća pozornost. Poželjno je da lonac za kuhanje riže ima deblje dno kako bi se toplina ravnomjerno širila i postupno zagrijavala. Debelo dno lonca ima ključnu ulogu i u procesu apsorpcije i "oblikovanju parnih džepova" koji su vrlo bitni pri kuhanju riže. Birajte lonce koji su pogodni i za pečenje u pećnici.  Ne ispirete rižu Sjećate se koliko su vremena vaše mame i bake provodile za stolom odvajajući zrno po zrno riže kako bi bile sigurne da neće u loncu završiti i neka nečistoća? Danas većinom mnogi u vodu pripremljenu za kuhanje riže samo istresu zrna, posole i nastave kuhati. Preporuka je oprati rižu prije kuhanja pod mlazom hladne vode dok voda ne postane ponovno bistra. Moguće je da na zrnima riže ostanu tragovi prljavštine nakon obrade i pakiranja.  Namakanje riže Ako preferirate aromatičnu rižu, basmati ili neku drugu vrstu, preporuka je rižu malo namočiti prije kuhanja. Ako volite kuhati s vinom ili radite rižoto s morskim plodovima, svakako rižu namočite u malo vina da "povuče" aromu.  Kuhanje na laganoj temperaturi Mnogi će se čuditi zašto se riža raskuha, ali problem može biti u tome da rižu kuhate na prejakoj vatri. Kuhajte je na srednje jakoj vatri.  >> Ovo su pogreške koje gotovo svi rade u pripremi pizze 