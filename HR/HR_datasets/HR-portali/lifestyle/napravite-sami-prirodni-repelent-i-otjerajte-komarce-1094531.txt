Male zujave krvopije mogu vam narušiti zadovoljstvo boravka na otvorenome. Kako biste to izbjegli, vjerojatno trošite pravo malo bogatstvo na industrijske proizvode koji mogu sadržavati i neke štetne sastojke. Ako želite biti sigurni da za sebe i svoju obitelj koristite samo prirodne stvari, imamo rješenje. Evo kako možete upotrijebiti eterična ulja i napraviti prirodni repelent kojim ćete otjerati komarce od sebe i svojih bližnjih. Da mali zujavci, ili da budemo konkretniji, zujavke ( ženke komaraca su te koje nas napadaju), evo što vam je potrebno: - ulje citronele - ulje limunskog eukaliptusa (Eucalyptus Citriodora) - ulje cimeta - ricinusovo ulje - ulje ružmarina - ulje limunske trave (Lemongrass - Cymbopogon citratus) - ulje cedra - ulje paprene metvice - ulje klinčića - ulje geranija Iako vam se može činiti da je potrebno puno sastojaka i da je isplativije kupiti "gotov repelent", imajte na umu da koristite svega nekoliko kapi svakog ulja pa ćete moći napraviti više doza, a možete i kupiti kombinaciju dva ili više eteričnih ulja čime ćete uštedjeti novac, ali i izmiješati efikasniji repelent. Eterična ulja miješajte sa nekim bazičnim uljem poput maslinova i nanesite na kožu redovno kako biste si osigurali stalnu zaštitu. Ako nemate dovoljno bazičnog, maslinova ulja, možete dodati i destiliranu vodu, samo onda prije svake uporabe morate mješavinu pomiješati kako bi se svi sastojci proželi. Repelent pretočite u bočice sa raspršivačem i protresite prije uporabe. >>Napravite sami ovaj sladoled od samo dva sastojka 