Foto: Getty PRVA dama još jednom je oduševila izborom haljine, no kritike nisu izostale. 46-godišnja Melania Trump jučer je bila pratnja suprugu na okupljanju u čast ranjenim vojnim veteranima, koje se održalo u Bijeloj kući, a tom prilikom izabrala je još jednu u nizu elegantnih haljina.  Radilo se o crnoj haljini s bijelim detaljima, koja je dosezala nešto ispod koljena, i koju je Melania iskombinirala na debeli kožni remen, koji je dodatno naglasio njezinu zavidnu liniju.  No, ponovno se našla na meti kritičara, koji su se okomili na nju, zbog činjenice kako je haljina bila bez rukava te samim time neprimjerena. Look je upotpunila četvrtastim dijamantnim naušnicama, dok su make-up i kosa bili isti kao uvijek. Također, internetski korisnici primijetili su kako je dotična bila odlično raspoložena te imala veliki osmijeh na licu, no nitko ne zna sa sigurnošću je li imala razloga za to ili je samo dobro glumila. Kako god bilo, Melania je svijetu pokazala kako itekako dobro zna izabrati elegantne komade ili barem dobre stiliste.