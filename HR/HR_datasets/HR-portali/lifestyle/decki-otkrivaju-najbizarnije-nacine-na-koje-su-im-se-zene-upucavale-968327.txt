UPUCAVANJE je poprilično jednostavan sport za jedne, a prava noćna mora za druge. Pitali smo nekoliko muškaraca da nam opišu najbizarnije načine na koje su im se žene upucavale… moramo priznati da im nije bilo lako: Moje najbizarnije upucavanje je bilo na maturalcu u srednjoj - cura se napila, priznala mi da je zaljubljena u mene od prvog dana i prijetila da će se ubiti ako ju odbijem. Srećom, sutradan je bila normalna i nakon toga mi se više nije obratila - Ivan, 27 Upucavala mi se šefica i to na način da me tjerala da ostajem dulje na poslu, a jednom prilikom je pokušala organizirati privatni team building za nas dvoje. Radio sam s njom godinu dana i pobjegao čim mi se ukazala prilika za drugi posao - Mario, 24 Jednom kad ti se počne upucavati vlastita sestrična i kad ti temeljito objasni zašto vaša veza uopće ne bi bila problematična (jer smo rođaci u drugom koljenu), svako upucavanje prestaje biti bizarno - Tin, 24 Jedna cura se počela družiti s mojom mamom kako bi se približila meni. To sam saznao jer se nakon par mjeseci povjerila mojoj mami i molila ju da nas spoji. Nije nas spojila, naravno - Jan, 23 Imao sam posla s jednom curom koja je kao strategiju upucavanja počela slati zahtjeve za prijateljstvo svakome s kim sam bio u kontaktu na Facebooku. Lajkala je sve moje komentare i sve komentare svih ljudi koji su nešto komentirali kod mene. Što je najgore, nismo se ni poznavali - Luka, 25