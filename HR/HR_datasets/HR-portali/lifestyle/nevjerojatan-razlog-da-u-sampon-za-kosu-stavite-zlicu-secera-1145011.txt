Šećer je namirnica koju bismo svakako trebali izbjegavati konzumirati zbog zdravlja, ali kad je riječ o kosi, tu se priča mijenja. Dermatologinja Francesca Fusco tvrdi kako je šećer ipak vrlo koristan, primjerice, za kosu. U svoj šampon za kosu dodajte šećer, savjetuje liječnica i tvrdi kako ćete tako imati zdraviju kosu, a ona će biti i znatno čišća.. Kristali šećera djelovat će kao piling za kožu tjemena. – Šećer će biti vrlo učinkovit saveznik pri uklanjanju masnoće iz kose i s tjemena, ali i mrtvih stanica kože te će regenerator kojim se koristite nakon ispiranja kose biti učinkovitiji – objašnjava Fusco za časopis Marie Claire.  Ipak, kosu ne biste trebali šamponirati uz dodatak šećera pri svakom pranju, već, primjerice, svakom četvrtom, a količina šećera kojom biste se trebali koristiti ne bi trebala biti veća od količine jedne čajne žličice. Kako svaki dan ne radite ni piling kože, tako ne bi trebalo ni šamponirati kosu svaki put uz dodatak šećera, ali kada "šećerom perete kosu" svaki četvrti put ili rjeđe, vidjet ćete razliku na kosi koja će biti znatno zdravija i čišća, dodaje.  >>Kosu nije prala šamponom više od godinu dana, evo što se dogodilo! 