Naoko prirodan look ili naglašena osobnost jarkim bojama kose, romantične frizure kojoj su baza pletenice ili stroga igra geometrijskom formom, puno novih proizvoda koji su idealni za dodatno stiliziranje kose i postizanje dojma dodatnog volumena kose… Tako bi se na najjednostavniji način mogla opisati nova kampanja "Who Am I", ali i nova modna sezona brenda Subrina Professional predstavljena na ovogodišnjem Hair Stayl News-u Zagreb. Za veliki frizerski show tražila se karta više, a frizerski trojac- Rok Klemenčić, Rok Švajger i Boris Dragan u potpunosti je oduševio brojnu publiku. Romantične pletenice Pletenice su u potpunosti detalji koji dominiraju dnevnim, ali i svečanim frizurama. Mogu se plesti na bezbroj načina, a ovogodišnji hit je stilizirana "riblja kost"; koja je odličan detalj za stvaranje podignute svečane frizure. Prilikom promocije ovog trenda frizeri Subrine Professional napomenuli su kako je jako važno pletenice prilagoditi obliku lica, ali i kvaliteti kose. Kad je dobro spletena, pletenica može kosu učiniti bujnom, a običnu dnevnu frizuru primjerenom i za večernje izlaske. Retro frizure Posebno one koje koketiraju posljednjom dekadom prošlog stoljeća obilježiti će proljeće 2017-te! Kosa podignuta na pola s naglašenim strogim šiškama i profilom ponovo dolazi na modnu scenu. Stilizirane verzije ove frizure idealne su i za poluduge kose. Ovo je proljeće ponovo u znaku bob-a koji je strog, odmjeren i bez šiški. Frizeri Subrine Professional pokazali su tri verzije proljetnog boba kojem je linija ublažena suptilnim proljetnim bojama. Novi načini šišanja Geometrijska strogoća ili kreativna zaigranost? I jedan i drugi način šišanja kose su hit za ovo proljeće! Frizeri su pokazali kako kombinirati asimetriju i undercut, ali i pokazali kako na kratkim kosama napraviti zanimljive detalje poput stiliziranih stepenica, koja optički sužavaju vrat i naglašavaju profil frizure. Govorimo li o dugoj i poludugoj kosi ona je šišana stepenasto s naglašenim šiškama ili bez njih. Jednobojna ili potpuno "divlja" boja kose Mirna, ali dominantna boja koja nalikuje prirodnim nijansama kose s jedne strane ili jarka, upečatljiva i dominantna boja s druge strane. Mirno nijansiranje blond i smeđih tonova idealno je za one koje žele pokazati kreativnost neobičnom formom frizure. Za one koje vole jednostavno ošišanu frizuru ( bob ili ravno ošišanu dugu kosu) dana je mogućnost naglašavanja individualnosti kroz boje. One su ili hladne ( poput ljubičaste i plave), nježno ružičaste ili žuto-narančaste koje su u korak s modnim trendovima na pistama. Za muškarce Ovog proljeća buntovnost muškarca je prigušena urednom frizurom koja u svojoj asimetričnosti naglašava razdjeljak i profil. I brada je uredna, njegovana proizvodima za bradu, bojom izjednačena s kosom. Frizeri su stvarajući trendove za muškarce naglasili kako je važan i način stiliziranja. Posebno su pokazali novitet- puder za naglašavanje volumena koji, osim volumena, daje i poletnost muške frizure. >>Nije se šišala 20 godina – upoznajte Matovilku! >>Frizure za tanku kosu – za kosu punu volumena