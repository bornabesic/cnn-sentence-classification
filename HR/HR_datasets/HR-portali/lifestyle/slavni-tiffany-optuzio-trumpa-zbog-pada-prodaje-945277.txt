Foto: Screenshot Youtube  PRIHODI američke draguljarnice Tiffany na Petoj aveniji pali su u posljednjem kvartalu.  Razlog leži u tome što bogati klijenti teže dolaze do trgovine zbog pojačanih sigurnosnih mjera, uvedenih jer jer dućan "naslonjen" na Trumpov toranj, piše AFP.  U blizini rezidencije novoizabranoga američkog predsjednika Donalda Trumpa česte su policijske blokade zbog gostiju koji ga posjećuju, a to izravno pogađa poslovanje Tiffanyja. Prodaja nakita i ostalog accesoirea u studenom i prosincu pala je za 14 posto.  Poznati draguljar strahuje da bi se pad prodaje mogao nastaviti i ubuduće, osobito nakon najave Prve dame Amerike Melanije Trump o ostanku u New Yorku do daljnjega, zbog školovanja sina.  Poznati dućan proslavila je filmska adaptacija romana "Doručak kod Tiffanyja" Trumana Capotea iz 1961. s Audrey Hepburn u glavnoj ženskoj ulozi.