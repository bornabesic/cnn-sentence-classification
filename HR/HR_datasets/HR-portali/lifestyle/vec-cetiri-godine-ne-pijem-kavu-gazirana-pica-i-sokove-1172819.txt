Lucija Lugomer svakodnevno se hrani zdravo, slobodno vrijeme provodi u prirodi, a u krevet ne odlazi, a da dobro ne očisti lice. Otkrila nam je i svoje druge zdrave navike... 1. Jušna jela i povrće su ono čemu se najviše veselim za stolom. Ove godine moja je četvrta obljetnica bez kave, gaziranog pića i sokova, čime se posebno ponosim. 2. Kvalitetan san mi je prijeko potreban. Jako sam zahvalna što si, s obzirom na posao, još mogu priuštiti osam sati sna. 3. Ne zaboravljam ni redovit odlazak u prirodu. Sljeme mi je i dalje najdraže mjesto za planinarenje i vrijeme provedeno u prirodi. Tome pridonosi i to što sam nedavno nabavila i psa. 4. Čišćenje lica je prioritet – odlazak u krevet bez šminke i mazanje prirodnim kremama nešto je bez čega više ne mogu. Volim se brinuti o svojoj koži, koja je inače osjetljiva pa iziskuje poseban pristup, koji mi olakšavaju najmoderniji tretmani na koje odlazim u Polikliniku Milojević, gdje moja koža dobiva potpunu njegu. 5. Moram priznati da mi voda baš i nije bila omiljeno piće, ali danas mi pomaže izliječiti glavobolju. Nisam žena sklona tabletama pa pokušavam sve rješavati što prirodnije.