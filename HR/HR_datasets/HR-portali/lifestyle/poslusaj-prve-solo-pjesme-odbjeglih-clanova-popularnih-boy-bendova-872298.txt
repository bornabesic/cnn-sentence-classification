1. Ricky Martin Možda to nisi znala, no Ricky je svoju solo karijeru na španjolskom jeziku započeo 1991. godine, nakon što je otišao iz boy benda Menudo. No, njegov prvi englesko-španjolski hit stigao je tek 8 godina kasnije, a bio je to naravno "Livin La Vida Loca", na koji rado zaplešemo još i danas. 2. Nick Carter Plavokosi ljepotan iz banda The Backstreet Boys, solo album "Now Or Never" izdao je, dok su njegovi kolege radili na novom albumu banda. U to vrijeme, ostali članovi slavne petorke izrazili su želju za napuštanjem svoje izdavačke kuće, no Nick je ostao u njoj, kako bi mu ona pomogla u solo karijeri. Ostali članovi potom su tužili svoj label zbog promicanja Nickove karijere, prije nego one slavnog banda. Zadnji samostalni album, Nick je izdao prošle godine, a u međuvremenu je plesao u televizijskom showu, režirao zombie westerne te se tukao po barovima na Floridi. No, snimio je i vlastiti reality show sa svojom suprugom, s kojom trenutno očekuje svoje prvo dijete pa se čini kako nije sve tako crno. 3. Howie Dorough Još jedan Backstreet Boy, Howard, 2011. godine izdao je prvi solo singl "100". Ne znamo zašto je toliko čekao, no čekanje se baš i nije isplatilo, jer... Poslušajte singl. 4. A.J. McLean Godinu dana prije Howarda, njegov kolega A.J. izbacio je singl "Teenage Wildlife", koji također možeš poslušati i procijeniti kakav je. 5. Justin Timberlake Ricky Martin postao je uspješniji nakon odlaska iz svog banda, no ni približno kao Justin Timberlake, koji je 2002. godine napustio *NSYNC. A osim pjevačke, rasplamsala se i njegova filmska karijera pa smo tako Justina gledali u nekoliko popularnih filmova, kao što su "The Social Network", "Bad Teacher" i "Friends With Benefits". Posljednji solo album "The 20/20 Experience" bio je pravi hit, koji nam je podario hitove poput "Suit & Tie", "Mirrors" i "TKO". 6. JS Chasez JS je još jedan odbjegli član spomenutog benda *NSYNC, koji je iz njega otišao 2003. godine, no njegova solo karijera nije bila ni približno uspješna kao Justinova. Možda zato što mu se drugi solo singl zvao "All Day Long I Dream About Sex"? 7. Lance Bass Treći član iz istog benda, Lance Bass, svoj je solo proboj na glazbene ljestvice pokušao tek 2014. godine, a singl se zvao "Walking On Air". Mislimo da otad više niti nismo čule za njega. 8. Nathan Sykes "Kiss Me Quick", poručio je Nathan Sykes svojim obožavateljicama, koje su za njega prvo čule zahvaljujući bandu The Wanted. U međuvremenu je navodno ljubio i Arianu Grande, a ako je suditi prema njegovom profilu na Twitteru, krajem ove godine Nathan planira izdati i solo album. 9. Nick Jonas Po mnogima najzgodniji član tria Jonas Brothers, svoj je prvi solo album izdao davne 2005. godine, sa svega 12 godina i prije nego su nastali Jonas Brothersi. Prvi solo album nakon raspada benda, bio je "Who I Am", no nije imao ni približno uspjeha kao ovaj posljednji iz 2014. godine, kada se Nick nabildao te u spot za pjesmu "Jealous" stavio svoju tadašnju curu, bivšu Miss SAD-a, Oliviju Culpo. 10. Joe Jonas Još jedan Jonas brat krenuo je solo putem, a bio je to Joe, 2011. godine. Singl se zvao "See No More", a danas Joe ima i novi band, koji se zove DNCE. Njihov debi singl zvao se "Cake By The Ocean", a promociji singla svakako je pomogla i činjenica da je Joe tada bio u vezi s jednom od najtraženijih manekenki današnjice, Gigi Hadid, koja danas ljubi Zayna Malika, koji je i sljedeći na ovoj listi. 11. Zayn Malik Bivši član banda One Direction, svoj prvi solo singl izdao je prošloga tjedna, a on se zove "Pillowtalk". U spot je ubacio i svoju sexy djevojku, s kojom j prvi put javno izmjenjivao nježnosti pa je singl itekako izazvao zanimanje javnosti. Ostaje nam da vidimo što Zayn dalje ima u planu.  12. Nick Lachey 2003. godine, pjevač i bivši suprug Jessice Simpson, Nick Lachey, odvojio se od benda 98 Degrees te izdao solo album, koji se zvao SoulO. To je sve što moraš znati. 13. Ronan Keating Ronan je nekad bio član popularnog boy banda Boyzone, no i prije nego se grupa raspala 2000. godine, Ronan je snimio pjesmu "When You Say Nothing At All", za film "Nothing Hill". Od te 1999. godine, Ronan je izdao 9 albuma. 14. Robie Williams Nakon što je napustio grupu "Take That", Robbie je postao još poznatiji, što po pjesmama, što po javnim ispadima. No, ništa ne može umanjiti činjenicu da su mu svi albumi prodani u milijunskim nakladama te da je osvojio brojne glazbene nagrade. Njegov prvi singl bio je cover poznate pjesme "Freedom", slavnog Georgea Michaela.