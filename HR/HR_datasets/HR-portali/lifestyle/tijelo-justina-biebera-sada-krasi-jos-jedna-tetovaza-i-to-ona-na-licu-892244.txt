Foto: Instagram  JUSTIN Bieber odavno je poznat kao veliki ljubitelj tetovaža.  No, čini se kako je ovoga puta malo pretjerao, ali ne s tintom, već s odabirom mjesta nove tetovaže.  Naime, 22-godišnji pjevač istetovirao si je mali križ u vanjskom kutu lijevoga oka, a za tetovažu je zaslužan tattoo majstor Jonathan "Jonboy" Valena, koji mu ju je napravio prošloga petka u New Yorku.    Justin je u njegov salon došao s čitavom svitom, a mjesto radnje ubrzo je zatvoreno za sve ostale smrtnike, kako bi se mlađahni Kanađanin mogao tetovirati u miru. Navodno njegovo tijelo sada krase čak 52 tetovaže.  I Justinov prijatelj Joe dao je napraviti identičnu tetovažu, a veselo društvo kasnije je viđeno kako tulumari u klubu "Up & Down", prije Justinovog povratka na svjetsku turneju "Purpose", na kojoj se trenutno nalazi.   Ranije ove godine, u intervjuu za GQ, Justin je otkrio kako planira staviti neku minijaturnu tetovažu na lice, no da to misli napraviti tek u 40-ima ili 50-ima. No, čini se kako je pjevač nestrpljive prirode.   Nadamo se samo da neće požaliti, s obzirom da se ipak radi o vrlo vidljivom mjestu...