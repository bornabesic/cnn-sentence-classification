Foto: Instagram   I NJEGOVO ime počinje s T. 19- godišnja i najmlađa pripadnica ženskog klana Kardashian/Jenner, Kylie, prošlog se vikenda zabavljala s prijateljicama na slavnom glazbenom festivalu Coachella, a osim žute boje kose, šuška se kako je tamo predstavila i novog dečka.   Iako nikada nije potvrđeno, mlađahna starleta i vlasnica beauty carstva, nedavno je po tko zna koji put prekinula turbulentnu vezu s 8 godina starijim reperom Tygom, koji je vikend također proveo s prijateljima u kalifornijskoj pustinji, no čini se kako ga je brzo zamijenila novim.   U njegovom je društvu viđena na partyju dizajnera Jeremyja Scotta, a radi se također o reperu, Travisu Scottu, koji nije ništa u rodu s Moschino dizajnerom. Duo je viđen kako zajedno dolazi na party, a odmah su se prebacili u VIP dio s prijateljima, no nakon što se stvorila gužva, društvo je krenulo dalje tulumariti.   Kylie je na svom Instagramu, gdje ju prati čak 92 milijuna božavatelja, objavila fotku sa Scottom, ali ne onim s kojim bi javnost voljela, kako bi mogla komentirati, iako nam je savršeno jasno kako se muškarac i žena mogu družiti i kao prijatelji.   No, nekako nam se čini kako će Kylie i Tyga ponovno naći način da izglade stvari, jer to ne bi bio prvi put, u njihove gotovo 3 zajedničke godine.