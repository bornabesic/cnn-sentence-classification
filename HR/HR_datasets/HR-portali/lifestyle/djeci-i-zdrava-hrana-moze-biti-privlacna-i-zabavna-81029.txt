Mala djeca nerijetko osjećaju strah od novih stvari, što uključuje i novu vrstu hrane. Njima su najčešće najukusniji “nezdravi” obroci, poput slatkiša i grickalica, te oni čiji ih izgled zabavlja, npr. različite pahuljice i pečeni krumpirići. Stoga često odbijaju jesti ono što nije njihovo omiljeno jelo. - Suočeni s takvom situacijom i najdiscipliniraniji roditelji ponekad će popustiti, zaključujući kako je bolje da dijete pojede nešto, nego ništa - ističe američka dječja nutricionistkinja Harriet Worobey. Umjesto da se bezuspješno trude uvjeriti djecu da jedu, roditeljima savjetuje da na najrazličitije načine pripremaju zdravu hranu, čineći je dostupnom i bliskom malim ukućanima. Pri obrocima je važno poslužiti se i ponekom sitnom lukavštinom, kaže Worobey.KUHANJE MORA IZGLEDATI ZABAVNOPogrešno je tjerati djecu iz kuhinje tijekom pripreme jela. Njihovo sudjelovanje važan je prvi korak u prihvaćanju nove hrane, tvrdi Harriet Worobey. Godinama promatravši 600 djece, od koje su samo neka pohađala radionice kuhanja, tvrdnju su potkrijepili i znanstvenici sveučilišta Columbia. Djeca koja su kuhala rado su naručivala poznata jela. Ostala su ih djeca većinom odbijala.PODMIĆIVANJE STVARA ODBOJNOSTDruga je najčešća roditeljska pogreška tjeranje djece da kušaju jelo pa čak i uz nagradu, pokazale su studije. Znanstvenici pensilvanijskog sveučilišta testirali su djecu tražeći od njih da jedu povrće i piju mlijeko, zauzvrat im nudeći nagrade. Djeca koja su prihvatila poslije su izrazila odbojnost prema povrću i mlijeku. Umjesto podmićivanja, ponudite dijete hranom, no ne bunite se ako ne želi. Budite neutralni. ZABRANJENO JE NAJSLAĐEZabrane ne “pale”, pokazale su studije. Uskratite li mu neku vrstu hrane, dijete će je više htjeti te posezati za njom gdje god mu se pruži prilika. Ako ne želite da dijete jede određenu hranu, ne donosite je kući. Radije kupujte zdrave, svježe zalogajePRIPAZITE NA NAVIKEDjeca često slijede primjer roditelja te će tako najčešće kušati hranu koju su vidjeli da jedu majka ili otac. Studije su pokazale da djeca nerijetko jedu ili odbijaju isto voće i povrće kao roditelji. Zato, ako ste na dijeti, pazite da navikama ne utječete na dijete     POVRĆE JE ČESTO 'DODSADNO'Čak i ako izrazito pazite na težinu djeteta, ne poslužujte samo kuhano povrće, ističu nutricionisti. “Ukrasite” povrće s malo maslaca, umaka, ajvara ili drugog. Djetetovo prihvaćanje zdravoga i hranjivog povrća vrijedno je nekoliko kalorija viška 