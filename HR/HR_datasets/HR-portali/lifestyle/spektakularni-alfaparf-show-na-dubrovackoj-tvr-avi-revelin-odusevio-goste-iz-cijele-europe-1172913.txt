Koristeći najnovije linije boja i AlfaParf tretmana, slavna frizerski majstori današnjice, ekstravagantni Paul Stafford iz Irske, spektakularni Mimmo Laserra iz Italije, zadivljujući Ramiro Mata iz Španjolske i neponovljiva Mila Višnjić i Ana Čala iz Zagreba pokazali su svoje najnovije kolekcije dnevnih frizura i frizura visoke mode. Show je započeo hrvatskom pričom Mile Višnjić i kolekcijom 'Otvaranje'. Studio Mila, ovom prilikom, lansirao je AlfaParf NEON boje na hrvatsko tržište te ujedno obilježio 40 godina nadasve uspješnog modnog stvaralaštva. Šarenilo AlfaParf Neon boja koje svijetle u mraku, frizure i rezovi pramenova kose koje je direktno na pozornici izvodila Ana Čala, da bi se otkrila boja i otvorio cijeli spektar nijansi u svakom pokretu kose, ushitili su sve prisutne. Izvanredna koreografija u režiji Nore Krstulović, glazba Vedrana Peternela i Sare Reinar te Charlie design odjevne kreacije Loredane Bahorić, na modelima Studija Mila - plesačicama Zagrebačkog plesnog ansambla, učinili su otvorenje AlfaParf showa doista neponovljivom hrvatskom pričom. Paul Stafford, Mimmo Laserra i Ramiro Mata, također su odabrali svoje dubrovačke muze pa su raskošnom povijesnom scenom tvrđave Revelin prošetale doista prekrasne Dubrovčanke. Paul Stafford je za prikaz svoje proljetno/ljetne kolekcije frizura, načina šišanja i kombinacije boja koristio AlfaParf liniju HARMONIZER i čuvene, nagrađivane AlfaParf PIGMENTE, Ramiro Mata se odlučio za AlfaParf METALLICS roza i sive nijanse, a izvanredan Mimmo Laserra u svojoj razigranoj kolekciji predstavio je šarenilo događanja, osjećaja i boja iz svakodvnog života i na taj način savršeno predstavio najnovije AlfaParf boje bez amonijaka 'PRECIOUS NATURE'. Raskošan ALFAPARF show, izvaredan party, dubrovački specijaliteti, domaćin Culture Club Revelin, savršena povijesna pozornica kao i predivan pogled s terase Revelina na Dubrovnik, staru lučicu i Lokrum, gostima iz cijele Europe oduzimali su dah.