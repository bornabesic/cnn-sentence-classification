Foto: Getty, Instagram, Splash News  NIŠTA od njega i Simone. Tijekom Olimpijskih igara u Brazilu, holivudski glumac Zac Efron "bacio je oko" na mladu američku gimnastičarku Simone Biles, koja je odavno poznata po tome što obožava mladog glumca.   Kada su se napokon sreli, palo je i par poljubaca u obraz, a cijeli svijet je tada navijao da simpatični duo bude zajedno, no čini se kako od toga neće biti ništa. No, zgodni Zac, koji je od prije nekoliko mjeseci sretno slobodan, navodno je sada postao jako zainteresiran za slavnu pjevačicu Taylor Swift, koja je prije nekoliko dana prekinula tromjesečnu vezu s glumcem Tomom Hiddlestonom.   "Zac je otkrio nekolicini prijatelja da ga zanima kakva je Taylor. Voli njezinu glazbu i zgodna mu je pa ga je počelo zanimati kakav bi bila materijal za curu", otkrio je nepoznati izvor namjere zvijezde filma "Baywatch", čije ćemo mišiće na velikom platnu gledati tek 2017. godine.  Navodno ju Zac planira pozvati i na spoj, a čini se kako ga ne zamaraju priče Katy Perry, Kanyea Westa, Kim Kardashian i Calvina Harrisa, koji su redom slavnu pjevačicu nazvali zmijom.  Pssst! Glumac je prethodno ljubio relativno nepoznatu manekenku Sami Miro, od rujna 2014. godine do travnja 2016. godine, a ostavio ju je uz objašnjenje kako je između njih nestalo strasti te joj navodno slomio srce.