Foto: Instagram  BLIŽI se najstrašnija noć u godini.  A u slučaju da još uvijek ne znate kako ukrasiti svoj dom za tu priliku, predstavljamo vam najveći trend 2016. godine.  Ovoga puta, zaboravite na bundeve i njihovo rezbarenje, jer sada trebate nešto potpuno drugačije.    Naime, sve što vam je potrebno jest ananas, žlica, oštri nož, papirnati ručnici te svijeća.  Odrežite gornji dio ananasa, malo ispod vrha te se pobrinite da napravite ravni rez. Odrezani dio zasad ostavite po strani.   Iskoristite nož kako bi izrezali njegovu unutrašnjost te žlicu kako bi uklonili ostatke. Papirnatim ručnikom prebrišite unutrašnjost te se još jednom poslužite nožem kako bi na ananasu izrezbarili lice, jednako kao i na bundevi.    U unutrašnjost zatim stavite svijeću te vratite odrezani dio na svoje mjesto, i vaša je dekoracija gotova. Brzo, jednostavno i efektno, zar ne?  Pssst! Možemo vam pomoći i ako još uvijek ne znate u koga se maskirati, jer ovo je najpopularniji Halloween kostim ove godine prema Pinterestu.