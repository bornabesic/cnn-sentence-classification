Prvo i osnovno pravilo je, ako se želite svidjeti drugima, budete otvoreni, bez predrasuda i zabluda, savjetuje Nicholas Boothman. On je u knjizi "Kako se svidjeti ljudima u 90 sekundi i manje" otkrio što sve utječe na prvi dojam i kako sami možemo utjecati na mišljenje drugih o nama. Ako želite ostaviti dobar dojam jako je važno da u svaku komunikaciju ulazite otvorenog srca i stava. Nemojte križati ruke ispred prsa ili na trbuhu, a ako imate jaknu ili sako, otkopčajte ih - predlaže Boothman. Jako je bitno biti pozitivan prema novim ljudima. Prilikom pozdravljanja ili predstavljanja, Boothman savjetuje da osvijestite taj osjećaj pozitivnosti.  Svatko treba poticati kontakt očima jer se u njima vidi pozitivan stav prema novim ljudima. Uz osmijeh, prvi kontakt ostvaren i očima drugi će doživjeti puno pozitivnije i otvorenije nego bez tih poticaja. Boothman savjetuje da je dobro biti prvi koji će se nasmijati ili ostvariti kontakt. Na taj način šaljete poruku da ste iskreni. Istraživači socijalnih vještina i komunikacije kažu da ako se smijete i i imate otvoren stav prema ljudima prilikom upoznavanja da ćete vas zapamtiti u sretnom kontekstu te da će vas se bolje sjećati. Bez obzira kako nekoga pozdravljate, je li u pitanju Bok! ili Dobar dan!, bitno je da u pozdrav unesete pozitivnu energiju i osmijeh. Na taj način osobi dajete dojam da ste sretni što se upoznajete, prenosi Independent. Također kod rukovanja, bitno je da se čvrsto rukujete, ne da nekome slomite prst, ali s namjerom. Kad vam se netko predstavi, dobro je ponoviti to ime. Na taj način ćete ga lakše zapamtiti, ali i ostaviti čvrst pozitivan dojam.  U slučaju da upoznajete više ljudi odjednom, ne trebate se sa svima rukovati, ali bitno je da sa svima podijelite ostale značajke upoznavanja - kontakt očima, osmijeh i ponavljanje pozdrava s imenom.  Kod upoznavanja novih ljudi, pokušajte se opustiti. Kad pružate ruku za rukovanje, potrudite se i da cijelim tijelom "uđete" u rukovanje. Dovoljno je da se otvorenog tijela lagano primaknete kada pružate ruku za rukovanje.