ZA snimanje čarobnih fotografija, Kylie je izabrala Malibu.  Iako je potpuno jasno kako svoj izgled može zahvaliti mnoštvu plastičnih operacija, 19-godišnja Kylie Jenner u svakom slučaju izgleda bolje nego prije.  Također, njezin se bankovni račun, među ostalim, povećava zahvaljujući fotografijama u časopisima i na Instagramu pa ne čudi što svako malo snima neke nove. A posljednje u nizu, koje je snimila njezina vjerna fotografkinja Sasha Samsonova, iznenadile su javnost, obzirom da su vrlo pristojne, a na njima je Kylie pokazala svoje duge noge i čvrst trbuh, u zanimljivom mrežastom kompletiću. I Sasha je na svom profilu objavila nekoliko slika, no niti ona nije htjela otkriti o čemu se radi. "Naše novo snimanje", napisala je ispod slike. No, mlađahna starleta još je jednom izazvala veliku pozornost javnosti, a tome u prilog ide i činjenica kako je svaka slika dobila više od milijun lajkova. O čemu god da se radilo, Kylie nam izgleda odlično. Slažete li se s nama?