GLUMICA s godina izgleda sve bolje, a njen stil zaista je besprijekoran.  Stoga ni ne čudi da je svu pažnju na crvenom tepihu prvog od niza dobrotvornih događaja humanitarne organizacije The Global Gift Foundation, koji se održao u Parizu, opet privukla Eva Longoria u blještavom, očaravajućem izdanju.  U dugačkoj, zlatnoj haljini inspiriranoj "flapper" stilom iz dvadesetih godina prošlog stoljeća, 42-godišnja glumica zasjenila je sve prisutne i našla se u centru pažnje.   Iza očaravajuće kreacije stoji dizajnerske kuća Marchesa,  a dodatnu čar haljini dale su i resice od svjetlucavih perlica, kristalići te prozirni dijelovi koji otkrivaju taman onoliko koliko trebaju. Eva je i zaslužila ukrasti svu pažnju, jer je i jedna od glavnih organizatorica mnogih humanitarnih događaja u sklopu spomenute organizacije.