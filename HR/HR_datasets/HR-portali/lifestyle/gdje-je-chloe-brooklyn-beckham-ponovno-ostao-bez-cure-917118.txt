Foto: Splash News PO tko zna koji put, mladi par se odlučio razići. Najstariji sin bračnog para Beckham, 17-godišnji Brooklyn, u posljednjih godinu dana postao je prava zvijezda. Na Instagramu ga slijedi više od 8 milijuna ljudi, brojni ga modni brendovi žele da reklamira njihove proizvode, a u međuvremenu je osvojio i jednu od najperspektivnijih mladih holivudskih glumica, Chloe Grace Moretz. Iako se par prije nekoliko mjeseci pomirio, nakon kraćeg prekida te je otad koristio svaku priliku kako bi pokazali svoju ljubav, bilo na crvenim tepisima, bilo na društvenim mrežama, nešto je ponovno krenulo po zlu, jer par se ponovno odlučio razdvojiti. 2 godine starija glumica vijesti je potvrdila i kada se nedavno pojavila sama na crvenom tepihu, no i ranije se žalila kako je potrebno puno povjerenja i komunikacije, kako bi javna veza uspjela. "Kada se uvjeriš kako oboje dajete jednako sebe u taj odnos, onda možete krenuti dalje te se nadati najboljem", otkrila je jednom prilikom. Chloe je upoznala i slavnog Davida i Victoriju, a stroga mama nije krila oduševljenje mladom glumicom, no čini se kako nešto tu ipak nije bilo kako treba. No, kako je to i ranije bio slučaj, par možda za nekoliko dana ili tjedana ipak odluči svojoj ljubavi dati novu šansu. A što je ovoga puta pošlo po zlu? Tko zna, obzirom da i dalje zaboravljamo kako se radi o dvoje tinejdžera, bez obzira na njihove zvjezdane statuse.