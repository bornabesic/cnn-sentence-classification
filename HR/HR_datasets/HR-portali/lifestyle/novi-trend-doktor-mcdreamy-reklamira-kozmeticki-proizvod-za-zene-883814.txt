Foto: Instagram, Fame Fly Net  HOĆE li muškarci uskoro početi reklamirati proizvode za šminkanje?  Trendovi se ovih dana mijenjaju munjevitom brzinom pa nas nimalo ne bi čudilo da i ovo postane jedan.  A brojne kozmetičke kuće sigurno bi tom prilikom angažirale bivšu zvijezdu popularne serije "Uvod u anatomiju", Patricka Dempseyja, koji već ima iskustvo u takvom reklamiranju.  Naime, slavni glumac, objavio je video na Instagramu, na kojem se nalazi u ulozi modela za novi kozmetički proizvod svoje supruge, šminkerice Jillian Dempsey, a radi se o Lid Tints sjenilima za oči.    "Nisam tip za šminkanje, ali ponosan sam na ženin inovativni proizvod, Lid Tints za oči", napisao je ispod slike te "zaradio" gotovo 64 tisuće lajkova, a nadamo se kako će dio obožavatelja doista i kupiti proizvod.  Podsjetimo,  par je na iznenađenje mnogih, u siječnju 2015. godine objavio da se rastaje nakon više od 15 godina braka, ali da će ostati u prijateljskim odnosima zbog troje djece. No, u studenom par je viđen zajedno u Parizu, nakon čega su otkrili da su povukli zahtjeve za razvod te svojoj ljubavi dali novu šansu.  I dok plavokosa Jillian uljepšava holivudske dame, Patrick marljivo snima novi nastavak filma o slavnoj Bridget Jones, koji bi u kina trebao stići u rujnu 2016. godine.  Tako je Patrick još jednom opravdao svoj slavni nadimak McDreamy.     I'm not a makeup guy, but I'm proud of my wife's innovative product, Lid Tints for eyes #jilliandempsey #lidtints @jilliandempsey video by @thefashionsight team A video posted by Patrick Dempsey (@patrickdempsey) on Mar 24, 2016 at 1:09pm PDT