Foto: Instagram  OVO je bila jedna od naših najdražih bajki.  A oduševila nas je i posljednja filmska adaptacija "Ljepotice i zvijeri", s britanskom miljenicom Emmom Watson u glavnoj ulozi. No, znate li pravu istinu koja se skriva iza ove priče? Za sve one koje treba podsjetiti, priča prati lijepu Belle, koju Zvijer zarobi u svom dvorcu. No, kako prolazi vrijeme, lijepa djevojka počinje shvaćati kako se iza zastrašujuće vanjštine krije dobra i plemenita osoba.   Dio stručnjaka ovu je bajku povezivao sa Stockholmskim sindromom, koji opisuje jaku emocionalnu vezu između žrtve i njezinog napadača ili otimača. No, čini se kako ovaj sindrom nema puno veze sa spomenutom bajkom te kako je prava istina potpuno drugačija. Naime, bajka je inspirirana francuskim romanom iz davne 1740. godine, "La Belle et La Bete", koji je napisala Madame Gabrielle Suzanne Barbot de Villeneuve.   Ovaj je roman pisan u vrijeme kada žene nisu imale slobodu biranja životnog partnera. Tako je autorica Bellino zatočeništvo pretvorila u metaforu za žene, čiji su brakovi bili dogovoreni unaprijed, bez da ih se išta pitalo.