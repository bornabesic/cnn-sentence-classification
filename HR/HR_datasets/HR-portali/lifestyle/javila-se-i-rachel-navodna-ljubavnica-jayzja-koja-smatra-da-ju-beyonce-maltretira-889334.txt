Foto: Instagram, Giphy  PJEVA li zaista Beyonce na novom albumu "Lemonade" o prevari u svom braku?  Netipični album ove slavne pjevačice sve je samo ne skup plesnih pjesama na koje smo do sada navikli - "Lemonade" je mučna ispovijest žene koja je prevarena i sada se pokušava pomiriti s tom činjenicom i shvatiti što dalje.   Ovo je i prvi  i jedini album na kojem se Jay-Z ne pojavljuje ni u jednoj pjesmi.  U tekstovima su mnogi pronašli brak pjevačice i supruga Jay-Z-ja za kojeg se često pričalo kako ju vara, a posebno nakon incidenta u liftu, kada ga je nogama izudarala Beyonceina sestra Solange.  Tada se šuškalo kako je cijela zbrka nastala zbog reperove ljubavnice, Rachel Roy, a zatim nas je PR tim ovog para pokušao uvjeriti kako je riječ samo o privlačenju pažnje zbog izlaska novog albuma pjevačice Solange.  Kako god bilo, nakon ovog vikenda, kada je Beyonce izbacila svoj ogorčeni glazbeni projekt, ime Rachel Roy ponovno se povlači po medijima i društvenim mrežama.  Gdje ima dima ima i vatre pa je tako i stilistica Rachel odlučila stati u svoju obranu i oglasiti se na Instagramu i Twitteru. S obzirom na to da ljubavnicu svog supruga Beyonce na albumu opisuje kao: "Becky sa dobrom kosom", Rachel je na Instagramu objavila fotku na kojoj se smije s prijateljicom i napisala: "Dobra kosa, nemamo brige. Ali pokušat ćemo dobiti dobru rasvjetu za selfieje ili osobnu istinu, uvijek. Živite u svijetlu #kraljicebezdrame" Nakon što su se na ovaj pomalo nejasni komentar počeli javljati Beyonceini fanovi, Rachel je obrisala fotografiju i zaključala profil te odlučila staviti status na Twitter: "Poštujem ljubav, brakove, obitelj i snagu. Ono što nitko ne bi smio tolerirati je bilo kakvo maltretiranje, bez obzira na bilo što." Ovim statusom Rachel nije objasnila je li ili nije imala aferu sa Jay-Z-jem, no jasno nam je da i ona smatra kako Beyonce o njoj pjeva i da ju slavna pjevačica na taj način maltretira. Jay-Z se još nije oglasio.