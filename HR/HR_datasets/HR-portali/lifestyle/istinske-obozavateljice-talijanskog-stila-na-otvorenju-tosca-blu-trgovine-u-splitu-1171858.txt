U stilski besprijekornom interijeru novootvorene Tosca Blu trgovine u Splitu, brojni posjetitelji jučer su razgledali ljetnu kolekciju jednog od najpoznatijih talijanskih brendova za žene i uvjerili se kako je riječ o modnim dodatcima koji savršeno prate suvremenu, modernu ženu u svim životnim prigodama omogućujući joj da se u svakoj prilici osjeća lijepo i ugodno. Tako su, u jednom od najpopularnijih splitskih shopping centara, City Center one, brojni poklonici imali priliku vidjeti Tosca Blu novitete izrađene od prirodnih materijala koji su danas, u svijetu mode, sinonim za izvrsnost. Htjela bih se, prije svega, zahvaliti svima vama koji ste se rado odazvali našem pozivu da zajedno proslavimo otvorenje naše nove, ekskluzivne Tosca Blu trgovine. Zaista smo ponosni što kao vodeći distibuter tekstilom u regiji, s bogatim portfeljom više od 20 modnih marki, novu modnu destinaciju predstavljamo upravo u Splitu. Poznato je kako Splićanke, već desetljećima, oduševljavaju svojim modnim izričajem te se radujemo što će svoj stil i dalje moći upotpunjavati modnim dodatcima Tosce Blu, ali koje će, od danas, moći kupiti i u svome gradu. – izjavila je Tatjana Golubić, izvršna direktorica Tekstilprometa. Otvorenje splitske trgovine, brend Tosca Blu proslavio je u društvu istinskih ljubiteljica talijanskog stila: glumice Ane Gruice, svjetskih i europskih taekwondo prvakinja Lucije i Ane Zaninović, najmlađe članice poznate splitske glazbene obitelji Huljić, Hane Huljić te blogerice Gabrijele Budimir. Ljetna kolekcija dostupna je u svim Tosca Blu trgovinama, a u Splitu je možete pogledati u ekskluzivnoj trgovini na drugom katu City Center one koji se prostire na više od 60 m2, predstavljajući tako novu shopping oazu za sve ljubiteljice modnih dodataka.