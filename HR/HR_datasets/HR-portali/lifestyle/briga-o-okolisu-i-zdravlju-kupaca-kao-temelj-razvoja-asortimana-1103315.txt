Razvoj asortimana dm marke temelji se na inovativnim rješenjima i razvoju proizvoda koji poštuju principe održivog razvoja i doprinose zdravlju kupaca. Istovremeno, u sklopu vlastite marke dm kupcima nastoji ponuditi vrhunsku kvalitetu proizvoda koji su istovremeno dovoljno povoljni da si ih većina kupaca može priuštiti. Jedan od načina na koji je dm odgovorio na potrebe kupaca u čijim se potrošačkim košaricama sve češće mogu naći ekološki proizvodi je razvoj prve vlastite marke u kategoriji hrane - dmBio. Proizvodi dmBio marke su prirodni, održivi te ih odlikuje visoka kvaliteta što potvrđuju Euro-list - logotip ekoloških proizvoda Europske unije kao i njemački pečat ekološke kvalitete. Među proizvodima dmBio marke, uz žitarice, mahunarke, napitke i voćne poslastice, nalaze se i eko kašice za djecu te superhrana poput chia sjemenki i goji bobica. Proizvodi dmBio marke ne sadrže pesticide, boje, umjetne arome niti konzervans i proizvedeni su od najboljih, pažljivo odabranih sastojaka koji su 100 % organski i dolaze isključivo iz ekološke proizvodnje. Trenutačno oko 10 % asortimana dm-a čine ekološki proizvodi u kategorijama osviještene prehrane, proizvoda za domaćinstvo, prirodne kozmetike, dječje hrane i dodataka prehrani. U dm-u najavljuju daljnje širenje eko asortimana kao i razvoj novih proizvoda dmBio marke koja trenutačno broji više od 200 prehrambenih proizvoda.