Foto: Instagram  JE LI teretana bila vaša novogodišnja odluka? Dolaskom Nove godine, većina ljudi ima tendenciju mijenjati životne navike te težiti nečem boljem. Tako je jedna od češćih novogodišnjih odluka i zdraviji život, a samim time i češći odlasci u teretanu. A ako to nije bila vaša odluka, možda nakon ovog teksta ipak promijenite mišljenje, kada vam kažemo kako ona može biti veliki poticaj za vašu karijeru. Naime, postizanje osobnih fitness ciljeva u teretani, dokazano poboljšava performanse na radnom mjestu. Tako redovito znojenje te tjeranje na fizičku aktivnost, pridonosi vašem profesionalnom uspjehu. "Žene pokazuju svoju snagu na radnom mjestu više nego ikad. Zahvaljujući vježbanju, žene se osjećaju snažnije i samopouzdanije, tako da nema sumnje kako se to sve odražava pozitivno na njihove karijere", prenosi MyDomaine. Od prije je poznato kako aktivni život itekako pridonosi produktivnosti, no drago nam je da su dokazane i ostale prednosti rada u teretani.  Vježbanjem žene dobivaju osjećaj da su sposobnije i opremljenije za savladavanje svih prepreka na radnom mjestu, što je baš uvijek pozitivna stvar. Zato ove godine krenite u teretanu i nove poslovne pobjede te neka ovo bude vaša godina!