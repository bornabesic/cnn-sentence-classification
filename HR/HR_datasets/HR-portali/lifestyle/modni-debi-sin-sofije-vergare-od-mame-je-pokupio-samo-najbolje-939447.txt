Foto: Instagram, REX  KAKVA majka, takav sin.  A u slučaju prelijepe glumice Sofije Vergare i njezinog 24-godišnjeg sina Manola Gonzaleza, mislimo na atraktivnost.  Podsjetimo, kolumbijska glumica sina je dobila u prvom braku, koji je sklopila sa svega 18 godina, sa srednjoškolskom ljubavi Joejem Gonzalezom. Manolo je rođen u rujnu 1992. godine, a svega godinu dana kasnije, njegovi su se roditelji rastali.   No, Sofia i Manolo imaju vrlo blizak odnos, a njezin sin odlično se slaže i s maminim novim suprugom, glumcem Joejem Manganiellom, za kojeg se Sofia udala prije nešto više od godinu dana. A unatoč poznatoj mami i očuhu, Manolo se sve dosad nije previše medijski eksponirao, tek tu i tamo kada bi bio mamina pratnja na crvenom tepihu. No, stvari su se nedavno itekako promijenile, jer Manolo je upravo imao svoj modni debi, u poznatom časopisu Paper.   Jednu od fotografija objavila je ponosna mama na svom Instagramu, a njezini obožavatelji bili su puni riječi hvale za Manola, koji je izrastao u pravog frajera.   Na Instagramu ga trenutno prati 157 tisuća sljedbenika, no vjerujemo kako će se ta brojka samo povećavati, a tko zna tko će ga sve ubuduće angažirati za editorijale, naslovnice, a možda i revije.