Foto: Splash News  JESU li mladi golupčići spremni za novi korak u vezi?  Mladi par Brooklyn Beckham i Chloe Grace Moretz napravili su pravu pomutnju, kada su uhvaćeni na aerodromu u New Yorku, s identičnim prstenjem na ruci, i to na "onom" prstu.  Par je već imao svoj prvo zajedničko pojavljivanje na crvenom tepihu, stalno su zajedno, a i često pokazuju međusobnu ljubav na društvenim mrežama pa nije trebalo dugo da krenu glasine o zarukama.    No, činjenica je kako je Brooklynu tek 17, a Chloe 19 pa vjerujemo kako je ovo samo još jedan izraz ljubavi, a ne neka ozbiljna stvar, za koju vjerujemo kako bi u potpunosti šokirala njegovu slavnu mamu Victoriju.   Naime, neko se vrijeme šuškalo kako mama Victoria unajmljuje ljude da prate njezinog sina, kako bi u svakom trenutku znala što radi pa smo sigurne kako bi ju šokirala činjenica da se njezin najstariji sin, s kojim je jako povezana, već odlučio na tako veliki korak, bez njezinog znanja.   Podsjetimo, 17-godišnji Brooklyn i 19-godišnja mlada nada Hollywooda, zaljubili su se u ljeto 2014. godine, no od listopada 2015. godine do ožujka 2016. on se nije odvajao od zanosne brinete, francuske glumice Sonije Ben Ammar. No, čini se kako se Chloe ipak pokazala boljim izborom.   A hoće li ova prva ljubav završiti brakom, imamo još vremena vidjeti.