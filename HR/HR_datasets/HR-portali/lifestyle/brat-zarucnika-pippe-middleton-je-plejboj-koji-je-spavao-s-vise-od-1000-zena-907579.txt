Foto: Screenshot Youtube, Instagram  SVAKA obitelj ima crnu ovcu.  A ovca obitelji Jamesa Matthewsa, novopečenog zaručnika Pippe Middleton, jest njegov mlađi brat Spencer, koji je na glasu kao veliki zavodnik.    Podsjetimo, mlađa sestra vojvotkinje Kate i milijunaš zajedno su nešto manje od godinu dana, a 40-godišnji James pred Pippu je kleknuo za vrijeme šetnje parkom, prethodno tražeći njezinu ruku od njezinog oca.    28-godišnjem Spenceru, s druge strane, brak još nije na pameti, iako je trenutno u sretnoj vezi s manekenkom Morgane Robart, a uz zvijezdu britanskog reality showa "Made In Chelsea", koji prati život bogatih klinaca u Londonu, dosad su se vezali brojni skandali.    Šmrkanje kokaina, orgije, uništavanje skupocjenih automobila, gubljenje nevinosti sa samo 13 godina te navodno 1000+ žena, s kojima je spavao, samo su mali dio luksuznog života, kakvog vodi atraktivni Spencer, koji se ne mora brinuti zbog bankrota, obzirom da su mu tata i brat milijunaši. Uz to, Spencer je jako povezan s mamom pa ga prati i epitet "maminog sina".    A baš poput zaručnice svog brata, i Spencer se prije 3 godine okušao u pisanju, a u svojim memoarima "Confessions of a Chelsea Boy", otkrio je kako "nije ovisan o seksu, već ima nezdravi apetit za istim".   Ljepuškasti Spencer sudjelovao je u još dva popularna reality showa, "The Bachelor" i "I'm a Celebrity... Get Me Out of Here!", a posljednji je napustio nakon što je otkrio kako je ovisan o steroidima.   No, kako god bilo, dotični će uskoro postati dio kraljevske obitelji, a vjerujemo kako će imati puno zajedničkih tema s princem Harryjem, koji je u mlađim danima također obožavao tulumariti i orgijati te oblačiti se u nacističke uniforme, jer tko bi to zaboravio.   Bit će to jedno zabavno vjenčanje! Pssst! Obitelji Matthews dogodila se velika tragedija 1999. godine, kada je njihov najmlađi sin i brat Michael poginuo na Mount Everestu, sa samo 22 godine. Njegovo tijelo nikada nije pronađeno, jer je nestao u"zoni smrti", na više od 8000 metara, a on je bio 162. osoba, koja je poginula na najvišoj planini na svijetu.