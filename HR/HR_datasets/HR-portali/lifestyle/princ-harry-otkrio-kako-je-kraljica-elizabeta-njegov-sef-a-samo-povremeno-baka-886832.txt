Foto: Splash News, Instagram, JLP, Getty  PRINC Harry trenutno se nalazi u Londonu.  I dok se njegov brat William i vojvotkinja Kate trenutno nalaze u Indiji , vrckasti princ obavlja dužnosti kod kuće pa se tako pridružio britanskom premijeru Davidu Cameronu u prisjećanju na žrtve terorističkog napada u Tunisu 2015. godine, a Harry se tom prilikom odlučio za elegantno plavo odijelo.    Prethodno, njegova baka, kraljica Elizabeta II. proslavila je svoj 90. rođendan, a Harry je sudjelovao u još jednoj počasti kraljici, dokumentarcu "Elizabeth At 90 – A Family Tribute", gdje je rekao nešto što je privuklo prilično puno pozornosti.  "Još ju uvijek više vidim kao kraljicu, a manje kao svoju baku. Imate veliku količinu poštovanja prema svome gazdi, a ja sam nju uvijek gledao kao svog gazdu, a samo povremeno kao baku." Hmmm...    Podsjetimo, princ Harry nekada je bio vrlo nestašan član kraljevske obitelji, a ista mu je baka, odnosno kraljica, oprostila brojne skandale, kojima je sramotio kraljevsku obitelj.  Prvi skandal napravio je sa svega 16 godina, a bilo je to konzumiranje marihuane, zbog čega ga je zabrinuti tata Charles poslao na kratko u kliniku za odvikavanje. No, ni to ga nije spriječilo da godinama kasnije bude viđan kako u ranim jutarnjim satima vidno pripit izlazi iz brojnih londonskih noćnih klubova.  Jedan od svakako najvećih skandala dogodio se kada se crvenokosi princ na jednom maskenbalu pojavio u nacističkoj uniformi. Harry se brže bolje ispričao, no 2012. godine uslijedio je novi, kada su slike golog princa, kako tulumari s golim djevojkama u hotelskoj sobi u Las Vegasu, obišle svijet.   No, čini se kako su loši dani i divlje tulumarenje iza njega, jer se princ smirio, ali još nije pronašao svoju princezu. Nakon burne 7-godišnje veze s Chelsy Davy, koju stroga baka navodno nije mogla smisliti te kratke veze s još jednom atraktivnom plavušom, Cressidom Bonas, Harry je bacio oko na 19-godišnju grčko-dansku princezu Mariju-Olympiju, no ta vijest nikada nije potvrđena.   Tko zna, možda uskoro slijedi još jedno kraljevsko vjenčanje.