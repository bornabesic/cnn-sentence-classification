Američka voditeljica Oprah Winfrey (63), koja je krenula od nule, stvorila zavidnu karijeru i postala milijarderka, otkrila je tajnu uspjeha tijekom govora studentima na fakultetu Smith College. Pozvala je studente da žive s namjerom i traže ispunjenje kroz ‘služenje’, jer je tajna uspjeha, kaže Oprah, upravo ‘moć služenja’. No ne radi se o tome da ćete uspjeti samo služeći drugima. Oprah se referira na autora Garyja Zukava, koji vjeruje da morate biti svjesni onoga u čemu ste dobri i što trebate učiniti - to je vaša služba. Drugim riječima, ne razmišlja o nesebičnosti - ona govori o samospoznaji. Ono što bi Winfrey savjetovala da se svatko od nas zapita je: “Kako mogu koristiti?” To je u prijevodu: “Koji su jedinstveni talenti koje mogu ponuditi? Što mi je posebno namijenjeno da činim?” Njezini savjeti upućuju na to da biste trebali raditi ono što volite. Prvo, zapitajte se: ‘zašto’ za sve što radite. Morate vjerovati da radite nešto smisleno. Nakon toga pronađite svoje jedinstvene talente i uložite cijelog sebe u ‘službu’ vaših ciljeva. Ne biste se smjeli osjećati kao da biste mogli raditi svoj posao nesvjesno, već biste trebali aktivno koristiti svoje talente. Neka vam briga o samom sebi bude prioritet. Tako ćete, prema Winfrey, naći ‘ispunjenje’ - što je njezina definicija uspjeha. Ako sebe stavite na posljednje mjesto i izgorite, nećete imati ništa za druge, kao ni ciljeve koje nastojite postići. Winfrey je objasnila da se preokret u njezinoj karijeri dogodio kada je odlučila da televizija više neće koristiti nju, već da će ona koristiti televiziju za stvarenje platforme koja će koristiti gledateljima. Winfrey je još prije nekoliko godina objasnila što znači osvjestiti sebe: - Često ne shvaćamo tko bismo trebali biti jer smo prezauzeti pokušavajući živjeti prema tuđim idejama. No drugi ljudi i njihove ideje ne određuju vašu sudbinu. Kada vam postane jasnije tko ste zapravo, bit će vam lakše odlučiti što je najbolje za vas. Svaki put kad potisnete neki svoj dio i dopustite drugima da upravljaju vama, zanemarujte priručnik kojeg vam je vaš ‘stvaratelj’ dao i uništavate ‘projekt sebe’ - poručila je i dodala da put prema izvrsnosti počinje onda kada uskladite svoje misli i riječi s namjerom da tražite više od sebe. - Vjerujem da svatko od nas ima osobni poziv koji je jedinstven kao otisak prsta. Najbolji način za uspjeti je tako da otkrijete što volite, a onda da pronađete način kako da svoje talente ponudite drugima u formi službe, predanog rada te tako da dopustite da vas energija svemira vodi. Budite i zahvalni na onome što imate jer ćete imati još više. Ako se usmjerite na ono što nemate, nećete nikada imati dovoljno. Ipak, dajte sve od sebe u ovom trenutku jer ćete biti u boljoj poziciji u idućem trenutku - rekla je Winfrey. Usmjerila se i na obrazovanje mladih žena. - Kada obrazujete djevojku, vi je samo ne obrazujete. Učite ju da stvara prilike - rekla je Winfrey.