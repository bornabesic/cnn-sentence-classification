U poznatom riječkom okupljalištu Cukarikafe u četvrtak 21. sječnja otvara se izložba nakita Zlatna kiša. Dizajnerica Tea Lubina Tomašević izložbu je nazvala „Na krilima anđela“, ponajprije zbog inspiracije koju nalazi u anđelima, a potom i zbog humanitarne dimenzije same izložbe. Naime, autorica je dio prihoda od prodaje namjenila Dječjem domu „Ivana Brlić Mažuranić“ u Lovranu, o čemu će na otvorenju govoriti ravnateljica prof. psih. Suzana Mravinac. Tea Lubina Tomašević već se dugi niz godina bavi dizajniranjem nakita Zlatna Kiša. Narukvice, ogrlice i naušnice izrađene od kvalitetnog češkog stakla savršene su za sve prigode – od svakodnevnih do svečanih. Nakit je točka na i u svakoj odjevnoj kombinaciji pa je autorici iznimno važno da se žene koje nose njen nakit osjećaju posebno i ispunjeno. U svaki detalj Tea ulaže mnogo ljubavi i vremena i njena pozitivna energija prožima perle i svjetlucave kristaliće. >>Akcijom „Pomagati je lako!“ prikupljeno više od 30.000 proizvoda za pomoć siromašnima 