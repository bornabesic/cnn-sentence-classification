Foto: Instagram  ČINI se kako ove žene nisu čule za onu kako ništa što se treba požurivati na kraju ne ispadne dobro.  Iako se apsolutno slažemo kako muškarcima često treba mali poticaj za neke važnije korake u životu, kao što su ozbiljna veza, zajednički život, zaruke, djeca itd., to nipošto ne znači da biste svog muškarca trebale prisiljavati na "nešto više".  A upravo su to radile sada već bivše djevojke muškaraca, kod kojih smo se raspitali o svim načinima i oružjima, kojima su se koristile. I saznale smo zanimljive odgovore. "Stalno mi je nabijala na nos kako je bolja od mene i kako može imati bilo kojeg muškarca, da može otići kad god želi i gdje god želi, jer ima opcije. To sam ju i zamolio nekoliko tjedana nakon toga." "Pomalo mi se useljavala u stan te ostajala sve duže. Tek kad je počela pričati o planovima koje ima sa mnom, shvatio sam da je vrag odnio šalu." "Zaprijetila mi je da ako uskoro ne kleknem, da se vraća u rodni grad. Vrlo brzo smo prekinuli, no nije se vratila, već je samo našla drugog. Jadan on!" "Počela se intenzivno družiti s mojim roditeljima, kako bi me i oni počeli nagovarati na korak više, a to je u našem slučaju bio brak. Tada sam ja odlučio njima objasniti s čime imaju posla." "Namjerno je prestala piti pilule. Srećom, imala je prijateljicu koja mi je sve rekla, i kojoj sam danas veliki dužnik." "Svaki dan mi je nabijala na nos kako nisam muškarac, jer ne želim još zasnovati obitelj. No, pola godine kasnije upoznao sam svoju sadašnju suprugu pa se čini kako sam imao strah od bivše cure i braka s njom, a ne braka općenito." "Ja nemam ružnu priču. Moja zaručnica bila je puna razumijevanja i divna prema meni, zbog čega sam poželio provesti cijeli život kraj nje. Nije me na ništa silila pa mi nije dugo trebalo da shvatim neke stvari."