Foto: Getty, Instagram  SLAVNI reper u New Yorku je predstavio novu kolekciju.  U New Yorku se trenutno održava prestižni Fashion Week, a Kanye West na njemu je, među prvima, predstavio novu, Yeezy 4 kolekciju.    Točnije, predstavio ju je u Franklin D. Roosevelt Four Freedoms parku, a na reviji su se okupila brojna poznata lica te naravno, glavne protagonistice obitelji Kardashian-Jenner: njegova supruga Kim te njezine polusestre Kendall i Kylie.    Iako je kolekcija, kao i svaka dosad, prosječna, cure su izabrale nekoliko najdražih komada te ih ponosno stavile na sebe, kako bi ju dodatno ispromovirale. No, nismo sigurne koliko će se kolekcija kupovati, obzirom da je Kanye razbijesnio modni svijet i njegove utjecajne pripadnike, kao nikad dosad.    Kao prvo, posjetitelji do samog dolaska na lokaciju, nisu znali gdje će se revija održati, a njezino predstavljanje kasnilo je punih sat vremena. Obzirom da se održavala po danu i najgoroj ljetnoj vrućini, ne čudi što je takvo ponašanje razbijesnilo uzvanike. No, to je tek početak.    I manekenke su radile u potpuno neprihvatljivim i nehumanim uvjetima, zbog čega su se neke odlučile oglušiti na stroga reperova pravila, po kojima je poznat te sjesti na travu i nestrpljivo čekati boce s vodom i početak revijr. Jedna je manekenka čak pala u nesvjest, no nitko iz Yeezy tima nije joj pomogao, već je to učinio jedan od gledatelja. Ono što ne znamo jest kako je Kanye reagirao na potez manekenke Amine Blue, koja je usred revije odlučila skinuti neudobne cipele te dalje nastaviti bosa. Već tijekom same revije, sa užarenih stolaca počeli su se dizati uvaženi modni stručnjaci i urednici, a ono što je uslijedilo na društvenim mrežama, zvuči nam kao početak modnog kraja za slavnog repera.   Najglasnija kritičarka svakako je bila urednica The Cut-a, Stella Bugbee, koja je nekoliko puta prozvala Kanyea na Twitteru, prozivajući i Adidas kako bi se trebao sramiti, aludirajući na Kanyeovu suradnju s njima.   Yeezy fanovi odmah su počeli napadati Stellu, no činjenica jest kako je Kanye ovoga puta pretjerao. Prisjetimo se kratko i prošlogodišnjeg New York Fashion Week-a, s kojeg je procurio popis stvari, koje reper zabranjuje svojim manekenkama. Bilo je tu svega: nema smijanja, šaptanja, pjevanja, plesanja, gledanja repera u oči i slično.   No, čini se kako egocentričnog Kanyea ni najmanje ne zanima takav javni poziv na bojkot, obzirom da je nakon revije nasmiješen pozirao paparazzima sa zgodnom suprugom, za koju nam iskreno nije jasno kako to sve trpi. Ili se prema njoj tako ne ponaša...