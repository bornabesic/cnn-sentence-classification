Na raskrižju putova Split - Posušje - Grude u Imotskom, mjestu koje ima dva bisera prirode, Crveno i Modro jezero, od kojih Modro ljeti postaje kupalište, nalazi se hotel “Venezia”, a u sklopu hotela i restoran istog imena. Vlasnici su obitelj Đuzel iz Imotskoga koja se ugostiteljstvom bavi punih 35 godina. Restoran ima sto sjedaćih mjesta i još osamdesetak na terasi s koje seže predivan pogled na Imotsko polje. Gastronomsku ponudu temelji na regionalnim specijalitetima iz cijele Hrvatske te jelima koja pripremaju i po posebnim zahtjevima, kao što su vegetarijanska i kosher hrana. Podosta namirnica koriste iz vlastita vrta (krumpir, rajčice, crveni i bijeli luk, kupus...), sve svježe i vezano uz sezonu. Omiljena užina rudara U “Veneziji” je stalno zaposleno deset djelatnika od kojih su me u restoranu dočekali Iva Galić i Drago Strinić. Moram priznati da su vrlo ljubazni i ne previše nametljivi. Nisam imao posebne zahtjeve za ručak nego sam to prepustio Ivi i Dragi. Poslužili su mi za toplo predjelo carbonaru koja spada u jedan od najpopularnijih načina pripremanja špageta. Samo ime carbonara vuče iz talijanske riječi za ugljen jer je bila česta užina talijanskih rudara, a i obilni komadići papra podsjećaju na komadiće ugljena. Vrlo jednostavno jelo koje sadrži uobičajene namirnice poput slanine, jaja i sira u odličnoj kombinaciji. Špageti se brzo pripreme, a još brže pojedu. Za glavno jelo su mi u kuhinji pripremili oradu na žaru s miješanim povrćem. Riba je bila svježa i ukusna, no radije bih za prilog pojeo domaću blitvu s malo krumpira jer mi riba u ovoj kombinaciji nije previše prijala, povrće na žaru mi više paše uz neka mesna jela, no o ukusima je teško govoriti. Vinska karta sadrži četrdesetak etiketa raznih domaćih i stranih vina od kojih prevladavaju bijela i crvena vina poznatih hrvatskih vinara, te tri vrste pjenušca. Kvaliteta pribora za jelo, čaša i posuđa je zadovoljavajuća, a mogu pohvaliti urednost restorana. Za desert sam probao palačinke sa sladoledom od vanilije i preljevom od borovnica. Završavam svoj ručak i svoja putovanja kontinentalnom Hrvatskom. Put kroz Hrvatsku U projektu Večernjakove zvjezdice obišao sam trideset restorana. Uglavnom sam zadovoljan gastronomskom ponudom i kvalitetom hrane u tim restoranima, što pokazuju zvjezdice i velike zvijezde koje sam im dodijelio. Neke sam restorane posjetio i izvan patrole, kao npr. “Staru školu” u Svetom Križu Začretju i drago mi je da su neke moje kritike urodile plodom jer bi sada taj restoran umjesto tri zvjezdice dobio jednu zvjezdicu više. IZBOR I KVALITETA JELA (do 50 bodova):44 bodova IZBOR I PONUDA PIĆA (do 15 bodova):12 bodova POSLUGA I LJUBAZNOST (do 10 bodova):10 bodova DOJMOVI I PROSTOR (do 20 bodova):16 bodova UKUPNOST PONUDE (do 5 bodova):3 boda Ukupno- 85 bodova   Grad restoran bodovi 1. Karlovac - Korana-Srakovčić 100     Osijek - Waldinger 100 3. Samobor - Kod špilje 98 4. Čakovec - Mala Hiža 95    Ilok - Principovac 95    Ozalj - Žganjeri 95       V. Gorica - Mon ami 95 8. Ravna Gora /Brod na Kupi - Mance 94          Vukovar- Lav 94 10. Plitvička jezera - Lička kuća 93 11. Varaždin - Zlatne gorice 92 12. Krapina - Vuglec breg 91          Našice - Ribnjak 91        Požega - Grgin dol 91        Sisak - Cocktail 91      Sl. Brod - Savus 91 17. Gospić- Maki 90      Koprivnica - Kraluš 90       Luddbreg - Mejaši 90 20. Buje - La parenzana 89      Đakovo - Sorisso 89     Fužine - Bitoraj 89 23. Bjelovar- Bistro Franz 88      Ogulin- Frankopan 88      Slunj- Mirjana 88 26. Imotski - Venezia  85      Sinj- Alkar 85 27. Otočac- Mirni kutak 83 28. Zabok- Stara škola 82 29. Knin - Mihovil 81