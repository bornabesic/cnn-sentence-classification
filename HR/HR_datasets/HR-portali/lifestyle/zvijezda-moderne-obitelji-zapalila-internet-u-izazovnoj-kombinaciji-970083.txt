MLADA glumica Ariel Winter zbog svog stila odijevanja, često je na meti kritičara.   19-godišnja zvijezda serije Moderna obitelj u posljednje vrijeme bira redom oskudna izdanja, bilo za crveni tepih, bilo privatno.       Tako se nedavno na jednom ležernom događaju s kolegama iz serije jedina pojavila "neprimjereno" odjevena, odnosno u super kratkoj zlatnoj haljini s prozirnim dijelovima i dubokim dekolteom, a čim su fotografije dospjele na Instagram, internet je krenuo s ismijavanjem.    Ni njeno izdanje po uzoru na Jennifer Lopez nije prošlo neopaženo, a mnogi su se složili kako prozirna srebrena haljina ipak bolje stoji 29 godina starijoj pjevačici.      A Ariel se na svom Instagramu još puno puta hvalila svim svojim adutima i poručila "hejterima" da se ne srami svog tijela.         No svojim posljednjim outfitom, mlada je glumica "zapalila" Instagram i zaradila hrpu komplimenata.   U crnom  od glave do pete, Ariel je stajlingom donijela dašak seksepila iz devedesetih. A outfit, koji je uključivao mini haljinu, visoke čizme i choker oko vrata, savršeno je zaokružila dramatičnim make-upom i raspuštenom kosom s razdjeljkom po sredini glave.