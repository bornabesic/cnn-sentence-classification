Kod seksualnog nagona vrijedi pravilo "koristi ga ili ga izgubi".  - Kod ljudi koji se suzdržavaju od seksa s vremenom se počinju osjećati tromo, a želja za seksom polako nestaje. Neki od mojih klijenata to stanje opisuju starom poslovicom "Daleko od pogleda, daleko od srca" - objašnjava dr. Sari Cooper, certificirani seksualni terapeut. Ovaj problem se uglavnom odnosi na žene koje ulaze u menopauzu.  - Ako starije žene nemaju redovno seksualne odnose vaginalne stijenke se opuštaju, a ako se ponovo odluče na seksualne odnose to može biti jako bolno - napominje dr. Cooper. Još jedna nuspojava, koja se prvenstveno odnosi na starije žene, je problem lubrikacije vagine nakon apstinencije. Uz lubrikaciju pojavljuje se i problem stanjivanje stijenki vagine, a oboje su posljedica nedostatka hormona estrogena. - Mlade žene koje imaju 20 ili 30 godina, imat će puno estrogena koja će osigurati da ta tkiva ostanu zdrava, elastična i podmazana za vrijeme apstinencije. Kod žena od, na primjer, 60 godina, jednom kad estrogen nestane, ne vraća se - izjavila je dr. Streicher. U nedostatku seksualnih odnosa kod žena se pogoršavaju menstrualni bolovi. Suprotno uvaženom mišljenju seksualni odnos za vrijeme mjesečnice može ublažiti menstrualne grčeve. - Maternica je mišić, a mnoge žene za vrijeme orgazma zapravo doživljavaju kontrakcije maternice što uzrokuje brže izbacivanje krvi. Grčevi se smanjuju, a menstrualna krv lakše izlazi iz tijela. Također, može doći do povećanja razine endorfina što isto pomaže kod menstrualnih grčeva - objašnjava dr. Robert Schneider. Ne samo da ćete samo smanjiti rizik od dobivanja spolne bolesti, već i od infekcija urinarnog trakta. - Seksualni odnos je krivac za povećanje rizika od infekcije urinarnog trakta - objašnjava dr. Streicher za Irish Mirror. Većina urinarnih infekcija se pojavljuje unutar 24 sata nakon spolnog odnosa, a Američki magazin obiteljskih liječnika je otkrio da je "učestalost seksualnih odnosa najbolji pokazatelj koje osobe će imati učestale upale urinarnog trakta". 