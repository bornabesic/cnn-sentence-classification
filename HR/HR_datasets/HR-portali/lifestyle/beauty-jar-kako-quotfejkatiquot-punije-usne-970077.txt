POSTIGNITE punije usne, bez igle. Ovaj kišni ponedjeljak odlučile smo vam malo popraviti novom video kolumnom naše beauty kolumnistice Nabilah Harron, koja vam svakog tjedna nastoji otkriti neki novi, korisni beauty trik.   Ovoga puta na red su došle usne, a od ere Kylie Jenner i njezinih povećih usana, pripadnice ljepšeg spola teže tome da i njihove izgledaju što punije, htjele one to priznati ili ne. Punije usne ne moraju podrazumijevati odlazak na "bockanje", a to zna i naša Nabilah, koja vam je odlučila otkriti kako postići punije usne prirodnim putem. Postupak: 1. Nanesite balzam na usne. 2. Obrubite usne olovkom za usne, prelazeći rubove za maksimalno 2 milimetra. Dodatni savjet: popunite Kupidov luk, kako bi usne izgledale punije. 3. Popunite vanjske rubove gornje i donje usne ružem u boji sličnoj olovci za usne. Najbolji izbor je dugotrajni tekući mat ruž. 4. Posegnite za ružem 2-3 nijanse svjetlijim od tekućeg mat ruža. 5. Svjetliji ruž nanesite na sredinu usana, gore i dolje. 6. Izblendajte rubove koristeći kist za korektor, no pritom pazite da ne blendate preko rubova, već samo lagano stopite rubove, kako bi povezali svjetlije i tamnije nijanse ruža. 7. Ponovno nanesite tamniji ruž na vanjske rubove usana te zagladite rubove. Uživajte u svojim punijim usnama! Pssst! Ostale Beauty Jar tutorijale pogledajte ovdje!