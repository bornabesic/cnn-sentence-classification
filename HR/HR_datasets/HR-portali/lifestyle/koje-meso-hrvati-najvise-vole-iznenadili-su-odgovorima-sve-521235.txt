Nije velika tajna da Hrvati obožavaju meso, ali istraživanje koje je proveo magazin Ja TRGOVAC i agencija Hendal iznenadilo je vrstom mesa koju najviše vole. Iako bi većina sada rekla da se sigurno radi o svinjetini, prevarili bi se - Hrvatima je najdraža piletina. Ipak, mnogi su priznali da češće jedu svinjetinu iako im je piletina draža. - Ove dvije vrste mesa su zamijenile mjesta u odnosu na pitanje koja se vrsta mesa najčešće jede te su izgubile značajan dio udjela pa se iz toga može izvesti zaključak kako ove vrste mesa oko 15 posto konzumenata jede zato što nema novaca za druge vrste mesa koje su im draže - objašnjava Goran Pavlović, glavni urednik magazina Ja TRGOVAC. U istraživanju je sudjelovalo 400 građana, a njih 1,2 posto se izjasnilo da ne jedu meso baš nikada. S druge strane gotovo četvrtina ispitanih je priznala (njih 24,7 posto) da bez mesa ne mogu živjeti, odnosno da ga jedu baš svaki dan. Nekoliko puta tjedno meso si priušti 64,9 posto ljudi, dok njih 6,8 meso jede svega nekoliko puta na mjesec, a vrlo rijetko 2,3 posto ljudi. Ima i onih kojima se na tanjuru najčešće nađe janjetina.  Od suhomesnatih proizvoda Hrvatima je, očekivano, najdraži špek. Najčešće im je na tanjuru: Meso koje najviše vole jesti: Suhomesnati proizvodi koje najčešće jedu: Suhomesnati proizvodi koje najviše vole jesti: *Istraživanje je provedeno tijekom veljače 2017. godine na nacionalno reprezentativnom uzorku od 400 građana Republike Hrvatske starijih od 15 godina. Tijekom istraživanja provedena je stratifikacija po šest regija i četiri veličine naselja uz metodu slučajnog odabira kućanstva i ispitanika unutar pojedinog kućanstva pri čemu je uzorak stanovništva uravnotežen prema spolu, dobi i obrazovnom statusu ispitanika. 