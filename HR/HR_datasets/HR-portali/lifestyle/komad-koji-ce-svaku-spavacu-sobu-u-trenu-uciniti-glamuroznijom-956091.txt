Foto: Instagram  DRUŠTVENE mreže ponovno su nam poslužile kao inspiracija.  Ako razmišljate o tome da svojoj spavaćoj sobi podarite novi izgled, mi imamo odličnu ideju kako da ro učinite brzo i jednostavno.      Uz to, vaša će soba u trenu dobiti dašak glamura, a sve zahvaljujući jednom komadu, koji se zove stalak za odjeću, kojeg ima gotovo svaka ženska soba na Instagramu i Pinterestu, koje često gledate.      A osim što on odlično izgleda, vrlo je i praktičan, jer vjerujemo kako je vaš ormar prenatrpan odjećom, iako vam se često čini kao da nemate ništa za obući.    Na tržištu ima doista raznolikih stalaka, a posebno su praktični oni koji imaju i stalak za cipele. Uz primjerice, baršunaste vješalice, oni će izgledati još ekskluzivnije, no pripazite da ih previše ne natrpate, kako ih ne biste savinuli i slomili.    Za njih odaberite nekoliko najdražih odjevnih komada te ih ravnomjerno rasporedite i uživajte u novom ruhu svoje spavaće sobe.