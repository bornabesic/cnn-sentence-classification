Sastojci za 4-5 osoba: 1,5 kg goveđih rebara, odvojenih i narezanih na komade od otprilike 10 cm s kostima, 500 g luka, 500 g mrkve, celer, čaša bijelog vina, pola litre goveđeg temeljca, po dvije paprike, tikvice, rajčice, dvije šake rikole, bosiljak, ekstradjevičansko maslinovo ulje, aceto balsamico, sol papar Vrijeme pripreme: 8 sati // zahtjevnije Priprema: Na maslinovu ulju ispecite, do zlataste boje, goveđa rebarca. Odaberite posudu u kojoj ćete moći završiti jelo, dakle prikladnu za dulje pečenje u pećnici, vatrostalnu ili keramičku. Dodajte luk, mrkvu i celer koje ste narezali na krupnije komade i sve zajedno dinstajte. Podlijete bijelim vinom, a nakon što je alkohol ishlapio, dolijte temeljac. Protresite da se arome prožmu pa sve dobro omotajte folijom da se sačuva vlaga i stavite peći na 80 stupnjeva. Neka se polako peče osam sati. Da, dobro ste pročitali, osam sati. Ostalo povrće koje ste narezali na rezance ispecite na grillu, začinite trganim listićima svježeg  bosiljka, acetom balsamicom, maslinovim uljem, solju i paprom. Meso oprezno izvadite, a umak od pečenja propasirajte, reducirajte i poslužite uz rebra.  Dobar tek želi vam Slano&Slatko! >>Njegova kuhinja nadmašuje sva očekivanja, a svaki slijed doživljaj je koji časti oči i nepce >>Kratko pečeni filet tune u korici od sezama idealan je prijedlog za današnji ručak!