Foto: Instagram  SVE se dogodilo onako kako se i očekivalo.  Rob Kardashian, brat poznatijih sestara Kardashian, u siječnju ove godine zaljubio se u starletu Blac Chynu. Par se zaručio nakon svega 3 mjeseca veze, a ubrzo je starleta i bivša striptizeta ostala trudna.   Preslatka djevojčica Dream Kardashiab rođena je početkom studenog te se činilo kako je "crna ovca obitelji Kardashian", kako često nazivaju Roba, napokon našla istinsku sreću, nakon mjeseci i mjeseci teške borbe s kilogramima i depresijom.   No, prošlog se vikenda sve u trenu promijenilo, jer je starleta odjednom spakirala stvari i dijete te napustila njihov zajednički dom, a neposredno nakon toga, netko joj je hakirao mobitel te javno objavio privatne poruke s prijateljicama i drugim muškarcima, među kojima je i 18-godišnji sin Willa Smitha, Jayden, koji joj je predlagao "prijateljski razgovor o problemima uz čašu vina". Kako je sama otkrila, Rob ju je psihički zlostavljao te više nije mogla trpjeti njegovu ljubomoru, lijenost i depresiju, zbog čega je odlučila nestati iz njegovog života. Za to vrijeme, on je na svom Instagramu profilu, na kojem ga slijedi više od 8 milijuna ljudi, objavljivao fotografije kćerkice i prazne kuće, s emotivnim statusima koliko mu fali malena te kako mu je slomljeno srce, obzirom da je mislio kako će mu ovo biti najljepši Božić.Objave je kasnije obrisao.  I dok je većina obožavatelja suosjećala s njim, bilo je i onih koji su mu jasno poručili kako se ovako nešto očekivalo te kako je starleti, za koju nitko ne zna čime se točno bavi, on bio samo dio plana, kako da se okoristi slavnim prezimenom Kardashian.   "Kris neće nikada dopustiti da budeš bez novaca i nezbrinuta", tješi ju prijatelj u jednoj od poruka, dok je s drugim dogovarala da odglume preljub, kako bi povećala gledanost reality showa, kojeg ima sa sada već bivšim zaručnikom. "Neću ga uništiti kao Tygu, ali ću mu pokazati", nastavila je dalje starleta, a misli se na repera s kojim je bila zaručena i ima 4-godišnjeg sina, a koji je već neko vrijeme u stabilnoj vezi s Robovom polusestrom, 8 godina mlađom Kylie.   Čini se kako je slavna reality obitelj potpuno ovisna o drami i medijskoj pažnji, a dolazak Blac Chyne u istu, samo je dodatno pogoršao stvari...