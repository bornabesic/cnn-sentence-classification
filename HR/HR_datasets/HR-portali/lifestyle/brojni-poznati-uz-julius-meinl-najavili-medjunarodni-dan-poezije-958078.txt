Foto: Sarah Dombre  UŽIVAJTE u jedinom danu u godini kada stihovi vrijede više od novca. Jučer su u zagrebačkom hotelu Esplanade brojni poznati uživali u pravom ugođaju bečke kavane zajedno s Julis Meinlom u sklopu kojeg je najavljen današnji Međunarodni dan poezije, kada će se u odabranim kafićima diljem Hrvatske, samo danas, kava moći platiti stihom ispisanim na Julius Meinl razglednici. Razglednice sakupljene u kafićima potom se šalju onima kojima je topla riječ, napisana od srca, najpotrebnija. Sve to dio je globalnog projekta #PoetryForChange koji pomoću poezije, pisane riječi i emocija nastoji promijeniti svijet i učiniti ga boljim mjestom za život pa makar i na trenutak.  Najavu ovog hvalevrijednog projekta jučer u hotelu Esplanadi nisu propustili ni brojni poznati – Milana Vlaović, Marko Tolja, Duško Čurlić, Antonija Šola, Ana Begić Tahiri, Marija Borić, Ana-Marija Percaić, Tihana Harapin Zalepugin, književnik Drago Štambuk, Antonio Franić te brojni drugi ljubitelji poezije i Julius Meinl kave.  Okupljene je sve pozdravio Luigi Simonetta, predsjednik Uprave tvrtke Julius Meinl Bonfanti, koji je izrazio dobrodošlicu i zahvalio svima koji su svojim prisustvom uveličali ovaj događaj te dodao: „Julius Meinl od 1862. inspirira pjesnike diljem svijeta te je pokretač brojnih inicijativa u kojima se može doživjeti poezija i vidjeti kako se ona zaista može pronaći svugdje. Jedna od njih je i projekt Platite kavu stihom, u kojem je novac zamijenjen vrjednijom valutom – osjećajima izraženima kroz stihove, a provodi se već četvrtu godinu zaredom. Tako se u odabranim kafićima diljem Hrvatske, na Međunarodni dan poezije, kava može platiti stihom ispisanim na Julius Meinl razglednici, koja je također dostupna u odabranim  kafićima. Razglednice sakupljene u kafićima potom se šalju onima kojima je topla riječ, napisana od srca, najpotrebnija. Sve to dio je globalnog projekta #PoetryForChange koji pomoću poezije, pisane riječi i emocija nastoji promijeniti svijet i učiniti ga boljim mjestom za život. Svi smo mi pjesnici u srcu, a upravo na Međunarodni dan poezije možemo izraziti ljubav prema pisanoj riječi i osloboditi vlastitu kreativnost."  Ove godine svi pjesnici imaju priliku iskazati svoje najiskrenije emocije kroz stihove koje mogu napisati i poslati dragim osobama putem Julius Meinl razglednica, koje će se nalaziti u 100 poštanskih ureda diljem Hrvatske. Ovu hvalevrijednu akciju podržala je i Hrvatska pošta, koja je u suradnji s kompanijom Julius Meinl izdala komercijalnu marku, za čiji je izgled zaslužna grafička dizajnerica Ivona Đogić Đurić. Marka će isključivo na Međunarodni dan poezije, 21. ožujka, zajedno s Julius Meinl razglednicom biti besplatna.  Julius Meinl jedna je od najpoznatijih kompanija zaslužnih za popularnost kave diljem svijeta. Više od 150 godina ambasador je čuvene kulture bečke kavane  i predstavlja pravi sinonim za tradiciju, iskustvo i proizvode vrhunske kvalitete. Uspjeh kompanije temelji se na tradicionalnim vrijednostima, pet generacija stručnosti, visokokvalitetnim proizvodima i besprijekornoj usluzi. Danas se nalazi među top tri brenda kave u više od 40 zemalja, a caffe barovi, restorani i razni drugi objekti u više od 70 zemalja poslužuju Julius Meinl proizvode. Esencija kulture bečkih kavana je vječna potraga za inspiracijom, a Julius Meinl kao ambasador te filozofije oživljava poeziju, motivirajući ljude diljem svijeta u njihovoj potrazi za kreativnošću. Svi smo mi pjesnici u srcu, koji svoju ljubav prema pisanoj riječi možemo izraziti upravo na Međunarodni dan poezije, čime ćemo istaknuti njezinu važnost u svakodnevnom životu i pokazati kako poezija može učiniti svijet ljepšim.