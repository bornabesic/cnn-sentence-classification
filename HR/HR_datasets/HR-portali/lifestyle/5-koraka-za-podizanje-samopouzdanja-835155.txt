OTKAD znaš za sebe imaš problema sa samopouzdanjem što se odražava na tvoje odnose, posao, ljubavni život i općenito kvalitetu tvog života?  Zanimljiva je činjenica da za svoje samopouzdanje odgovaraš samo i da ga zapravo možeš "nabildati" kad god poželiš.  Na putu do boljeg samopouzdanja, pomoći će ti ovih 5 koraka:  1. PRESTANI SE SHVAĆATI TAKO OZBILJNO  Ljudi koji imaju manjak samopouzdanja, stalno misle da svi gledaju u njih, da ih svi tračaju i da će svi primijetiti kad nešto ne odrade savršeno. Prava je istina da ljude nije toliko briga jer žive svoje živote. Nekad će tračati i kritizirati tebe, nekad nekog drugog, nekad ćeš ti tračati njih, no samo ti možeš odlučiti hoće li te to smetati.   2. ODLUČI ZAMJEĆIVATI SAMO DOBRE STVARI  Ne mislimo da trebaš odjednom početi nositi minice ako ne pristaju tvojoj građi ili se pridružiti bendu ako nemaš sluha. Trik za bolje samopouzdanje je da se istreniraš na to da pažnju posvećuješ svojim vrlinama. Super se slažeš sa životinjama, brižna si prema susjedima, imaš odlično oko za nakit, krasan rukopis i predivne, guste trepavice? To su stvari sve stvari zbog kojih možeš biti ponosna.  3. POKRENI SE  Logično je da ćeš se osjećati loše u svojoj koži ako samo ljenčariš i nikad ne radiš ništa za sebe. Napravi popis stvari koje realno možeš izvršiti (poput dovršavanja svog romana, izlaska u grad srijedom s curama...) i kreni ih križati. Osjećat ćeš se odlično!  4. POČNI VODITI BRIGU O SEBI  Dobar makeover svakome će podići samopouzdanje, ali samo ako je realan. Promijeni boju kose ili frizuru, počni vježbati, ljepše se šminkati, i voditi brigu o svojim noktima i stopalima, a stvari koje više ne nosiš - pokloni. Zgodan kompletić donjeg rublja ili nova haljina također će dobro doći. Da bi uvijek bila dotjerana ne moraš imati milijune na bankovnom računu, dovoljno je samo biti uporan i organiziran.   5. PRESTANI SE USPOREĐIVATI  Jedan od najvećih problema sa samopouzdanjem dolazi od stalnog uspoređivanja s drugima. Sada, kad si odrasla žena vrijeme je da shvatiš tko si i kako izgledaš te privatiš sve svoje vrline i mane i počneš uživati u njima.   Psst! Ženstveni crveni kompletić Lyra potražite u prodavaonicama branda Lisca ili u njihovom web dućanu!