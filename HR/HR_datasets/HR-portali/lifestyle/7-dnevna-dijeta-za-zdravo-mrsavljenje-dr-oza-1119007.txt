Najpopularniji svjetski tv-doktor, prof. dr. Mehmet C. Oz poznat je po svojim savjetima za zdrav život i čest je gost u Oprah Showu, a u svojoj knjizi ''Vi mršavite'' donosi sedmodnevni početni dijetni program u suradnji s kolegom prof. dr. Michaelom F. Roizenom.  Youtube je prepun raznih videosnimki u kojima mnogi tvrde da su svoje kilograme izgubili upravo zahvaljujući planu prehrane poznatog dr. Oza.  Evo što savjetuje... Što možete jesti Započnite dan s čašom tople vode i 1/2 limuna. Doručak: smoothie (složite svoj smoothie po želji ili kombinaciju jogurta, voća ili smrznutih bobica, banane, bademova mlijeka)  Proteini: jedite meso jedanput na dan (piletina, puretina ili riba) Ugljikohidrati: ako bez njih zaista ne možete, tada pripremite smeđu rižu (1/2 šalice dnevno) – ali pokušajte izbjeći ili zamijeniti povrćem Masti: koristite dobre masti, u umjerenim količinama (na primjer, maslinovo ulje) Mliječno: jedna šalica grčkog jogurta dnevno (inače su strogo zabranjeni bilo kakvi mliječni proizvodi) Povrće: bilo što s ovog popisa, neograničeno – artičoke, šparoge, brokula, prokulica, cvjetača, celer, krastavac, rotkva, patlidžan, poriluk, leća, grah, kupus, zelje, gljive, luk, mahune, paprika, repa, buča, blitva, rajčica, tikvica, sezonska zelena salata (cikorija, endivija, radič...) Grickalice: orašasti plodovi (npr. orasi) Između obroka popijte organski zeleni čaj. Što izbaciti iz prehrane: Ugljikohidrate (osim smeđe riže) Umjetne zaslađivače i šećer Alkohol Kofein Mliječne proizvode Ne jesti poslije osam navečer Tijekom dva tjedna provođenja ove prehrane svakako treba uzimati probiotik, multivitamine te se svaki drugi dan opuštati u kadi punoj vode u koju ste stavili 2 šalice soli i 1 šalicu sode bikarbone.  Detoksikacijska juha Sastojci: 3 litre vode 1 veliki luk, sjeckani 2 mrkve 1 šalica korjenastog povrća 2 stabljike celera 1/2 šalice kupusa svježi đumbir sol Stavite sve sastojke odjednom u lonac i kuhajte na laganoj vatri oko sat vremena. Začinite po želji, a povrće izvadite iz juhe i stavite u staklene posude koje možete držati u hladnjaku. Podgrijanu juhu pijte 3-4 puta dnevno. Popis za šoping Neka vaši odlasci u trgovinu budu kratki i isplanirani, savjetuje dr. Oz. Napravite popis svega što vam treba i toga se držite. Prije početka ovog plana mršavljenja kupite smeđu rižu, maslinovo ulje, balzamični ocat, zeleni čaj, sodu bikarbonu, a meso, povrće i ostale namirnice kupujte po potrebi (jednom tjedno, primjerice). Prema namirnicama koje su vam dostupne ili koje imate (ili planirate kupiti), planirajte i obroke koje ćete kuhati. Prilikom kupnje uvijek čitajte deklaracije proizvoda,  a na njima nikako ne smije biti, u prvih pet sastojaka :  Jednostavni šećeri i sirupi To uključuje smeđi šećer, dekstrozu, kukuruzni zaslađivač, fruktozu (kao u kukuruznom sirupu s visokim udjelom fruktoze), glukozu, kukuruzni sirup, med, invertni šećer, maltozu, laktozu, sladni sirup, melasu, sirovi šećer i saharozu.  Zasićene masne kiseline To uključuje mliječnu masnoću, maslac ili mast, te tropska ulja – palmino i kokosovo. Transmasne kiseline U njih se ubrajaju djelomično hidrogenizirane masnoće, mješavine hidrogeniziranih biljnih ulja, mnoge vrste margarina i mješavine ulja za kuhanje. (Ako morate, koristite sterolne namaze koji vam neće povisiti kolesterol.) Obogaćeno brašno i sva brašna koja nisu od 100 posto cjelovitih žitarica ili 100 posto cjelovite pšenice. To uključuje obogaćeno bijelo brašno, semolinu, durum pšenicu i sve vrste brašna koje ne potječu od cjelovite pšenice – njih ne biste trebali imati u svojoj kuhinji.  Šetajte ili vježbajte Šetajte svaki dan pola sata, a nakon šetnje svakako se istegnite oko 5 minuta. Za to vrijeme mišići vam trebaju biti gipki i savitljivi. Ovo će vam pomoći da ne mislite na hranu i utažite želju za njom. Otiđite u prodavaonicu sportske opreme – po kvalitetne tenisice za trčanje. Koristite ih samo za hodanje. Takve su tenisice lagane i imaju podebljan đon na peti (jer su napravljene za ljude koji malo snažnije dodiruju tlo). Ako možete, najbolje bi bilo da odete u specijaliziranu prodavaonicu opreme za trčanje, gdje vam osoblje može izmjeriti dužinu stopala, a uz to i analizirati vaš korak i odrediti na koji način hodate. (Napomena: U kupnju otiđite kasno poslijepodne, kad je veća vjerojatnost da će vam noge biti lagano otečene, tako da budete sigurni da će vam tenisice pristajati.) Zapišite Jedan od načina na koji možete reprogramirati sami sebe jest ako zapišete sve što pojedete.  Čak i one tri čokoladice koje ste upravo smazali. Za one koji više vole tehnologiju umjesto papira, na svoje pametne telefone, tablete ili prijenosna računala instalirajte programe koji vam omogućuju da skenirate bar-kodove namirnica koje konzumirate. Unesite konzumiranu količinu, a program će pratiti količinu kalorija – možete pogledati stranicu www.sharecare.com.) Više informacija o planu za preostale dane potraži u knjizi "Vi mršavite" u izdanju .V.B.Z.-a >>Mislite da se morate odreći pizze ako ste odlučili smršavjeti? U krivu ste, evo i zašto