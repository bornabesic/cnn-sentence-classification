Foto: Instagram  SLAVNI snagator i miljenik žena Jason Momoa jučer je napunio 37 godina.    Sexy Jason koji je u Hollywood stigao s Havaja, rođendan je proslavio u nedjelju u društvu prijatelja među kojima se našao i glumac Michael Fassbender.  Dečki su partijanje započeli u jednom popularnom londonskom klubu, uz nekoliko boca whiskeyja, a glumac kojeg je proslavila uloga Khala Drogoa u seriji "Game of Thrones" već je na samom početku skinuo majicu.    Nakon tulumarenja s dečkima, na "svoj datum" je proslavio uz suprugu Lisu Bonet i fanovima na Instagramu objavio kako ima sve što mu u životu treba.   "Životni ciljevi. Pronaći božicu koja pije Guinness. Napraviti djecu. Živjeti. ALOHA"  Uz ovu simpatičnu poruku priložio je fotografiju na kojoj mu 48-godišnja Lisa sjedi u krilu, dok nazdravljaju čašama punim pive.