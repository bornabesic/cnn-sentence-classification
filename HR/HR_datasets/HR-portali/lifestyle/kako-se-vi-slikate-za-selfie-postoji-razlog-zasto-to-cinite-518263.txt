Kad je u pitanju fotografiranje, svi imaju neku omiljenu pozu za koju vjeruju da ističe ono najbolje kod njih. Kod selfija to je još naglašenije jer se smatra da za svaki objavljeni selfie osoba napravi barem 7 fotografija od kojih odluči jednu objaviti. Rijetko tko će se odlučiti na fotografiranje desne strane lica, a postoji i razlog zašto većina ljudi preferira selfije na kojima je izložena lijeva strana lica. Istraživanje provedeno na La Trobe Sveučilištu u Melbourneu je zaključila da 40 posto ljudi preferiraju lijevu stranu lica. Razlog tome je uvaženo mišljenje da je lijeva strana lica emotivno izraženija od desne, što zagovara i dr. Annuka Lindell koja je istražila preko 2000 selfija na Instagramu, muških i ženskih članova.  Prvo istraživanje ikad provedeno na ovu temu, koje se provodi u Australiji, istražilo je 10 zadnjih objavljenih selfija svakog sudionika, od kojih su neki objavljeni unutar zadnjih 24 sata. - Preferiranje lijevog obraza ima i veze s poviješću umjetnosti. Istraživanja su pokazala da subjekti najpoznatijih likovnih i fotografskih portreta, kao DaVincieva Mona Lisa, u većini slučajeva imaju okrenutu lijevu stranu lica prema umjetniku. Zanimljivo je da unatoč neograničenim mogućnostima koje nam nudi fotografska tehnologija, mi i dalje naginjemo na lijevu stranu. - objašnjava dr. Lindell. Na čak 40 posto selfija je u prvom planu bio lijevi obraz, 30 posto je preferiralo desni obraz, a 20 posto je poziralo ravno gledajući u fotoaparat. Za više interesantnih statistika o selfijima pogledajte Infogram. 