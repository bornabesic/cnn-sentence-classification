Križanjem slatke domaće trešnje i kiselijih vrsta nastala je – višnja. Ovo iznimno zdravo voće potječe iz zapadnog dijela Azije. Prije otprilike 2500 godina počinje se uzgajati u Grčkoj i Turskoj, a zahvaljujući Rimljanima koji su dobro poznavali njezina svojstva, višnja se proširila po Europi. Raste kao grmoliko stablo i ima manju krošnju od trešnje, a za njezinu atraktivnu boju zaslužan je antocijanin – biljni pigment te vrlo snažan antioksidans koji je najviše koncentriran u koži voća. Antocijanini se također mogu pronaći u drugim vrstama voća poput: brusnice, borovnice, maline, kupine, jagode, grožđa, a u nešto manjem omjeru i u bananama. Višnja je bogat izvor minerala, pa tako sadrži: kalcij, željezo, magnezij, fosfor, cink i bakar. Može se pohvaliti i značajnijim količinama vitamina A, B6 i C te tiamina, riboflavina i niacina. Aktivnim sportašima i rekreativcima višnja će priuštiti brz oporavak od vježbanja te smanjiti štetu na mišićima koja nastaje uslijed izrabljivanja mišića do njihovog maksimuma. Budući da višnja sadrži serotonin – supstancu koja smiruje organizam, lak san je zajamčen. Kod kojih će vam zdravstvenih problema pomoći sok od višnje, pročitajte na portalu Kreni zdravo.