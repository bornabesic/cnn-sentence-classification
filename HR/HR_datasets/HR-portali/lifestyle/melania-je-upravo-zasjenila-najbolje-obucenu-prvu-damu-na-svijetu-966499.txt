Foto: Getty  ZNAČI li to da je sada Melania najbolje obučena Prva dama svijeta?  Otkad je njezin omraženi suprug Donald Trump prisegnuo za američkog predsjednika,o Melaniji Trump se ne prestaje pisati, posebno u modnom smislu.    Iako je prije izgledalo kao da se posvađala s ukusom, od inauguracije, lijepa Slovenka samo oduševljava modnim odabirima, koji su istovremeno elegantni, ali i buntovni, jer njezine krpice svakako prkose tradiciji.    No, prije nekoliko mjeseci, 47-godišnja bivša manekenka dobila je opasnu konkurenciju u obliku supruge argentinskog predsjednika Mauricija Macrija, čije je ime Juliana Awada. O njoj smo vam pisali još u ožujku, kada smo vam otkrili kako atraktivna brineta ima 41 godinu, no plijenila je pozornost medija i prije nego je postala Prva dama. Danas njezin stil na sva zvona hvali i slavni Vogue, a sa svojom majkom, Juliana vodi modni brend Awada.    Dvije dame tako su se susrele nedavno u Bijeloj kući, a sastanak njihovih muževa pao je u drugi plan, jer su svi gledali samo što su one obukle. Juliana je pritom blistala u peplum crvenoj haljini, na koju je iskombinirala špic štikle u istoj nijansi te ručnu torbicu, dok se Melania odlučila za military kompletić brenda Altuzarra.   Radi se o maslinastozelenom sakou te suknji do koljena, koje je iskombinirala na sexy špic štikle od zmijske kože, a brojni internetski korisnici složili su se kako je ovaj modni okršaj dobila upravo Melania.  Ostavljamo vam da sami prosudite tko je tu koga zasjenio.