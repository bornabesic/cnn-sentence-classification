Izgubiti kilograme velik je izazov, a samo kontinuiranim radom dolazimo do željenog rezultata. Svi se pitamo kamo odlazi mast kad gubimo kilograme? Dok neki smatraju da se masne naslage otapaju i pretvaraju u energiju, toplinu ili mišiće, znanstvenici su pronašli drukčiji odgovor. Australski znanstvenik Andrew Brown u britanskom časopisu British Medical Journal objavio je svoju računicu točnih vrijednosti koliko se masti pretvara u određene spojeve. – Točan je odgovor da se većina mase izdahne kao ugljikov dioksid te odlazi u vjetar – rekao je Ruben Meerman, fizičar koji je surađivao s Brownom na istraživanju. Da biste potrošili 10 kg masnih naslaga, trebate udahnuti 29 kg kisika, nakon čega nastaje 28 kg ugljikova dioksida i 11 kg vode. Prosječan muškarac trebao bi udahnuti i izdahnuti oko 33.000 puta, a prosječna žena više od 50.000 puta da bi unijeli potrebnu količinu kisika. Zato prijašnja mast tijelo napušta kroz izdisaje u kojima se ispušta ugljikov dioksid. Tvrde da od 10 kg masti, 8,4 kg napušta tijelo u obliku ugljikova dioksida. Ostalih 1,6 kg pretvara se u vodu, koja odlazi iz tijela kroz tjelesne tekućine – urin, znoj, suze, dah, fekalije i druge.  Ipak, to ne znači da uz redovitu tjelovježbu i dijetu trebate i brže disati. Kao najbolji način za gubitak težine spominje se onaj već znani – manji unos kalorija te povećanje tjelesne aktivnosti. >> Natjeravate se na vježbanje i to vam je prava muka? Ovo je TOP 5 stvari koje biste trebali znati