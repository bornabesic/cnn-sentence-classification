Multitalentirani Luka Nižetić u gastronomske je vode uplovio još prije pet godina otvorivši vlastiti restoran u Komiži. Pobjeda u celebrity kulinarskom showu Masterchef na gastronomskom mu je putu samo pomogla, a kako se snašao nakon toga, jesu li mu se promijenili pogledi na kulinarstvo i što želi poručiti mladim zaljubljenicima u kuhanje, pročitajte u kratkom razgovoru s glazbenikom. Još prije Masterchefa otvorio sam restoran 'Fabrika' u Komiži kojeg već držim petu godinu. Kako je moju sestru i mene naša mater inficirala kuhanjem još od mlađih dana to je rezultiralo afinitetom prema spravljanju i kemijanju u kužini. Prvo je krenulo za moju rodbinu i prijatelje da bi eto na kraju ušao i u gastronomske vode. Na meni je da osmislim jelovnik, a ostalo prepuštam profesionalcima. Uigrana smo ekipa i moram priznati da nakon početnih amaterskih grešaka u koracima spoznavši probleme i prednosti doveli smo restoran do najboljeg funkcioniranja. Kao i u životu čovjek iz dana u dan spoznaje neke nove stvari, uči na svojim greškama i teži boljemu, a iskustvo je itekako važno u ovom poslu jer ti daje prostora za eksperimentiranjem. Kuhanje je način izražavanja, ono što ponudiš na tanjuru je tvoj potpis i trudiš se da ga gosti prepoznaju i prihvate. Najviše na svojim putovanjima otkrivam širinu ponude u gastronomiji, različitosti i to je toliko uzbudljivo kao da otkrivaš neki novi kontinent.  Ne možete zamisliti što vam se sve može naći na tanjuru i koji su to sve okusi, žao mi je što mi ovaj život neće biti dovoljan da spoznam sve te gastronomske ljepote ovoga svijeta. Ja sam glazbenik i to je moja preokupacija i time se hranim. Gastronomija mi nikad neće biti profesionalan poziv, dok budem imao prostora, vremena i ljubavi se njome baviti dotle ću i držati restoran. Pobornik sam domaće kuhinje, ali s raznim fuzijama i nekim svojim čitanjima. Ne mogu, a niti ne želim pobjeći od svojih korijena, mediteranska kuhinja za mene je broj jedan, sadrži sve od zdravlja do ukusa, ali ubaciti neku neočekivanu notu s drugog kraja svijeta je zanimljivo. To je za mene gastronomija kada nema pravila, granica i kada je sve dozvoljeno dok je jestivo. Taj spoj se jedino događa u mojoj kužini dok kuham i usput pjevušim.   I jedno i drugo. Koliko mi nije strano otići u restoran trenutno najbolje kuharice na svijetu Ane Roš, toliko volim otići i na ćevape u kvartu ili na burek kod Trešnjevačkog placa. Hrana je hrana gdje god se servirala, samo da je ukusna. Ne radim granice inače u životu pa tako niti u gastronomiji, a i danas se recepti naših baka nude kao prave gastronomske poslastice dok ih je nekad jela sirotinja.   Volim kompleksnije stvari, kada mi triba više teća, začina, ali i dobar grill treba znati napraviti. No, kako u Zagrebu nemam prostora za grillanje, manje ga prakticiram. Kakve su tvoje omiljene uspomene koje uključuju grill? Ma uvijek je to neformalno druženje, ćakule, gitara, pjevanje do duboko u noć. Najviše grillam na moru, kada je ljeto, nekako je to primjerenije kada dođu topliji dani. Najbolji grill sam jeo kod prijatelja u njegovoj konobi u Dalmatinskoj Zagori. Domaće meso, povrće, salata, ambijent, sve je bilo kako treba. Mislim da će se tako nešto teško ponoviti.   Dobar BBQ umak, coleslaw salata, pečena paprika ili lijepo zapečeni krumpir s koricom.   Dobro odabran komad mesa! Zato je dobro imati nekog svog mesara. I dobar pac i na kraju, dobra vatra. Dobar ćevap ništa ne može zamijeniti.   Kod odabira povrća nema tu neke velike filozofije tikvice, paprike, gljive, a od umaka BBQ. Neka samo kuhaju, na greškama se uči. Uvijek treba paziti na vatru. Nikako, to je najbolji prilog, iliti začin uz dobar roštilj. Uz Luku Nižetića, delicije će na festivalu za vas pripremati i brojne druge domaće gastronomske zvijezde. Ulaz na festival bit će besplatan, a Zagreb Chill&Gril powered by Coca-Cola otvara se u petak, 28. travnja, u 17 sati (od subote do ponedjeljka traje od 12 do 23 sata). Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum i mnogi drugi...   Pratite nas na facebooku, Gastro.hr i portalu Chill&Grill. 