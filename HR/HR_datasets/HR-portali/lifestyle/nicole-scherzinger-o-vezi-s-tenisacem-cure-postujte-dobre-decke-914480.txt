Foto: WENN, Instagram  NAKON dugogodišnje, mukotrpne veze s vozačem Formule 1 Lewisom Hamiltonom, Nicole Scherzinger ponovno ljubi sportaša.   Zanosna 38-godišnja pjevačica već je godinu dana u vezi s 25-godišnjim tenisačem Grigorom Dimitrovom za kojeg se nada da bi mogao biti "onaj pravi".  U najnovijem broju časopisa Fabulous, Nicole je progovorila o novom i bivšem dečku te tipu muškarca koji ju trenutno privlači.   Je li veza ozbiljna?  Na pitanje je li veza sa tenisačem ozbiljna, odgovorila je: "Nadam se da je. Ja sam osoba koja snažno voli. Zajedno smo već neko vrijeme i pokušavam živjeti u trenutku i biti sretna."  Hmm...vidimo i zašto!  Svog mlađahnog dečka opisala je kao "dobricu".   "Dobro je za djevojke da budu s dobrim dečkima. Poštujte dobre dečke, oni mogu pobijediti! On je tako prokleto sladak! Odlično je kad oboje imate karijeru pa imate prostora da se posvetite sebi i svojim poslovima."  Planiraju li djecu?  "S vremenom, ali ne sada, definitivno želim obitelj. Samo bog zna kad će to biti. Ali znam da ću, kad postanem mama, odgajati djecu kako je mene odgajala moja majka. Rodila me s 18 godina i odgajala posve sama. Ona je najsnažnija i nejnesebičnija osoba koju poznajem. Ona je moj anđeo."   U kakvim je odnosima s bivšim dečkom?  "Mislim da...želimo jedno drugom najbolje. Da budem iskrena, to je u mojoj prošlosti i želim da prošlost ostane prošlost."