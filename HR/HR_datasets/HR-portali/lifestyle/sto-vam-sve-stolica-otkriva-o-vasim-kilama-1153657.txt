Mršavljenje nije uvijek jednostavno čak i kada imate iskrenu volju učiniti sve što treba. No, ponekad niti promjena prehrane niti vježbanje ne rezultiraju željenim izgledom.  Savjeta ima puno, a jedna od novijih ideja koje se spominju kao potencijalni detektor nemogućnosti skidanja kila je provjera sastava - stolice.  Koliko god bizarno zvučalo, tjelesne izlučevine mogu dati puno informacija i rastumačiti zašto ne mršavite.  >>'Stalno me bole noge od koljena do stopala i brzo se umaram...' Znanstveni časopis Genome Biology objavio je studiju londonskog sveučilišta King's College koja otkriva što nam to "broj 2" može otkriti o masi osobe ili još konkretnije - gdje su u tijelu smještene tjelesne masnoće.  Znanstvenici su analizirali bakterijski sastav 3600 uzoraka stolica od 1300 blizanaca. Zatim su izmjerili količine visceralnog masnog tkiva i količinu potkožnog masnog tkiva. Otkrili su da oni sudionici koji su imali bolju bakterijsku ravnotežu u organizmu imaju i manju šansu da budu pretili, a time i manju šansu za nakupljanje visceralnog masnog tkiva od kojeg svi strahuju.  No, nije posve jasno da li vrijedi zaključak koji se nameće sam po sebi - da poboljšanje u prehrani i zdraviji bakterijski okoliš u crijevima mogu smanjiti visceralno masno tkivo. No, raznovrsnija i zdravija prehrana zasigurno vam neće škoditi.  >>Izbjegavate wc na javnim mjestima i zadržavate stolicu? Otkriveno zašto je nezdravo >>7 stvari koje baš nikada ne smijete baciti u WC školjku 