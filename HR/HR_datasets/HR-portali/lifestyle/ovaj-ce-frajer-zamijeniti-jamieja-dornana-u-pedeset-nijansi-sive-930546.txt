Foto: Screenshot Youtube, Splash News, JLP, Giphy  JESU li glasine istinite?   Iako vas prvi nastavak erotske trilogije "Pedeset Nijansi Sive" možda nije oduševio, ako ste obožavateljica, složit ćete se s nama kako je irski pastuh Jamie Dornan bio odličan izbor za ulogu Christiana Greyja.  Prelijepog lica, sexy tijela i mračnog pogleda, Jamie je ono što smo htjele gledati, no nedavno su se pojavile glasine kako bi zgodno glumca trebao zamijeniti jedan drugi.  Radi se o Ianu Somerhalderu, zvijezdi serije "The Vampire Diaries", za kojeg je cijeli svijet bio uvjeren kako će on dobiti ulogu gospodina Greyja, prije nego se pojavio Jamie kao opcija.  Glasine je prokomentirao i sam Jamie, u showu slavnog Jimmyja Kimmela. Kada ga je voditelj pitao je li čuo takve glasine te jesu li istinite, Jamie je odgovorio u svom stilu. "Ne. Ne znam." "To bi bio jako težak posao, kada uzmete u obzir da su snimljena već dva filma. Bila bi to jako skupa pogreška, da se tako izrazim. No, želim mu svu sreću, bit će odličan", zaključio je Jamie, koji je inače poznat po tome što se iz njega doslovno moraju čupati riječi.  Naravno, šuška se o tome kako će Ian kolegu zamijeniti u trećem i posljednjem nastavku filma, koji nas očekuje na Valentinovo 2018. godine, dok nas drugi nastavak očekuje na Valentinovo 2017. godine. Zanima nas i vaše mišljenje: Ian ili Jamie?