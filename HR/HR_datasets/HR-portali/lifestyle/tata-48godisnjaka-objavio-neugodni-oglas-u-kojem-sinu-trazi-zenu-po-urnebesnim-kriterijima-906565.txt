Foto: Twitter, Giphy  ZAINTERESIRANE kandidatkinje su se javile te sada slijede intervjui.  48-godišnji Amerikanac Baron Brooks ostao je neugodno iznenađen, kada je u jednim novinama naišao na oglas o sebi, koji nije on napisao.  "Moje ime je Baron Brooks. Imam 48 godina i nikad se nisam ženio. Živim u Salt Lake Cityju i tražim suprugu, koja je spremna i voljna imati djecu što je prije moguće. Izgledam isto kao na fotografiji, samo sad imam sijedu kosu", stajalo je u 900 dolara vrijednom oglasu, koji je objavio - njegov otac.  Gospodina Arthura Brooksa jako je zabrinula činjenica koliko mu sin ima godina, a nema ženu ni djecu pa se bacio na traženje "one prave", a u oglasu je istaknuo kako ga je sin zamolio da to napravi.    Unatoč činjenici kako je 48-godišnjak oglas nazvao sramotnim, otkrio je kako neće zabraniti ocu da odradi intervjue s kandidatkinja, koje su se javile na oglas, jer je očito tolika kriza.  A one, prema opisu Arthura Brooksa, moraju biti nižeg rasta, imati između 34 i 38 godina te konzervativne političke svjetonazore. Kada odradi intervjue, Arthur je spreman dati izjavu za novinare, no dotad je odlučio o svemu mudro šutjeti.  Dotični je na ideju došao tijekom boravka u Coeur d'Alene Resortu, a to je mjesto na kojem uglavnom žive ljudi, koji njeguju upravo takve političke poglede. No, priča ima i tužniju stranu, a to je da je Arthur bolestan, a prije smrti želi dobiti unuka, koji bi nastavio obiteljsko prezime.  Iako je u početko negodovao, Baron je otkrio kako je šteta već učinjena pa sada itekako vrijedi probati te vidjeti što će se dogoditi.  Mi mu držimo fige, iako apsolutno razumijemo zašto je ljut.