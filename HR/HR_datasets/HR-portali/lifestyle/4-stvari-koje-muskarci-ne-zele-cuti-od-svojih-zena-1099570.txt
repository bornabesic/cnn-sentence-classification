Svatko od nas ima neki svoj loš dan kada se samo "istrese" na osobe u svojoj blizini. Najčešće nastradaju partneri.  Iako su to stvari izrečene u afektu i ne uzimaju se k srcu, neke izrečene "strelice" muškarce posebno pogađaju.  Evo što ne žele čuti od svojih partnerica... O. K., napravit ću sama Ako zamolite svog odabranika da nazove vodoinstalatera, ali odmah zatim dobacite i onu "neka pusti, mogu i sama" te usput sve popratite kolutanjem očiju, jako ćete povrijediti ego muškarca. On se želi osjećati korisno i pokušati popraviti ono što može sam. Nazvat će majstora kada vidi da mu oko popravka ipak treba nečija pomoć. Ako odmah odlučite reagirati na opisani način, pokazat ćete da omalovažavate njegove sposobnosti. Ako nigdje "ne gori", dajte mu vremena i pustite da riješi problem.  To si trebao znati Mi žene katkada reagiramo prema svojim partnerima na način kao da smo iste osobe. Ono što vi podrazumijevate, muškarcu ne pada na pamet. Izjave poput "to si trebao znati" nisu primjerene jer nitko, pa ni partneri, ne znaju pročitati nečije misli. A muškarci ne razmišljaju o 100 stvari istodobno kao i žene. Jedno je ako ste se nešto dogovorili i  odredili, ali ne očekujte da vaš muškarac "mora znati" što ste vi mislili ili podrazumijevali. Recite to jasno i glasno, a najvažnija je stvar da ne komplicirate! Je li ti ona žena zgodna? Ovo je prava bomba koju žene tako rado lansiraju svojim muškarcima. Neke (rijetke) će to upitati bez skrivenih namjera, no neke žene na ovaj način pokušat će doznati smatra li njezin muškarac i druge žene zgodnima, eventualno zgodnijima od nje i gleda li uopće druge žene. Ovisno o karakteru žene, neke će muškarcu prigovoriti za sve navedeno, a muškarac će se teško iz bilo kojeg scenarija izvući "bez posljedica". Naravno da mu je zgodna. Ako ste je vi primijetili, on ju je primijetio i prije vas. I ostali muškarci u vašoj okolini. Ali to ne znači da će ovog trenutka ostaviti vas, dići ruke od svega i odmah otrčati za njom i pozvati je na spoj. Znate to, zar ne?  Moramo razgovarati "Najava" razgovora jedna je od najgorih rečenica koju muškarac može čuti od svoje partnerice. Gotovo je sigurno uvjeren da se radi o tome da ćete ga prozivati zbog nečega što je napravio ili nije, a s obzirom na to da je to situacija u kojoj se osjeća ugroženo, muškarac će se u startu "zatvoriti" u sebe kako bi se zaštitio. To je sasvim suprotan efekt od onoga koji ste zapravo i željeli postići.  >>Zbog ova 4 razloga žena će ostaviti muškarca iako ga voli 