Splitska glumica Ana Gruica pobornica je zdravog načina života, ističući da to podrazumijeva neprestan rad na sebi izvana i iznutra, stjecanje novih znanja i usavršavanje. Osim diplome Akademije dramskih umjetnosti, uskoro će imati i diplomu Kineziološkog fakulteta u Splitu. Nedavnu trudnoću i rodiljni dopust iskoristila je, kaže, da položi sve ispite, pa je od titule diplomirane instruktorice fitnessa i rekreacije dijeli još samo obrana diplomskog rada u rujnu. Fantastično izgleda, a brzo se prošle jeseni vratila u formu nakon trudnoće. Nije ni čudo da smo je odabrali za lice s naslovnice magazina Moje zdravlje. Najviše nas je zanimalo koji je njezin “recept“ za lijepu figuru bez suvišnih kilograma i celulita? – Istina je da tijelo pamti, zapamtit će i najdeblju i najmišićaviju fazu. Trudnoća je velika fizička promjena koja može biti jako stresna. Ne osuđujem nikoga, ni žene koje žele brzo natrag u svoje stare traperice, ni one koje to ne žele. Ali bi svakako trebale željeti biti zdrave, upravo zbog svoje djece. Prekomjerna težina je bolest, baš kao i celulit koji upozorava da u tijelu tinja upalni proces, a veliku ulogu u tome ima i genetsko nasljeđe. Išla sam na mnoge anticelulitne tretmane (zbog posla mi je takva vrsta ulaganja nužna), ali naravno da su najvažniji pravilna prehrana, puno vode i tjelovježba – kaže za Moje zdravlje Ana Gruica. U novom broju magazina Moje zdravlje, koji izlazi u subotu 27. kolovoza, pročitajte cijeli intervju s Anom i saznajte kako održava tijelo u fantastičnoj formi. U novom broju pročitajte i kako se riješiti straha od starenja te što sve dobro donose godine. Saznajte i kako koristiti masline i maslinovo ulje u prehrani, ali i u njezi kože te kako možete pripremiti domaći kefir. Ne propustite i nagradnu igru u kojoj možete osvojiti jednu od vrijednih nagrada u JYSKU – dječju sobu ili radni stol i stolicu. Sve ovo i još mnogo više čeka vas u novom broju magazina Moje zdravlje za samo 7 kuna uz Večernji list. 