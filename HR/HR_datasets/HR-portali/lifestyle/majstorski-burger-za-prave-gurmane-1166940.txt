Jedan od razloga zašto mnogi od nas s nestrpljenjem čekaju proljeće i ljeto svakako je i – roštilj. Teško je reći koja je tajna vrhunskog roštilja, ali i roštiljanja; je li to stvar najkvalitetnijih namirnica, profesionalnog pribora ili pak najboljeg društva? Vjerojatno se odgovor krije u ovoj magičnoj kombinaciji koja garantira cjelodnevni užitak u hrani, svježem zraku, obitelji i prijateljima... SASTOJCI: 500 g mljevenog mesa  (govedina, biftek, pržolica...) krušne mrvice 1 manji luk svježi peršin sol svježe mljeveni papar malo maslaca PRIPREMA: Poželjno je da meso sameljete sami kod kuće ili ga isjeckate na jako sitne komadiće te začinite po ukusu. Na maslacu pirjajte sitno sjeckanu manju glavicu luka te dodajte mesu zajedno s masnoćom. U meso potom umiješajte mrvice i sitno sjeckani svježi peršin. Provjerite okus i po potrebi dodatno začinite. Oblikujte burgere i ostavite da odstoje pola sata na sobnoj temperaturi. Burgere pecite otprilike tri minute sa svake strane. Pritisnite da izađe višak masnoće i položite u pecivo koje ste prerezali i kratko držali na roštilju. (recept chefova Gorana Brnčića i Tomislava Nikšića) Burger poslužite uz svježu sezonsku salatu i umak po želji. Dobar tek!