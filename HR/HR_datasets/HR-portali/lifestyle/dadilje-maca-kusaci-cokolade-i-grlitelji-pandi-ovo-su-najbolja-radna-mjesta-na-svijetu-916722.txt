Foto: 123 rf, weheartit, Tumblr  AKO vam je dosadilo sjediti u dosadnom uredu pod neonskim svjetiljkama i brojiti godine do penzije, ovaj članak neće vas razveseliti.    Ovi poslovi ne donose materijalno bogatstvo, ali su toliko zabavni, nevjerojatni i maštoviti da o njima sanjaju mnogi.   Pogledajte što se sve našlo na listi 9 najboljih poslova ikad:  1. KUŠAČ ČOKOLADE  Brojne tvornice čokolade u svijetu zapošljavaju kušače koje dobro plaćaju! Figura im vjerojatno odlazi kvragu, ali uz takav posao, koga je briga?    2. OSOBA KOJA TESTIRA PLAŽE  Da, savršeno ste dobro pročitali! Jedan lifestyle časopis iz Švedske tražio je ljude koji će testirati plaže i dodatne ponude koje luksuznija mjesta nude (bar, masaže, ležaljke) kako bi čitateljima mogli iskreno prepričati svoje dojmove i predložiti najbolje plaže za njihov odmor.    3. DADILJA ZA MACE  Cat Cafe danas postoji u nekoliko zemalja u svijetu, a mace koje tamo "rade" (spavaju, prešetavaju se i povremeno maze s gostima) netko treba i čuvati.    4. "TAGER" ZA NETFLIX  Kako piše portal Stylist, Netflix plaća ljude koji kod kuće gledaju njihove filmove i serije i "tagiraju" žanr i tip serija i filmova kako bi vam Netflix mogao preporučiti što da pogledate slijedeće. Kad vidite poruku "možda bi vam se moglo svidjeti ovo...", znajte da vam je taj prijedlog poslala prava osoba.   5. ČUVARI OTOKA  Kad nije sezona, male otoke na kojima ljetuju bogataši netko treba čuvati i uređivati.   6. ČUVAR JEŽEVA  Ipswich, grad s najviše ježeva u Velikoj Britaniji plaća "policajce za ježeve" da paze na ova preslatka bića i brinu se za njih kako bi bili zbrinuti i sigurni. 7. GINTERN  Klub ILoveGin nedavno je objavio kako traži pripravnike koji će iskušavati gin i različite kokele koji se od njega rade kako bi doznali koja su pića najbolja. Nažalost, za sada primaju samo osobe koje žive u Velikoj Britaniji.   8. GRLITELJ PANDI  U Giant Panda Protection and Research Centru u Kini možete se prijaviti za dadilju pandi. Radi se svaki dan, a pande trebate hraniti, s njima se družiti i grliti ih kako bi se osjećali voljeno. Plaća nije nimalo loša - 22,388 funti godišnje!   9. BLOGER ZA PUTOVANJA  Putuješ, odsjedaš u najboljim hotelima, jedeš u finim restoranima i zatim pišeš o svojim iskustvima. Blogeri koji se bave ovim poslom kažu kako stalna putovanja nisu nimalo jednostavna, baš kao ni neprestano fotografiranje i slaganje tekstova, no moraju priznati da je taj posao bolji od onih koje imaju njihovi prijatelji.