Možete li zamisliti da imate pored sebe muškarca koji vas stalno hvali, ponosan je na vas i ne mora izmišljati izgovore da ostane vani s prijateljima jer zapravo zaista želi biti s vama? Neki bi rekli da je taj muškarac papučar. Neki bi rekli, to je pravi muškarac! Jeste li primijetili da u ovoj slici nešto kod vas ne štima? Nije to stvar toga da je vaš muškarac drukčije prirode ili "veći frajer". Ako radi ovo, taj muškarac jednostavno nije dobar izbor za vas... – Izolira vas od njegova društva i ne poziva vas na zajednička druženja, već radije na njih ide sam.  – Dogovara se s vama, ali i još na tri strane. Češće ste vi ta koja "izvisi" u dogovoru.  – U svakoj situaciji koristi priliku da sebe stavi u prvi plan i ističe kako je "njemu teško" i kako je ON taj koji trpi i postavlja sebe kao žrtvu.  – Bojite se započeti raspravu o nekom problemu jer znate da će to značiti svađu i viku i dreku. Ostavljate onda da ostane kako je, radi mira u kući. – Uvijek okrene krivnju na vas. – Ako je stalno zabrinut da ga varate i pokušava vas provjeravati, velika je vjerojatnost da je on taj koji vara.  – Provodi vrijeme s vama samo kada je to njemu zgodno. – Ne podupire vaše hobije niti odlaske u teretanu. Naravno, ovo vrijedi za oba spola.  >>Ovo su stvari koje su izbezumile muškarce kada su počeli živjeti sa ženama 