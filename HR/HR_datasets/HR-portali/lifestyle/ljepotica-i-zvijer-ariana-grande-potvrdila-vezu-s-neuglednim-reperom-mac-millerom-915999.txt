Foto: WENN, Giphy, Instagram, JLP  SLAVNA pjevačica sinoć je u New Yorku napokon potvrdila kako ima novog dečka.  Ariana Grande sinoć se na dodjeli VMA nagrada pojavila u društvu novog dečka, repera Malcolma McCormicka, poznatijeg pod umjetničkim imenom Mac Miller.    Iako se o njihovoj ljubavi šuška već neko vrijeme, par je sinoć napokon potvrdio glasine, a nije nedostajalo ni vrućih zagrljaja i poljubaca.    Inače, Malcolm je 25-godišnji američki reper iz Pittsburgha, koji je krajem 2011. godine objavio svoj prvi album "Blue Slide Park". Iako mu je tek 25, Malcolma s pravom zovu "zločestim dečkom", zbog nekadašnje ovisnosti o alkoholu, ali i drogi "Purple drank", čiji je glavni sastojak jaki sirup protiv kašlja, koji sadrži kodein i prometazin.    Reper je do travnja 2013. godine bio u dugogodišnjoj vezi s djevojkom, koju je upoznao još u srednjoj školi, a priznao je i kako brojne njegove pjesme govore o njihovoj ljubavi.  U ožujku ove godine, snimio je pjesmu "The Way" s 23-godišnjom Arianom, a prošloga tjedna, par je uhvaćen u kasne noćne sate na spoju, gdje je palo i nekoliko poljubaca.  No, sve do sinoć, Ariana nije željela priznati da ima novog dečka, koji osim nje, voli i ukrašavati svoje tijelo tetovažama pa ne čudi što paru često tepaju da su "ljepotica i zvijer".   Prethodno, Ariana je ljubila još jednog repera, Big Seana te plesača Rickyja Alvareza.