Foto: REX  SINOĆ je u Las Vegasu održana dodjela Billboard Music Awardsa.  A na rozom tepihu dodjele pojavile su se brojne poznate pjevačice i glumice, u šarolikim kreacijama, no jedan je model haljine ipak prevladavao.   Radi se o prozirnim haljinama, za koje su se odlučile Rita Ora, Olivia Munn, Kate Beckinsale, Lea Michele i Hailey Steinfeld, a one su uglavnom bile crne sa zanimljivim detaljima.  Po starom, dobrom običaju, Rita Ora uspjela je obući najgoru kreaciju u toj kategoriji, a kod nje se zapravo radilo u dugoj, prozirnoj suknji i bijeloj košulji, s naborima na ramenima. Koliko je suknja bila prozirna, svjedoči činjenica da smo svi imali priliku vidjeti njezinu stražnjicu.  Zbog pokazivanja donjeg rublja, ove haljine nisu toliko "zaživjele" među običnim smrtnicama, što nimalo ne čudi, jer za njih svakako treba hrabrosti, no kada su u pitanju slavne cure, zna se kako se privlači najviše pažnje.  Kako vam se sviđaju ovakve haljine?