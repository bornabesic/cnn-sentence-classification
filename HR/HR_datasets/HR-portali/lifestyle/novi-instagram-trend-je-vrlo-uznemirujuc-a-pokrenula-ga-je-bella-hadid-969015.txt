TREND je pokrenula fotkom s plaže. Prije nekoliko tjedana, manekenka Bella Hadid, odmarala se s društvom u Meksiku, a tom prilikom je svako malo s obožavateljima dijelila fotografije s plaže. No, jedna je posebno zaokupila pažnju javnosti, a radi se o onoj u crvenom bikiniju, na kojoj se crnokosoj manekenki vide rebra, a upravo je to novi Instagram trend o kojem je ovdje riječ. Naime, Bella je na njoj podignula ruke iznad glave, kako bi joj rebra bila što vidljivija.   Sada vam je i jasnije zašto smo ga nazvali zabrinjavajućim, a kult mršavosti uzima sve više maha. Sve je počelo s razmakom između nogu, s "hit pravilom" da vam se noge ne smiju dodirivati kada stojite, a sada su na red stigla rebra.   Tako se ovaj trend naziva "ispupčena rebra", što u prijevodu znači da očito više nije dovoljno biti vitak i zategnut.     No, osim Belle, ovom su trendu pokleknule i pjevačice Rita Ora i Nicole Scherzinger, ali i glumica Kate Hudson te manekenke Kendall Jenner i Gigi Hadid.