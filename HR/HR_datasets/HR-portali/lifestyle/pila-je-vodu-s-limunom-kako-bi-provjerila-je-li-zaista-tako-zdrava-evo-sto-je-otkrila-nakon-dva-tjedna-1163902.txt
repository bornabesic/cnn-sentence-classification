Voda s limunom posljednjih je godina postala pravi hit.  Ispijanje vode s limunom na prazan želudac svakodnevni je ritual i mnogih svjetski poznatih zvijezda, među njima je i Gwyneth Paltrow. Voda s limunom blagotvorno djeluje na naš organizam, a jedna je od jeftinijih varijanti koja pomaže pri očuvanju zdravlja. Regulirat će probavu, detoksicirati jetra, "brisati" starosne mrlje na koži, pomoći kod depresije i anksioznosti, ublažiti žgaravicu, pomoći u borbi protiv raka, ublažiti upale... Dina Gachman puna dva tjedna pila je po dvije čaše vode s limunom da provjeri hoće li se barem nešto promijeniti kad je njeno zdravlje u pitanju. Tijekom prvog tjedna nije zapazila neke promjene u svom organizmu, no već tijekom drugog tjedna promjene su se počele nazirati, napisala je za Prevention.  Koža joj je postala sjajnija, a neki problemi na koži koje je imala gotovo su nestali, navela je.  Osjetila je i promjene u metabolizmu, odnosno, bila je manje naduta nego inače. Limunska kiselina pomaže  želučanoj da probavi hranu koju smo konzumirali. Voda s limunom odličan je izvor kalija, već pola čaše vode s limunom sadrži oko 125 mg kalija u usporedbi s oko 211 mg u jednoj banani.  Osjetila je i da joj se raspoloženje popravilo, osjećala se poletnije i izgubila je oko pola kilograma, što ide u prilog i tvrdnjama da će redovito ispijanje vode s limunom pomoći u regulaciji težine, odnosno gubitku neželjenih kilograma. Ali za to bi trebala vodu s limunom piti mnogo duže od dva tjedna. Navela je kako ne može otkriti je li se dogodilo neko poboljšanje što se tiče unutarnjih organa jer nije radila liječničke pretrage prije ni nakon eksperimenta, ali otkrila je da je ovo iskustvo svakako na više razina djelovalo na njen organizam.    