Foto: Getty, Twitter, REX  RYAN Reynolds i njegova Blake, preksinoć su bili jedan od najljepših parova na crvenom tepihu.  Radi se, naravno, o dodjeli Zlatnih globusa, gdje se par pojavio u glamuroznim izdanjima: ona u raskošnoj toaleti ateljea Versace, a on u elegantnom crnom odijelu, u kojem je bio još zgodniji nego inače.   No, njihova ljepota ostala je u sjeni Ryanovom lošeg "lažnog tena", koji je ponosno pokazao na crvenom tepihu, a internetu nije dugo trebalo da počne zbijati šale na njegov račun.  "Ryan Reynolds je ja kada prvi put pokušam nanijeti lažni ten", "Tko je roštiljao Ryana Reynoldsa?", "Vrlo lijepo od Ryana da se htio uskladiti s narančastom kosom Emme Stone", "Koju razinu lažnog tena želite, 1, 2 ili 3? Ryan Reynolds, molim", samo su neki od urnebesnih komentara na Twitteru, na račun "narančastog" glumca.  I iako je bilo teško zanemariti njegovu neobičnu boju, i dalje je bio jedan od najzgodnijih frajera na dodjeli, ako ne i najzgodniji.