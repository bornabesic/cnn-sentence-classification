Radi se o vrlo jednostavnim trikovima. Sve što trebate napraviti, recimo, s peršinom, je staviti ga u čašu s vodom, kao što bi stavili cvijeće u vazu.  Svježe začinsko bilje mekane strukture, poput peršina ili estrogena, uvijek čuvajte u frižideru u čaši u koju ste stavili vode u visini dva i pol centimetra. Na taj način će trajati dulje, jer neće tako brzo uvenuti. Na isti način neki čuvaju i mladi luk - stave vode tek toliko da su ostaci korijena pod vodom. Drvenasto začinsko bilje poput ružmarina ili timijana čuvaju se na drugačiji način. Njih treba zamotati u navlažen list papirnatog kuhinskog ubrusa, staviti tako u vrećicu i zatvoriti. U slučaju da imate previše svježih začina i znate da će vam propasti, jednostavno ga stavite u duboko zamrzavanje, i to na sljedeći način. Usitnite ga, stavite u posudicu za pravljenje kockica leda i na to ulijte vodu. Kada vam određeni začin zatreba, izvadite kockicu, dvije i ubacite u lonac. Višak začina možete sačuvati i na način da ga isjeckate, stavite u staklenku i prelijete maslinovim ili nekim drugim uljem. Kasnije po potrebi stavljajte u jela. Najbolji način je čuvati salatu u hermetički zatvorenoj posudi. Trajat će dva puta dulje. Listovi se neće tako brzo smežurati i bit će fino hrskava, prenosi Daily Mail. 