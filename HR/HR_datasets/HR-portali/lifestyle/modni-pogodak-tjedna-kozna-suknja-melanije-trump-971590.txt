PRVA dama sa svojim je suprugom posjetila Saudijsku Arabiju.  S njima su na putu bili i Prva kćer Amerike, Ivanka Trump te njezin suprug Jared Kushner, a obje su dame napravile jedan veliki gaf, obzirom da pri ulasku u Saudijsku Arabiju nisu nosile hidžab, koji je obavezan dress code za žene.    I dok je Donald to prije dvije godine itekako zamjerio bivšoj Prvoj dami, Michelle Obami, ovoga puta nije reagirao pa je svoju mlađahnu suprugu samo pustio da nosi crni Stella McCartney kombinezon od 10 tisuća kuna, koji je u struku stisnula debelim zlatnim remenom.  No, prilikom ukrcaja u avion, Melania je veliku pozornost privukla odličnim izborom kožne suknje, koja baš nikada ne izlazi iz mode.    Radilo se o narančastoj Hervée Pierre suknji pencil kroja, koju je iskombinirala na Max Mara vestu te time još jednom oduševila modni svijet, što ne prestaje od inauguracije u siječnju, iako su mnogi sumnjali u nju.