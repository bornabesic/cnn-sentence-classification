Foto: Instagram  PREKRASNA manekenka i dalje se trudi, no ne ide joj baš.  Govorimo o 31-godišnjoj Irini Shayk, za koju se još od početka prosinca šuška da je trudna, nakon što je na reviji Victoria's Secreta u Parizu, čitavo vrijeme skrivala trbuščić odjećom.    No, od toga je prošlo gotovo 3 mjeseca, njezin trbuh raste, no ona i njezin zaručnik, glumac Bradley Cooper i dalje mudro šute o svemu.    No, za vrijeme nedavnog posjeta Disneylandu, gdje je otišla sa svojom sestrom i njezinom djecom, Irina je dokaz o trudnoći prvo pokušavala sakriti jaknom, a zatim i velikom plišanom igračkom Minnie, no na selfieju koji je objavila iz "najsretnijeg mjesta na svijetu", vidljivo je kako se Irina itekako "zaokružila" u licu.  Zapravo, manekenka izgleda prilično natečeno, no njezino ponašanje nimalo ne čudi, obzirom da je poznata po tome što privatni život skriva kao zmija noge. Isti takav je i njezin izabranik, holivudski glumac Bradley Cooper, s kojim je Ruskinja u vezi nešto više od godinu dana. No, neke tajne se ne mogu predugo skrivati... Prije njega, 5 je godina provela u vezi s nogometašem Cristianom Ronaldom, dok je Bradley ljubio njezinu manje poznatu kolegicu Suki Waterhouse.