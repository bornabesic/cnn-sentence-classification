Foto: Instagram  PRESTANITE si govoriti kako nešto ne možete. 1. Niste ih jasno odredili Ne možete nešto postići, ako ne znate što to "nešto" točno znači. Prema tome, prvi korak ka njihovom ostvarivanju, jest da jasno postavite svoje ciljeve. I ne brinite se ako će vam za to trebati nešto više vremena. Tako će vam ostati dovoljno istog za detaljno promišljanje. 2. Ne uklapate ih u svoj raspored Razmislite o sljedećem: bez posvećivanja dovoljno vremena nekom cilju, nema previše šanse da ga ostvarite. Tako baš nikada nećete napisati roman, ako ne ostavljate dovoljno vremena u danu za pisanje. Prema tome, pronađite to slobodno vrijeme, odnosno odredite svoj zlatni sat te se tada usredotočite isključivo na svoj cilj. 3. Vaši ciljevi nisu mjerljivi Npr. ako želite ovaj mjesec uštedjeti nešto novaca, morate postaviti jasan cilj o kojem se iznosu točno radi. Ako to ne učinite, nećete ni znati što zapravo želite postići pa to na kraju nećete ni učiniti. U svakom trenutku, morate znati koliko napredujete. 4. Radite previše projekata u isto vrijeme To je čest problem: imati toliko puno različitih stvari koje želite postići. Znamo da želite ostvariti baš sve, no nažalost to tako ne ide. Držite svoje oči na glavnoj nagradi te se riješite svega što bi vas moglo omesti na tom putu. 5. Dopuštate ostalima da vas ometaju Vaš partner nagovara vas na još jednu čašu vina, prijateljica na još jedan komadić torte, iako znaju da pokušavate jesti što zdravije. Ostanite jaki i zapamtite kako je sasvim u redu ponekad reći ne. 6. Sumnjate u sebe Strah od neuspjeha je užasan. No, iako zvuči kao klišej, uvijek je bolje riskirati pa potom reći da ste barem  pokušali nego da nikada ne probate nešto ostvariti. Ponavljajte si to baš svaki put kada se vašom glavom krenu motati ovakve crne misli. Ako ne probate, nećete ni uspjeti. Probate li ipak, šanse su 50:50 da ćete postići ono što želite.