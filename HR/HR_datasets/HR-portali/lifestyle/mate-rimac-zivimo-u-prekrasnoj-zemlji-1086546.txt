Hrvatska je posljednje vrijeme posebice hvaljena kao turistička meka, s prekrasnim pejzažima i povijesnim znamenitostima koje mame svake godine sve više turista iz cijelog svijeta.  Rijetko tko ostane ravnodušan na ljepote naše zemlje, a još je veće priznanje kada netko tko je proputovao mnogo lokacija diljem svijeta, kaže: "Hrvatska je prekrasna zemlja." Upravo to je na svom Facebook profilu napisao poduzetnik Mate Rimac koji nije krio oduševljenje zbog svog boravka u Splitu, gdje je bio gost na vjenčanju.  "Jedan prekrasan par vjenčao se u najstarijoj katedrali na svijetu (katedrala sv. Duje), izgrađenoj 318. godine u kompleksu Dioklecijanove palače koja oduzima dah, a koja se nalazi u srcu Splita, drugog najvećeg grada u Hrvatskoj. Jesam li spomenuo da živim u najljepšoj zemlji na svijetu? Mi Hrvati olako uzimamo to zdravo za gotovo. Imam sreću da putujem po svijetu i vidim mnogo drugih zemalja, ali ne postoji zemlja u kojoj bih radije živio", napisao je Mate Rimac i mladencima čestitao na vjenčanju.    >>Ovo je hrvatski St. Tropez! 9 mjesta u Hrvatskoj koje zaista morate vidjeti