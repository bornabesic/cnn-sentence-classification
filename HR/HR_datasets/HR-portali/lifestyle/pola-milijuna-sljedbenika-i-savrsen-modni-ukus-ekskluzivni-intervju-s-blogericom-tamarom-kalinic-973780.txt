Foto: Instagram   TAMARA ima samo 28 godina, a danas je jedna od najpoznatijih modnih blogerica na svijetu. Njezino ime je Tamara Kalinić, a atraktivna brineta vlasnica je modnog bloga "Glam & Glitter" te ju samo na Instagramu prati 483 tisuće ljudi, a ta brojka raste iz dana u dan. Tamara već godinama radi i živi u Londonu, no rođena je u Sarajevu, a djetinjstvo je provela u Novom Sadu te je po struci farmaceutkinja.   Iako nikada nije mislila kako će završiti u modnom svijetu, s prvim znakovima da bi od toga mogla i zarađivati, posvetila se modi i to se pokazao kao odličan potez. Ako ju još uvijek ne pratite na nekoj od najpopularnijih društvenih mreža, onda ste ju imali priliku upoznati još u siječnju 2017. godine u našoj rubrici, kada smo predstavili njezinu zavidnu kolekciju dizajnerskih torbi.   Sa simpatičnom Tamarom ovog smo puta ekskluzivno razgovarali o blogu, slobodnom vremenu, tajnama blogerskog svijeta i uspjeha te saznali doista puno toga.   Tko je zapravo Tamara Kalinić? Veliki sam sanjar, neko ko veruje da je uz rad i dobar stav sve moguće. Rado se smejem, družim, putujem. Nikada ne propustim pogledati revije Diora, Dolce Gabbane, Chloe, Chanel i Zimmermanna. Volim ženstvenost, verujem u kreativnost, družim se i sa ženama i sa muškarcima. Pijem mnogo kafa na dan, radim mnogo, ali obožavam svoj posao, tako da mi se čini kao da uopšte ne radim. Zaljubljena sam u dobre priče i literaturu. Umetnost u meni budi najbolje ideje. Uspeh me motiviše, a radim kako bih inspirisala druge i dokazala im da i najobičnija devojka sa Balkana može dogurati do prvih redova poznatih revija, naslovnih strana poznatih časopisa ili crvenog tepiha.   Koliko je teško doći do luksuznih brandova? Bavim se blogovanjem već šest godina i naravno ništa se nije desilo preko noći. Oduvek mi je kvalitet bio ispred kvantiteta te nikada nisam sarađivala s brendovima samo zbog novaca. U ovih 6 godina isključivo sam prihvatala saradnje brendova koje obožavam, kao što su Cartier, Dior, Dolce&Gabbana, Max Mara, Elie Saab te jedan dobar brend povlači drugi. Gradila sam reputaciju profesionalnošću i mislim da je to presudilo. Tip brenda koji će vam priči zavisi od sadržaja koji plasirate.    Od čega se točno sastoji posao blogera? Nema pravila. Moj posao se sastoji iz dokumentovanja odevnih kombinacija, putovanja, načina života. Delim savete na blogu, pokazujem nove odevne predmete, modne dodatke i obožavam torbe i cipele. Svako to radi na svoj način. Imam koleginice koje snimaju tutorijale, pišu recenzije knjiga ili recepte. Mislim da svako treba ovaj posao da radi na svoj način, tada to ima mnogo više individualnosti.   Kakva je zarada, može li se živjeti od toga? Ja sam posao farmaceuta napustila, jer mi je blog počeo donositi veća primanja i lepše prilike. Nikada se nisam pokajala.   Jesi li se susrela s ljubomorom u blogerskom svijetu i kako se nosiš s tim? Neko sam ko se zaista fokusira na pozitivne i lepe stvari u svom poslu. Obožavam blogerke, imam veliki krug prijateljica u ovom poslu, tako da ne mogu da izdvojim neke momente ljubomore. Nisam sigurna da li je ima, jer se na to ne obazirem.   Znamo da si napustila farmaceutski posao radi bloga: koliko si dugo vagala tu odluku te što bi poručila curama koje su na takvoj životnoj prekretnici? Uh, ovo je definitivno bila najteža, a najbolja odluka u mom životu. Trebalo mi je bar 6 meseci da se odlučim, a mislim da sam godinu dana potajno o tome razmišljala. Ipak jedan dan sam to sve samo presekla i odlučila da skočim i uhvatim svoj san. Svima bih poručila da prvo ostvare nekoliko pristojno plaćenih saradnji pre nego što se upute u nepoznato. Mislim da je nezavisnost jako bitna u blogingu te ako vam gori pod petama kako ćete platiti račune, ne preporučujem bloging. Ovo je neizvestan posao i konkurencija je ogromna. Opstaju samo oni koji konstantno napreduju i ne boje se rada.   Kako su bliski ljudi reagirali na odluku o pokretanju bloga? Nikome nisam rekla bar godinu dana. Mišljenja su bila podeljenja, sestra mi je bila oduševljena, roditelji i prijatelji sa fakulteta smatrali su to igrom, dok su prijatelji van faksa pomno pratili svaki post. Prezahvalna sam svim prijateljima i porodici na danasnjoj podršci, moji roditelji kao i prijatelji bili su među prvima koji su kupili Cosmopolitan, na čijoj sam naslovnoj strani.   Koliko dnevno vremena posvećuješ blogu i društvenim mrežama? Minimum 6, a maximum 18 sati. Sve zavisi od dana do dana. Privatnik sam, lice sam svoje kompanije i bitno mi je da sve bude besprekorno. Ne pamtim kad sam poslednji put imala slobodan dan.   Koliko imaš slobodnog vremena? Skoro nimalo, ali toliko uživam u svom poslu, da se osećam ao da ne radim. Putujem, sarađujem sa brendovima o kojima sam oduvek sanjala, družim se, upoznajem nove ljude, mesta. Imam mogućnosti da posetim događaje o kojima nisam ni sanjala, tako da to sve kompenzuje slobodno vreme. Šta vise, nisam neko ko želi i moće da se odmara, radije biram brz tempo života.   Koje je tvoje tajno oružje za uspjeh? Kvalitet. Nikada ne izbacujem sliku, blog post ili video koji sam "na brzinu" odradila. Kvalitet mi je jako bitan, stalno učim, trudim se da napredujem i nikada ne obećavam nešto što ne mogu ispuniti. Mislim da je to sve što je potrebno za profesionalnost i uspeh u ovoj industriji.   Koliko je vremena trebalo da blog postane popularan? To je jako teško reći, jer sam veoma subjektivna te ne znam u kom je trenutku postao popularan, a kao veliku perfekcionista i dalje sumnjam da je to to. Fokusiram se na sadržaj te na svoju publiku više nego na uspeh i popularnost.   Planovi za budućnost? Nikada nisam planirala da budem modni influenser, ali mi se samo dogodilo. Trudim se da ne planiram previše, već da živim dan po dan. Verujem da je ovo zaista posao mojih snova i nadam se da ću ga raditi što duže. Želim da svojim vernim čitaocima pružim maksimum, da ih inspirišem i motivišem da budu što bolji mogu. To je za sada jedini plan.   Ima li možda ljudi koji su ti zbog uspjeha i toga što si sad poznata okrenuli leđa? Ne, rekla bih da je više obratno. Ima jako puno ljudi koji mi se ranije nisu javljali, ali danas mi rašire ruke kada me sretnu ili forsiraju da se družimo. To mi je ranije jako smetalo, jer sam se osećala iskorišteno. Danas sam naučila kako da prepoznam te ljude i samo se nasmejem kada vidim ove osobine.   Kako te tretiraju britanski, hrvatski i i srpski mediji?  Nisam neko ko je skandalozan ili ko vodi ovaj posao da bi bio u trač rubrikama. Ne radim ovo zbog samopromocije, već zbog ljubavi prema stvaranju, prema modi i fotografiji. Imam sreću da radim sa jako talentovanim timom ljudi i mediji to prepoznaju. Do sada su me uvek tretirali na najlepši mogući način i na tome sam im jako zahvalna. Do sada iza sebe imam 3 naslovne strane sve tri na modnim časopisima i bezbroj editorijala. Na ovo sam jako ponosna.   Prate li i Hrvatice tvoj blog? Imam zaista dosta čitatelja iz Hrvatske i veoma sam srećna zbog toga. Mislim da Hrvatice imaju puno ukusa i stila, tako da mi to imponuje.   Što ti je najdraže: Youtube, Instagram ili blog? To je kao kada biste pitali majku koje dete joj je najdraže. Zaista svaku platformu volim na svoj način, blog je moja prva beba, Instagram je nekako najaktivniji, dok je YouTube veoma uzbudljiv.