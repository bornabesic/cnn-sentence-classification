Prosječna dužina opuštenog penisa je 9,16 centimetra, a opušteni, ali nategnuti spolni ud ima 13,24 centimetra, piše Daily Mail. Obujam prosječnog muškog alata u erekciji iznosi 11,6 centimetara, a u opuštenom stanju 9,3 centimetra, potvrdila je analiza 17 studija provedenih na 15.521 muškarcu.   I dok se vječito vode polemike oko savršene duljine muškog penisa te je li bitnija dužina ili tehnika, rijetko se razgovara o izgledu muških genitalija, smatra dr. David Shusterman, urološki kirurg iz New Yorka. On je sve penise podijelio u četiri različite kategorije, neovisno o njihovoj veličini ili funkcionalnosti, piše BuzzFeed.  Kod nekih penisa, a dr. Shusterman ističe kako se to u prosjeku odnosi na oko 20 posto muškaraca čije je genitalije vidio, glava penisa čini se veća i deblja nego ostatak uda. Iako je ovo slučaj kod znatno manjeg postotka muških pacijenata, njihovo je spolovilo specifično po tome što je glavić zapravo manji od samog tijela penisa, pa ud djeluje "šiljato". Neki muškarci - između 10 i 20 posto njih, imaju lagano zaobljen penis prema gore. - Postoji suspenzijski ligament koji pridržava penis uz zdjelicu, koji je kod nekih izraženiji te razlog zbog kojeg je ud usmjeren malo prema "sjeveru", a ta zakrivljenost u ovom slučaju iznosi od pet do deset stupnjeva - kaže Shusterman. Ovaj penis nalikuje onom zaobljenom, no zakrivljenost je znatno veća i uočljivija te iznosi od 30 do 60 posto. - U ovom slučaju najčešće se radi o Peyronijevoj bolesti. Ona je uzrokovana razvojem vlaknastog tkiva unutar penisa koja uzrokuje njegovu zakrivljenost i bolne erekcije - objašnjava dr. Shusterman.  Bolest može nastati kao rezultat ozljeda krvnih žila u udu, npr. tijekom seksa, sportske aktivnosti ili neke vrste nesreće. tada se pod kožom penisa može osjećati kvržica ili zadebljano tkivo, a najčešće se liječi medikamentima te operacijom koja smanjuje zakrivljenost i vraća funkciju. 