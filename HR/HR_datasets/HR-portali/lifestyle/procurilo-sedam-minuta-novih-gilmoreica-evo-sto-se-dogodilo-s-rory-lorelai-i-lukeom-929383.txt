Screenshot: YouTube  DO UŽIVANJA u četiri nove epizode "Gilmoreica" dijeli nas manje od mjesec dana, a ako ste nestrpljive da doznate što se dogodilo s curama iz Stars Hollowa, već sad možete dobiti odgovore na svoja pitanja.  Naime, na Entertainment Weekly Pop festivalu procurilo je sedam minuta serije.  Oprez, u nastavku se nalaze spoileri.  Iz tih se sedam minuta može doznati: 1. Rory je neko vrijeme živjela u Brooklynu, no vratila se u Stars Hollow, jer si nije mogla priuštiti da zadrži stan 2. Stars Hollow ima veliki pool party, a Rory i Lorelai vjerojatno se nisu okupale jer - djeca vrše nuždu u bazenu. 3. Grad je pun raznih celebrityja koji nisu baš toliko poznati, a Taylor nije sretan. 4. Luke i Lorelai, čini se, u braku su. Dokaz za to Emilyne su riječi: "Ako ti prvi umreš, a nisi sredio oporuku, sve će pasti na leđa moje kćeri". Premijera serijala od četiri epizode Gilmore Girls: A Year in the Life najavljena je za 25. studenog.