Foto: Instagram  PJEVAČICA i s 42 godine ima tijelo koje bi poželjele i neke njezine puno mlađe kolegice. Slavna pjevačica Fergie, danas je ponosna majka 3-godišnjeg sinčića, njezin suprug Josh Duhamel jedan je od najzgodnijih holivudskih frajera, a njezina karijera krenula je uzlaznom putanjom, nakon što je započela solo karijeru.   No, plavokosa pjevačica može se pohvaliti i prekrasnim tijelom, a nije tajna kako liniju održava što pravilnijom prehranom te redoviim vježbanjem. No, ona i suprug otkrili su još jednu tajnu, koju prakticiraju svako jutro već 7 godina, za koju se kunu kako im daje svu potrebnu energiju za dan pred njima, ali im pomaže i u održavanju linije.   Radi se o zelenom smoothieju, napravljenom od špinata, kelja, celera, jabuke, banane i kruške. Kako su samo otkrili za najnovije izdanje poznatog časopisa Health, ovaj napitak nazivaju "energijom u čaši".   Kada je u pitanju vježbanje, duo ne voli vježbati zajedno pa svatko radi svoje, no obožavaju zajedno planinariti. "Morate vidjeti moju suprugu kada se fokusira na neki cilj, kao npr. dovođenje u formu za neki važni događaj. Dajte joj nekoliko dana i to je to. Ne znam kako joj to uspijeva, ali uspijeva", otkrio je Josh.     Fergie, pravim imenom Stacy Ann Ferguson, oduvijek je bila poznata po utegnutom tijelu i redovitom vježbanju, a obzirom da tijelo pamti svaku tjelovježbu, ne čudi previše kako zgodna mama brzo postigne svaki cilj. A da je u zavidnoj formi, pokazala je i prije nekoliko mjeseci u sexy spotu za pjesmu "M.I.L.F. $", u kojem su se pojavile i njezine prijateljice Kim Kardashian, Ciara, Alessandra Ambrosio i Chrissy Teigen.