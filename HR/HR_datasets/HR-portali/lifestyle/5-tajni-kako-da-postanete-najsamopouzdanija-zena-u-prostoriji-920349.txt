Foto: Gucci  LAKŠE je nego što mislite.  1. Takve su žene pozitivne  Pozitivnost je temelj samopouzdanja. Prema tome, ima puno toga u onoj "vježbajte, dok ne postignete". Drugim riječima, sljedeći put kada vam nešto neće ići kako ste si zamislili, samo razvucite veliki osmijeh na lice te si recite kako je to samo privremeno te kako će već sutra sve biti bolje.  2. One se ne uspoređuju s drugima  Trava je zelenija u susjednom vrtu? Ne, samopouzdane žene žele što zeleniju travu u svom vrtu te rade na tome, ne obazirući se na vrtove svojih susjeda, ako nas razumijete. Naučite prihvatiti svoje nedostatke te cijeniti svoje dobre osobine.  3. Nije ih sram tražiti pomoć  Iako vam se možda čini kako samopouzdane žene imaju odgovore na baš sva pitanja, to nije istina. Moći pitati druge za mišljenje i pomoć, pokazuje da ste skromni i uvijek na putu samousavršavanja, a nipošto slabi.  4. One su spremne na sve  Pokušati nešto novo i drugačije može biti zastrašujuće, no svaki put kada to učinite, vi ste jedan korak bliže prema pribranosti i samopouzdanosti. Iskušajte svoje granice!  5. One vole davati komplimente drugima  Žene koje druge žene smatraju stalnom prijetnjom su one koje imaju najmanje samopouzdanja te su toga i svjesne, no neće to priznati. S druge strane, žena puna samopouzdanja nema problem s hvaljenjem drugih, jer tako se i ona bolja osjeća, a i zna da će se druga strana osjećati jednako.