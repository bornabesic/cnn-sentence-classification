Foto: Instagram, X17/Guliver  OVI klinci uspjeh mogu zahvaliti slavnim roditeljima, ali i sestrama.  Da u Hollywoodu neke stvari nisu poštene, to znamo odavno, a posebno to znaju oni koji žive u blještavilu i glamuru. I dok se neki obični smrtnici moraju itekako namučiti, kako bi došli do zvjezdanog statusa, pa čak i nešto zaradili za pristojni život, postoje i oni koji su se morali samo - roditi. To su djeca poznatih i slavnih glumaca, top modela, starleta, pjevača i slično, koji su danas velike zvijezde te grade svoje karijere glumaca, modela i pjevača, a da se nisu morali puno toga odricati, kako bi ostvarili holivudski san. Iako ih ima puno više, nego na našem današnjem popisu, mi smo se odlučili navesti one koji su trenutno najpopularniji, a u prilog tome idu brojni angažmani te milijuni sljedbenika na društvenim mrežama. Pa krenimo redom.Gigi, Bella i Anwar Hadid Bivša manekenka Yolanda Foster i imućni poduzetnik nekretninama Mohameda Hadida, svoju su djecu još od malih nogu "gurali" na TV ekrane, u reality showu "Real Housewives of Beverly Hills".   Mama Yolanda već je tada imala ideju o budućim karijerama svojih djevojčica, koja se ostvarila krajem prošle godine, kada joj je i druga kći postala Victoria's Secret anđelica.     Plavokosa i plavooka djevojka iz susjedstva te njena "mračnija" sestra, koja voli nositi crno, bile su predodređene za uspjeh, a Gigi i Bella Hadid današnjim su generacijama puno poznatije od svojih roditelja, iako svoju karijeru duguju upravo njima.    Sestre, osim modnim svijetom, vladaju i društvenim medijima, gdje ih zajedno prati gotovo 45 milijuna ljudi, a Gigi se čak okušala i u dizajnerskim vodama, na kolekciji nastaloj u suradnji s Tommyjem Hilfigerom.     A ako se još uvijek pitate tko je Anwar iz naslova, to je njihov najmlađi brat koji je, pogađate, također model u usponu. Iako mu je tek 17 godina, već je osvanuo na naslovnicama nekoliko modnih časopisa, postao zaštitno lice Hugo Boss Menswear linije i nosio reviju na posljednjem njujorškom Tjednu mode.     Kaia Gerber Kada ste kći jedne od originalnih supermodela iz devedesetih i još uz to izgledate identično kao svoja mama (ako ne čak i malo bolje), onda vam manekenska karijera ne gine. Svijetu je očito bila potrebna još jedna Cindy Crawford pa je tako njena kći Kaia Gerber još od svoje desete godine u modnoj industriji.     Sada joj je tek 15, a već je bila zaštitno lice dječje linije modne kuće Versace, Miu Miu naočala i Alexandra Wanga. Nosila je revije na njujorškom Tjednu mode i krasila naslovnice te stranice brojnih modnih magazina, uključujući i Vogue, a čak je i glumila u jednom filmu.   Očito su vam sva vrata otvorena kada izgledate kao Cindy Crawford, što je sada i potvrđeno.   Kendall i Kylie Jenner Obje su zvijezde obiteljskog reality showa i dizajnerice, dok je jedna još i manekenka, a druga vlasnica beauty carstva, iako im je tek 19 i 21 godina.   No, unatoč tinejdžerskoj dobi, mlađa Kyle već je imala nekoliko estetskih zahvata, a isto se sumnja i za Kendall, koju se također osuđuje zbog zavidne manekenske karijere, za koju mnogi tvrde kako ju ne bi ostvarila da nije dijete slavnih roditelja.     A bi li zaista sestre Jenner imale milijune obožavatelja da nisu odrasle na televiziji? Mislimo da ne. No, što je tu je, i danas su sestre Jenner jedne od najutjecajnijih osoba na društvenim mrežama te uzor mladim djevojkama diljem svijeta.   Lourdes Maria Ciccone Leon Ok, kad imate ovakvo ime, onda jednostavno morate biti poznati, zar ne? No, mama Madonna uložila je dodatni trud u izgradnju karijere svoje kćeri pa ju je još od malih nogu "vukla" sa sobom na velika društvena događanja i odijevala ju u isto kao sebe.   Stoga ni ne čudi kako je ova mini verzija svoje majke, najpoznatija među svojom braćom i sestrama, jer kao što se pokazalo i kod Cindy i Kaie, ljudi jednostavno vole kada djeca izgledaju isto kao i njihovi slavni roditelji.   A ako niste znali, 20-godišnja Lourdes je također glazbenica no, baš kao i Madonna, okušala se i u manekenskim vodama. Brooklyn Beckham  Najstariji sin nogometaša Davida Beckhama i njegove supruge, pjevačice i dizajnerice Victorije Beckham, danas ima 18 godina, 9,6 milijuna obožavatelja na Instagramu te karijeru modela u usponu, upravo zahvaljujući slavnom prezimenu. Brooklyn je ovisnik o teretani pa nije rijetkost da golišavim fotkama zabavlja javnost na svom profilu, a neko je vrijeme to radio i "malo jesam, malo nisam" vezom s holivudskom miljenicom Chloe Grace Moretz. Posljednjih dana, slavni tinejdžer bio je tema žutih stranica zbog svojih tetovaža, obzirom da je u samo tjedan dana napravio dvije, a već prvom, onom indijanskog poglavice, dignuo je živac internetskim korisnicima, koji smatraju da je njome uvrijedio Indijance. I njegova mlađa braća, Romeo i Cruz također su počeli plivati u modnim i glazbenim vodama pa se čini kako ćemo o ovim dečkima još čuti.   Sofia Richie  18-godišnja plavokosa manekenka kćer je poznatog pjevača Lionela Richieja te polusestra starlete Nicole Richie, koja je nekada bila glavna celebrity partijanerica, sa svojom najboljom prijateljicom Paris Hilton. O Sofiji se počelo pisati tek prošle godine, kada se počela smucati s Justin Bieberom, a nakon toga, njezina manekenska karijera krenula je uzlaznom putanjom, dok ju paparazzi prate na svakom koraku, a tu i tamo joj "slučajno" izleti bradavica iz košulje pa se o njoj ponovno piše.    Iris i Rafferty Law 16- godišnja Iris i 20-godišnji Rafferty, djeca su poznatog holivudskog zavodnika Judea Lawea, a duo je vrlo blizak, baš poput Gigi, Belle i Anwara Haddida. Rafferty je snimio nekoliko modnih kampanja, vrlo vjerojatno zahvaljujući činjenici da izgleda kao tata u mlađim danima, dok je Iris nedavno snimila beauty kampanju za Burberry. Lawovi još uvijek nemaju milijune sljedbenika kao ostala djeca s popisa, no nekako vjerujemo kako će se to još itekako promijeniti.   Hailey Baldwin  20-godišnja manekenka, danas je jedna od traženijih, a slavu može zahvaliti ocu, glumcu Stephenu Baldwinu, ali i vojsci poznatijih prijateljica, poput Kendall i Kylie Jenner te Gigi i Belle Hadid, koje su ju vinule u zvjezdanu orbitu. Neko vrijeme, i Hailey se zabavljala s Justinom Bieberom, koji očito ima fetiš na mlade, plavokose manekenke u usponu, a njihovi vrući poljupci s egzotičnog odmora, u nekoliko su sati preplavili svijet. Hailey danas samo na Instagramu ima 9,7 milijuna sljedbenika, a više od ičega voli biti u sexy, golišavim izdanjima.   Lily-Rose Deep  17- godišnja Lily-Rose, kćer je glumca Johnnyja Deppa i njegove najveće ljubavi, francuske glumice i pjevačice Vanesse Paradis, s kojom je proveo 14 godina. Zahvaljujućim poznatim roditeljima, Lily je danas manekenka, glumica u usponu, zaštitno lice parfema, ali i često na udaru kritika zbog anoreksičnog izgleda. Uz to, Lily je u vezi s problematičnim i 9 godina starjim manekenom Ashom Stymestom, koji navodno jako živcira njezinog tatu, jer se u samo 2 godine uspio oženiti, dobiti dijete te rastati s manekenkom Maille Doyle. No, čini se kako nju za to i nije previše briga.   Jaden i Willow Smith  Sin i kćer glumca i glazbenika Willa Smitha te njegove supruge Jade Pinkett, ako je vjerovati komentarima na internetu, od svih na popisu, najviše živciraju javnost. 18- godišnji Jaden tako ima titulu repera i glumca, a 16-godišnja Willow, pjevačice, glumice i plesačice. Jaden je neko vrijeme bio najviše poznat po navodnoj vezi s Kylie Jenner te druženju s tim popularnim klanom, no modni svijet je opsjednut ovim klincima pa su česti gosti raznih kampanja i naslovnica. Nadamo se da su itekako dobri prema slavnim roditeljima, koji su im i omogućili sve što sada imaju.