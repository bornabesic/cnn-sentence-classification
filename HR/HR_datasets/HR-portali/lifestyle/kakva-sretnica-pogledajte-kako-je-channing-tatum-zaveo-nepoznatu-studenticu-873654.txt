Foto: Screenshot Youtube  SNOVI se doista ostvaruju.  Zgodnog glumca Channinga Tatuma nedavno je ulovila kamera kako šapuće slatke riječi na uho, i to potpuno nepoznatoj ženi. No, u pitanju nije nikakav preljubnički skandal. Naime, zgodni Channing svratio je u poznati show Jimmyja Kimmela, s odlukom kako bi bilo divno uljepšati dan potpunom strancu, točnije jednoj djevojci, koju će nasumce odabrati na Hollywood Boulevardu. Kada je ona ubrzo nađena, Jimmy joj je objasnio kako ima iznenađenje za nju te kako bi trebala svratiti do studija, gdje ju ono očekuje.  Mlada studentica već je tada postala jako znatiželjna, a možete zamisliti uzbuđenje, kada je shvatila što, odnosno tko je iznenađenje. Channing ju je dočekao u studiju na ljubavnom kauču te ju odmah počeo zavoditi slatkišima i romantičnim riječima, a simpatični duo nas je itekako dobro nasmijao. Na kraju je glumac bacio i sexy pokret iz "Magic Mikea", a nakon svega viđenog, mi pakiramo kofere za Los Angeles.