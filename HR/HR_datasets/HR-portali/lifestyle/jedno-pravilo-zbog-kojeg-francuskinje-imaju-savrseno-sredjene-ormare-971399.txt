JESTE li već obavile proljetno čišćenje ormara?  S prelaskom iz hladnijeg u toplije godišnje doba, većina žena odlučuje se za potpunu premetačinu ormara te njegovo detaljno čišćenje.    Tada obično izbacuju stvari, za koje su uvjerene da ih više neće nositi, kako bi napravile mjesta za nove, koje su im potrebne za ljetne vremenske uvjete.  A upravo je to jedno važno pravilo, koje imaju chic Francuskinje, koje su poznate po tome što vole modu te su uvijek besprijekorno sređene. Naime, pravilo glasi: svaki put kad kupite neki novi odjevni predmet, izbacite jedan stari iz ormara.    Vjerujemo kako će vam biti teško rastati se s nekim komadima, no čim ste samo pomislili na to da ih više nećete nositi, vrlo je vjerojatno da ih doista više nikada nećete trebati.   Uz to, takve stvari uvijek možete pokloniti onima kojima one više trebaju ili razveseliti neku prijateljicu, sestru, mamu.   Na taj način riješile ste se problema nereda u ormaru, jer on neće biti prenatrpan stvarima koje ne nosite.