Većina nas u idućih nekoliko mjeseci planira skoknuti na koji glazbeni festival, a boho stil je kao stvoren za to. Boho svoju inspiraciju crpi iz jednog od najpoznatijih festivala, Woodstocka. Culottes, mango.com, 449,90 kn Upravo je taj festival jedan od kamena temeljaca ovog stila, na njemu su davne 1969. u New Yorku nastupile legende odjevene u fantastično šarene komade: Santana, Grateful Dead, Janis Joplin, The Who, Joe Cocker, Jimi Hendrix, Joan Baez... Svi oni danas su ikone ovog stila koji u novu sferu dižu današnji modni dizajneri kao što je Roberto Cavalli. Ovaj Talijan, godinama vjeran vrhunskim tkaninama, izabrao je upravo boho kao jedan od glavnih momenata za svoje kreacije. Torbica, zara.com, 199,90 kn Iako Cavalli obožava glamur, njegov je hipi ipak ostao vjeran lepršavosti, uostalom komadi su mu toliko ukrašeni da podsjećaju na neki art dizajn. Da sve bude zabavnije, predlaže ih skupa i predstavlja toliko obožavani modni koktel. U svemu tome posebno mjesto imaju svilene teksture, raskošni sateni, zlatni konci... da, ipak je u modernoj varijanti boho dobio notu luksuza. Tu je i taj vječno dobar traper koji nam se predstavlja u varijanti sa šarenim vezom. Osim toga, dizajn iz ovog stoljeća pojačan je tako dobrim vezenim motivima da se na denimu zna smjestiti čitav vrt, krilate ptice i ostala čudesa koja su ujedno simboli slobode i prirode. Gležnjače, mango.com, 249,90 kn Ove sezone u vrhu trendova je i kućni ogrtač u kimono varijanti. On ima sve - ležernost, uzorke koji zaustavljaju promet, udobnost, a može se nositi kao haljina ili jednostavno otvoren. Top, zara.com, 179,90 kn Ispod viri neka majica sređena tie-dye tehnikom: to je ona hipijevska fora s fluidnim, višebojnim šarama koje neodoljivo podsjećaju na dugu. Uostalom, nastala je baš u vrijeme gore spomenutog Woodstocka. S njom ne možete proći nezapaženo, a stilski će je primiriti neka klasična jakna, sako ili bijele tenisice. I rimljanke su dio ove priče - ove su ih sezone isfurale brojne trendseterice i slavne dame koje vole one što sežu do ispod koljena. Ako volite šarenilo, boho stil je pravi izbor za vas, posebno u proljeće i ljeto, a može se nositi i potpuno smirena verzija ovog trenda kao na slici gore. Uz pokoji chic detalj.