Iako drevna vještina, yoga tek u današnje vrijeme postiže svoju planetarnu popularnost, a njezina primjena nikada nije bila raširenija. Tako je sve više zastupljena i u svakodnevnim treninzima vrhunskih sportaša, ponajviše maratonaca i ultramaratonaca, upravo iz razloga što, osim fizičke spreme, takvi ekstremni sportovi zahtjevaju posebnu mentalnu i duhovnu stabilnost. Kako su yoga i trčanje kao korisni i preporučljivi kombinirani sportovi prepoznati i kod nas, 42.2 Running Store svakog četvrtka ujutro, od 8:00 do 9:00 sati, organizira besplatno vježbanje yoge. Instruktor Govind Puri, kineziolog i višestruki Ironman, yogom se bavi više od 30 godina, a u Frankopanskoj 2a predstavlja svoje viđenje yoge kao dopune sportskom treningu, kako bi sportski ciljevi bili ostvareni lakše, brže i sa što manje eventualnih povreda. Dobrodošli su svi zainteresirani polaznici, uz prethodnu potvrdu dolaska na 42.2 Running Store Facebook stranici. Novo okupljalište svih zaljubljenika u trčanje, 42.2 Running Store u samom centru Zagreba, pruža 360° pristup koji uključuje cjelokupnu uslugu; vrhunski educirani prodavači koji su i sami trkači prvo će na traci skenirati vaš korak, dati vam korisne savjete i pomoći u odabiru odgovarajuće opreme. >>Održana utrka Večernjeg lista: 'Počela sam trčati u mirovini, sad ne mogu bez trčanja'