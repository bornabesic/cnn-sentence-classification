Foto: Boris Mataković, Privatne fotografije  POČETKOM travnja, izabrana je nova Miss Zagreba.  Radi se o lijepoj Niki Poljak, koja je krunu preuzela od dotadašnje misice Antonele Ivanović, a tim Index Rougea porazgovarao je s 22-godišnjom ljepoticom, kako bi saznao nešto više o njoj. Što radi u slobodno vrijeme, da li se nadala pobjedi, koje su njezine dužnosti te koji su joj planovi za budućnost, simpatična Nika imala je baš sve odgovore. Možeš li nam se predstaviti u nekoliko rečenica? 23.11. sam napunila 22 godine redovna sam studentica Visoke poslovne škole zagreb završila sam prvi stupanj bacc.oec. marketinga i komunikacija, upisala sam dalje diplomski studij. Osim studija radim u marketinškoj firmi za istraživanje tržišta na terenu. Od malena sam svestrana i bavila sam se raznovrsnim sportovima, a od dražih su mi odbojka, tenis i skijanje. Također, imam desetogodišnje iskustvo u glumi u Zagrebačkom kazalištu mladih.  Što Miss Zagreba voli raditi u svoje slobodno vrijeme? Kada uhvatim slobodnog vremena, provodim ga sa svojom obitelji i prijateljima na dobrom ručku, u prirodi ili na odličnoj kazališnoj predstavi. Posebno mi je drago kada s prijateljicama odem na piće ili van, a kada je lijepo vrijeme volim otići u meni dragu Dalmaciju, na odmor za dušu i tijelo. Tko te prijavio na izbor? To je zanimljiva priča. Imala sam dogovoren casting i tamo sam upoznla današnju prijateljicu, koje me upoznala s izborom i savjetovala me da se prijavim, na tome joj veliko hvala, danas se smijemo i razmišljamo kako bi danas bilo da se nismo upoznale. Jesi li potajno priželjkivala pobjedu ili ti je bilo važnije sudjelovati pa što bude? Po prirodi sam veoma vesela, komunikativna, pravi borac tako da od sebe u svakoj situacji dajem 120 posto, očekujem najbolje i naravno pobjedu. Kako sam provela dane s kandidatkinjama i cijelom organizacijom, postalo mi je bitno da imam te drage ljude uz sebe i na to sam jako ponosna i bogatija za jedno predivno iskustvo. Na tome sam neopisivo zahvalna direkciji Miss Zagreba za Miss Hrvatske, što su mi omogućili ovaj predivan osjećaj. Koje su tvoje dužnosti idućih godinu dana? Moje dužnosti  kao finalistica izbora i Miss Zagreba sastavljene su od strane Direkcije Miss Hrvatske, jer kada pobjedimo na izboru počinjemo dobivati razne zadatke koji se boduju. Godinu dana sam ambasador dizajnerima, koji su sudjelovali na Miss Zagreba. Moram vam priznati da imam dosta obaveza i zadataka koje svakodnevno ispunjavam. To me veseli, jer sam kao i sve buduće djevojke promotor dekorativne i preparativne kozmetike, jer od svih snimanja mi je bitno kako tretiram svoje lice. Znate, ti mali pokloni me baš razvesele koje dobivam kao Miss Zagreba.   Izbor je pratio hvalevrijedan humanitarni projekt.... Tako je, ovom prilikom pozivam sve Vas da sudjelujete u našem lijepom humanitarnom projektu "Njegujmo život". Povodom 25. godine postojanja Direkcija Miss Hrvatske zajedno s Kutjevačkim podrumom osmislila je humanitarnu priču za udrugu "Debra- djeca leptiri", koji imaju vrlo rijetku i tešku bolest koju osim kožnih problema prati i niz komplikacija i nuspojava na ostalim organima. Bulozna epidermoliza zahtjeva multidisciplinirani pristup i sustavno praćenje oboljelih. Zato smo svi zajedno ovdje kako bi ih poduprijeli i pomogli im da ne izgube svoja krila. Kako si se pripremala za izbor? Pripreme su tekle lako i prije svega zabavno, uživala sam u brojnim fitinzima, pripremala sam se polako i temeljito naravno uz genijalno društvo i prije svega izvrsnu organizaciju.  Koja je tajna tvoje ljepote? Možeš li nam otkriti nekoliko beauty savjeta? Vodim se tezom "manje je više", što je zaista velika istina, danas su nas zasipali trendovi u kojima se mlade djevojke pretvaraju u starije nego li što zapravo jesu. Privatno se jako rijetko šminkam, smatram da uredne obrve i malo maskare daju taj prirodan look koji stoji svakoj ljepotici. Savjete koje rado podijelim su ti da nikada ne odete spavati s make up-om od istoga dana, ujutro i prije spavanja umiti se hladnijom vodom i cleanserom, koji vašoj koži odgovara. No, ipak prava ljepota dolazi iz unutra, a vanjska je samo upotpunjuje. Jesi li se susrela s ljubomorom u ovom svijetu? Kako se nosiš s njom? Nažalost, jesam, čim sam ukoračila u dob, gdje se od curice nazire djevojka. Ljubomore uvijek ima i uvijek će je biti od strane osoba koje su iskompleksirane, koje imaju manjak samopouzdanja, samopotovanja i nisu zadovoljne svojim postignućima u životu. S vremenom sam se naučila nositi s takvim situacijama, tako da nastojim raditi na sebi što više, jer nam znanje nitko ne može uzeti.  Prepoznaju li te ljudi po cesti i na društvenim mrežama? Nakon izbora pljušte li poslovne ponude? Nisam očekivala toliku zainteresiranost ljudi i medija, jer se nikada do sada nisam našla u takvoj situaciji, no moram vam priznati da je jako lijep osjećaj, još uvijek se prilagođavam na sve i veoma sam zahvalna Direkciji što je uz mene i savjetuje me za svaki poslovni i privatni korak.