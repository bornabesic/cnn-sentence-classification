Foto: Instagram  U OVOM modnom mjesecu, jedan je detalj primijećen na brojnim slavnim curama.  No, ovoga puta se ne radi o nekom odjevnom predmetu ili modnom dodatku, već maskama za mobitel, koje žele baš sve poznate žene, kao što su nekad htjele T-shirt s Guccijevim logom.  Radi se o personaliziranim maskama za iPhone, koje već nose Kendall Jenner, Hailey Baldwin, Cara Delevingne, Beyonce, Alexa Chung, Lily Donaldson, Jourdan Dunn, Taylor Hill i brojne druge celebrity cure. One su djelo nedavno pokrenutog branda Chaos, koji se specijalizirao za izradu luksuznih dodataka za naše pametne ljubimce, a spomenute maske dostupne su u čitavom spektru boja, kao i inicijali. Osim inicijala, u ponudi su i kožne maske s raznim sloganima, poput "Uh!" i "Bla!", što izgleda jako slatko, sve dok vam ne otkrijemo cijenu ovog novog trenda, koja se kreće od 172 do 223 eura. Maske s inicijalima konkretno koštaju 192 i 215 eura. No, obzirom da iza branda stoje stilistice Charlotte Stockdale i Katie Lyall, koje se već neko vrijeme kreću u modnim krugovima te su radile za slavne modne kuće kao što su Fendi i Victoria's Secret, nije ni čudo da ga je ovaj svijet tako brzo prihvatio. Svojim su poznanstvima uspjele doći i do manekenke Karlie Kloss, koja se uz još nekoliko poznatih lica, javlja u videu povodom lansiranja branda. Impresivno za maske za mobitel, zar ne?