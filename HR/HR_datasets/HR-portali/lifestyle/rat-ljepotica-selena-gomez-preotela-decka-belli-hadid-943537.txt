Foto: Getty, Instagram  NA zvjezdanom nebu potvrđen je novi par. Radi se o pjevačima The Weeknd-u i Seleni Gomez, koji su nedavno uhvaćeni tijekom romantičnog spoja u Santa Monici, na kojem su pali brojni zagrljaji i poljupci.   Fotografije novog para objavio je slavni TMZ, a nedugo nakon toga, maneneka Bella Hadid, koja je s pjevačem bila dvije godine u vezi, prestala je slijediti Selenu na društvenim mrežama, čime je stigla još jedna potvrda kako se tu nešto događa.   Podsjetimo, slavni Kanađanin i manekenka prekinuli su početkom studenog prošle godine, navodno zbog prenatrpanih rasporeda, no sreli su se početkom prosinca u Parizu, na reviji Victoria's Secreta. On je tada nastupao po drugi put na slavnoj pozornici, a Bella prvi put hodala istom.   Par je izmijenio i nekoliko nostalgičnih pogleda, a Bella je tada postala heroina pripadnica ženskog spola, kao primjer kako se treba izgledati kad naletiš na bivšeg. No, čini se kako je već tada pjevač imao nešto drugo, točnije nekog drugog u planu, a to je bila lijepa Selena, s kojom je 2015. godine i dijelio pozornicu slavnog VS showa.  Zanimljivo je i kako su Selena, Bella i Bellina sestra Gigi, dio mnogobrojne ženske ekipe Taylor Swift, no vjerujemo kako će se puno stvari promijeniti nakon ovih slika te kako ih više nikada nećemo vidjeti kako se druže.  Nitko od glavnih aktera još uvijek nije komentirao napise, no sudeći po njihovim osmjesima i poljupcima, nema se tu što puno za reći, jer je sve jasno.  Selena je prethodno bila u turbulentnoj vezi s još jednim pjevačem, Justinom Bieberom, a par je definitivno prekinuo 2014. godine.  Fotke novog para možete pogledati ovdje.