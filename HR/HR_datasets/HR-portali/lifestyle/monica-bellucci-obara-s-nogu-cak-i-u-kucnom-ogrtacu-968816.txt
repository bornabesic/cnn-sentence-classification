Foto: Rex TALIJANSKA filmska diva, poznata po ulogama velike zavodnice, i u 52. godini života očarava svojim izgledom i stasom.  A da je i dalje  jedna od najljepših žena na svijetu, Monica Bellucci još je jednom potvrdila na milanskoj premijeri svog novog filma Na mliječnom putu, srpskog redatelja Emira Kusturice, gdje se pojavila u kućnom ogrtaču i zasjenila sve prisutne.  Naravno, malo se šalimo, ali njena haljina na događaju zaista je podsjećala na "bademantil", iako se radi o skupocjenom komadu poznate dizajnerske kuće. Crnu svilenu haljinu do poda, posutu veliki žutim cvijećem potpisuje talijanski modni dvojac Dolce&Gabbana, čije komade ova ljepotica bira vrlo često.   A pratite li trendove, onda sigurno i znate kako su ogrtači, odnosno kimona posljednjih par sezona jako popularni i nose ih sve slavne trendseterice, uključujući i Rihannu, Beyonce, Ciaru te mnoge druge.