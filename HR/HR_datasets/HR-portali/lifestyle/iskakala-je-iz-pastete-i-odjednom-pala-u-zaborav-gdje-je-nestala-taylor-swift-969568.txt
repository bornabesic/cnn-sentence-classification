Foto: Getty, Instagram PROŠLE je godine bila na vrhuncu slave, a posljednjih se dana mnogi pitaju što se dogodilo s mladom pjevačicom? Sve je počelo davne 2009. godine, na dodjeli VMA nagrada, kada je dobila priznanje za spot godine, a reper Kanye West skočio na pozornicu, kako bi svim prisutnima objasnio kako je tu nagradu ipak više zaslužila Beyonce.  Tada je cijeli  svijet čuo za ime Taylor Swift. Iako je njena karijera započela još 2004. godine, ovaj skandalozni događaj označio je početak njenog osvajanja svjetske glazbene scene. Ispočetka nevina country djevojka s gitarom, Taylor je recept za slavu pronašla u plesnim hitovima koje je posvetila bivšim dečkima, redom poznatim glazbenicima i glumcima, poput Johna Mayera, Harryja Stylesa, Calvina Harrisa, Toma Hiddlestona...  Popularnost joj je od tada samo rasla, njene pjesme osvajale su vrhove glazbenih ljestvica, a na Instagramu su je obasipali milijunima lajkova. Glasine o sukobima s Kanyeom Westom i s Katy Perry punile su medijske stupce, a Taylor i njena ekipa "iskakali su iz paštete".     I odjednom, bez ikakve najave, Taylor je samo nestala se scene, baš kao što je to u proteklih godinu dana napravilo još nekoliko zvijezda, uključujući Kim Kardashian i Selenu Gomez. Čak je i njena aktivnost na društvenim mrežama znatno opala od siječnja, a o novom albumu nema ni govora. Na koncertu u Houstonu, koji je bio u veljači, rekla je kako je to vjerojatno i jedini koncert kojeg će održati u 2017. godini.    Srećom, pjevačica ipak nije potpuno pala u zaborav, jer su se i mnogi drugi zapitali gdje je nestala, pa se i našao netko s odgovorom na to pitanje. "Taylor vjerojatno neće ništa izdavati do kraja godine - Božić je idealno vrijeme za lansiranje novog albuma, jer se tada najbolje prodaju," rekao je kolega i prijatelj pjevačice, Ed Sheeran za BBC News.  Osim Edovih informacija, drugi izvor blizak pjevačici za ET Online rekao je kako je pjevačica odlučila provesti malo vremena s obitelji u Nashvilleu, gdje usput i radi na svom novom albumu.  Izgleda da se Taylor ipak nije potpuno povukla sa scene, već je samo uzela malu pauzu, a svi njeni obožavatelji očito se mogu veseliti njenom velikom povratku krajem godine.