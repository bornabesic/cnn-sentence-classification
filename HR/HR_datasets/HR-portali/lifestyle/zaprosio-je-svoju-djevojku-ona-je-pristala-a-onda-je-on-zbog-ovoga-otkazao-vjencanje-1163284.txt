Zaruke i ulazak u novi svijet priprema i planiranja vjenčanja, velik je korak u životu svakog budućeg vjenčanog para.  Film poput "Odbjegle nevjeste" i njemu slične tematike, nisu poželjne romantične komedije koje bi neki novopečeni zaručeni par želio gledati.  No što kada se zaista, izvan filmskog platna i redateljske palice, u stvarnom životu dogode baš takve scene? Ili još gore, kada vjenčanje otkaže onaj koji je i pokrenuo cijelu priču o vjenčanju – upravo zaručnik! Zašto je to napravio, otkrio je jedan muškarac koji se našao u takvoj situaciji – Dylan W za portal Women`s Health.  "Naša veza bila je sretna većinu vremena, bez nekih problema. I danas je volim, ali jednostavno ne bi to funkcioniralo onako kako bi trebalo. Ona je znala bolje od mene što želi u životu i htjela se udati i imati djecu prije nego što navrši 30. godina. Slušao sam njene želje i moja reakcija bila je izazvana nizom takvih razgovora. Osjećao sam se kao da me ucijenila riječima: 'Ili ćemo se vjenčati ili ćemo prekinuti i naći ću drugoga koji će željeti osnovati obitelj sa mnom.' Zaprosio sam je, pristala je i nakon tri mjeseca prekinuo sam zaruke. Baš prije nego što je kupila vjenčanicu koju je pronašla.  Rekla mi je da smo trebali razgovarati prije nego što sam joj stavio prsten na prst. Bila je u pravu. Dobio sam dosta kazne i od njenih roditelja. Iselio sam se iz stana u kojem smo zajedno živjeli i otada nismo puno razgovarali. Bilo je to prije godinu i pol, a ovo ljeto ona se udaje. Ne znam kako bih se osjećao oko toga, ali pada mi na pamet – bolje on nego ja", iskren je bio Dylan W. >>Vodoinstalater slomljena srca: Ostavila me zbog druge, a sada moram platiti i skupocjeno vjenčanje 