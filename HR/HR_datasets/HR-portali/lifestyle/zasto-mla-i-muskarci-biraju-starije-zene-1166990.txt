Zrelost i samopouzdanje koje starije dame unose u odnos, muškarcima stvara osjećaj ugode u vezi i s njih skida obavezu da u svim situacijama prednjače i preuzimaju inicijativu. Starije žene manje su zahtjevne prema mlađim muškarcima i osjećaju se manje sklone prilagoditi tradicionalnim spolnim ulogama i uzorima, tvrdi psihologinja Emma Keeble. Većina starijih žena realizirana je u poslovnom i financijskom smislu, što skida teret s partnera koji inače osjeća pritisak od očekivane brige za životne obaveze. Psihologinja Susan Quilliam pripisuje sve češće veze mlađih muškaraca i starijih žena plodnosti i seksualnosti. Kontracepcijske pilule omogućile su ženama da odgode začeće. Istraživanja su pokazala da starije žene manje prigovaraju svojim muškarcima od mlađih žena jer ih je iskustvo učinilo otvorenijima. Druga studija otkrila je da starije žene biraju mlađe partnere kako bi bile sigurne da će ih nadživjeti jer muškarci istih godina kao i one umiru često prije njih.  Studija pokazuje da su žene koje odabiru mlađe muškarce uglavnom obrazovanije, odgađaju vjenčanje te imaju liberalnije stavove o instituciji braka. 