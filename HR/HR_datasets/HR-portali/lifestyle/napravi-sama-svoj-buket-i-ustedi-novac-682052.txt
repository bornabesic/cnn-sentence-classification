OBOŽAVAŠ cvijeće, no želiš uštediti novac? Napravi sama svoj buket.  Bilo da radi o nečijem rođendanu, proslavi diplome, čak i vjenčanju i slično, uvijek možeš sama izraditi prekrasan buket cvijeća. Portal The Friskys zatražio je nekoliko korisnih savjeta od profesionalnih cvjećara kako da takav jedan napravimo, a da pritom ne potrošimo puno novaca. Evo što smo saznali.  1. Sezonsko cvijeće  Najbitnije je da izabereš boju koja se tebi najviše sviđa, ali bilo bi i vrlo poželjno ono cvijeće, čija je trenutna sezona, jer tako ćeš svakako proći jeftinije.  2. Kupi malo više toga    Neće svaki cvijet biti savršen, nešto nećeš niti moći iskoristiti. Stoga je uvijek bolje kupiti nešto veću količinu od one koju si planirala iskoristiti.  3. Voda i frižider  Cvijeće drži u vodi u frižideru te podalje od voća i povrća, jer oni ubrzavaju proces "starenja" kod biljaka.  4. Dodaci  To apsolutno ne mora biti klasičan buket. Možeš ga ukrasiti raznim dodacima, koji te neće puno stajati, a  učinit ćeš ga posebnim. Dosta toga možeš pronaći na običnoj tržnici.