Foto: Instagram  ONA je dokaz kako od snova ne treba baš nikada odustajati.  Pop kraljica Madonna danas je jedna od najpoznatijih i najbogatijih u zabavnoj industriji, no život ju u prošlosti baš i nije mazio.  To je još jednom otkrila, kada je na Instagramu podijelila fotografiju iz daleke prošlosti, s detaljnim opisom onoga što je tada stajalo iza nje. "Ovdje sam u istim godinama, kao i moja kćer sada. Živjela sam u napuštenoj sinagogi u Queensu. Plesačica bez novčića. S velikim snovima. Učila sam kako svirati gitaru te prihvaćala baš svaki posao, koji sam mogla naći. Živjela sam s 1 dolarom dnevno. Moleći se kako će me netko otkriti i vjerovati u mene. Dobri, stari dani", napisala je ispod slike. Njezina kćerka Lourdes Maria danas ima 20 godina, što znači da je slika nastala prije 38, jer Madonna ima 58. Pjevačica je i inače poznata po tome što održava bliske odnose sa svojim obožavateljima, s kojima dijeli privatni život do najsitnijih detalja na društvenim mrežama. U New York je došla sama s nekoliko dolara, bila je opljačkana i silovana, radila je sve i svašta, no nikada nije odustala od snova. "New York nije bio ono što sam očekivala, nije me dočekao raširenih ruku. Prve godine sam doživjela da je netko uperio pušku u mene. Silovana sam na krovu zgrade, kamo sam odvučena, dok mi je nož bio pritisnut na leđa. U stan mi je provaljeno tri puta", otkrila je, kao i zašto nikada nije to prijavila. " Već ste bili zlostavljani. Nije se isplatilo, preveliko bi to bilo poniženje".