Foto: Instagram  ZNAMO da zvuči suludo, no ipak je to Kanye...  Prije nekoliko dana, na slavnoj Met Gali pojavila se samo Kim Kardashian u čednoj, bijeloj haljini, no njezin suprug, reper Kanye West, nije joj bio pratnja, a sada je otkriveno i zašto.  Naime, kako prenosi britanski The Sun, Kanye nije želio ići na modni događaj godine, jer je još uvijek bijesan zbog realnih slika stražnjice svoje supruge, sa ženskog odmora u Meksiku, nakon kojih je bilo jasno koliko se dotična voli fotošopirati. Podsjetimo, slike koje su u trenu obišle svijet, pokazale su kako ni Kim nije pošteđena jednog od ženinih najgorih neprijatelja, a to je svakako celulit, a dotična je u kratkom roku izgubila čak 100 tisuća sljedbenika na Instagramu, koji su bili šokirani činjenicom da je toliko "lažna". Osim na Kim, egocentrični reper ljut je i na 37-godišnju Kourtney Kardashian, koja je također bila tamo. "Kanye je pomogao Kim da postane modna ikona i smatra da su slike iz Meksika učinile da Kim izgleda jeftino te su uništile njezin brend", otkrio je nepoznati izvor, očito blizak paru.  "Ljut je i na Kourtney, koja ju je poticala takvo naslikavanje. Njihovo ponašanje u Meksiku za njega je bilo uništavanje mjesta na kojem trenutno stoji njegova supruga u modnoj i šoubiz industriji." Inače, kako smo istaknuli, Met Gala jedan je od najvažnijih modnih događaja godine, a odbijanje poziva smatra se velikom uvredom, zbog koje sljedeće godine uglavnom ostajete bez pozivnice. No, Kanye je odbijanjem poziva potencijalno naljutio i veliku Annu Wintour, koja je dugo odbijala staviti Kim na naslovnicu modne Biblije Voguea, no nakon što je ona završila s reperom, ostvarila je i taj san.  A je li takvim ponašanjem naljutio i suprugu, za koju se smatra kako je pod potpunim njegovim utjecajem, tek nam ostaje vidjeti.