Foto: Instagram, Promo  PRELJUB počinje kao bezazlena avantura, ali se najčešće pretvara u noćnu moru s kojom se malo tko zna i može nositi.   Tijekom povijesti napisane su brojne knjige o preljubu, a veliki broj ih se danas smatra klasicima. Iako toga često nismo svjesni, afere su svuda oko nas pa tako i u raznim modernim romanima. Neki autori pišu o preljubu izravno, dok drugi afere koriste kao pozadinski dio priče koji, doduše, ima dalekosežne posljedice. Za vas smo izabrali neke od najzanimljivijih romana o ovoj intrigantnoj tabu temi.  1. Djevojka u vlaku – Paula Hawkins  Razvod, afere, ubojstva. Ovo je neobična priča o jednoj običnoj ženi. Rachel se zbog afere razvela od svog supruga i sad je slomljena žena. Svaki dan vlakom prolazi pored svoje bivše kuće i gleda svoj bivši ulaz. No nakon nekog vremena, na ulazu do, primijeti sretan par koji joj obuzme maštu. Ali kako to često biva, par skriva tajne, a jedna od njih je i prevara. Ovo je samo jedan aspekt ovog bestselera koji svakako morate pročitati.     2. Opasna šutnja – A.S.A. Harrison  Nestanak komunikacije, šutnja i udaljenost, neki su od najčešćih znakova prevare. Ovo je jezovit psihološki triler u kojem jedna očajna žena dolazi do zaključka da ubojstvo vlastitog supruga i nije tako loša ideja. Također, opisuje koliko je teško dugo biti u braku bez djece i poveznice koju ona pružaju. "On je nepopravljiv preljubnik, a ona ne može i ne želi pogledati istini u oči. On živi u dvostruki život, dok ona želi podmiriti račune. On želi sve za sebe, a ona pak ne želi izgubiti ništa… Ispripovijedan iz dvije perspektive, roman Opasna šutnja govori o braku koji se raspada, paru koji hrli u katastrofu, u kojem je svaki ustupak nemoguć, a obećanja nisu održiva."    3. Preljub – Paolo Coelho  Evo jednog romana iz čijeg naslova teško da biste mogli zaključiti o čemu se radi. Ali zato smo mi tu, s našim listama koje će vam rasvijetliti i najdublju tamu. Coelho je poznat po romanima koji preispituju ključne teme u čovjekovom životu. Ovdje je na meniju jedan, naizgled,  vrlo sretan brak dvoje uspješnih ljudi. Vrlo poznat scenarij iz kojeg najčešće proizlazi lom. Što se događa kada strast zatomljenu godinama ponovno probudi jedna mladenačka ljubav? Ne možete si ni zamisliti.