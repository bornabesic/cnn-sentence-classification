Foto: Instagram, Giphy  NIJEDNA žena ne želi obješene grudi.   I dok će mnogi reći kako je to dio prirodnog procesa starenja, pa je samim tim i lijepo, broj žena koje se protiv gravitacije bore odlaskom kod plastičnog kirurga osporava tu tvrdnju. No, ne trebate ići pod nož kako vam se grudi ne bi objesile. Veliku ulogu u svemu ima i prehrana, a kako bi vam grudi ostale "u formi" važno je unositi puno proteina, vitamina, minerala i kalcija te smanjiti ili, još bolje, potpuno izbaciti kavu i cigarete. ﻿ A čudesan efekt na vaše grudi imat će i redovita masaža i to sastojcima koje već imate u kuhinji. Maslinovo ulje Ovo "tekuće zlato" jedan je od najboljih beauty preparata iz kuhinje. Osim što povoljno djeluje na kožu, kosu, a i cjelokupno zdravlje, svakodnevnom masažom maslinovim uljem, grudi će dulje ostati zategnute i na mjestu. Bademovo ulje Ovo ulje gotovo da ima čaroban efekt na grudi, jer ih doslovno može podići. Svakodnevne masaža grudi bademovim uljem ubrzava cirkulaciju i jača protok krvi, što s vremenom izaziva "push-up efekt".  Žumanjak i krastavac  Krastavac je s razlogom nezaobilazni sastojak mnogih kozmetičkih proizvoda, jer je pun vode, pa savršeno hidratizira i osvježava kožu. S druge strane, žumanjak jajeta je hranjiv i ima učvršćujući učinak, što će pogodovati grudima. Pomiješajte ova dva sastojka u pastu i dobivenom smjesom izmasirajte grudi te ostavite da odstoji sat vremena. Ovaj tretman ne trebate raditi svakodnevno, dovoljno će biti tek jednom tjedno, a rezultati će brzo biti vidljivi.