NIJE ni važno vjerujete li u horoskop ili se često ne možete ni sjetiti svog znaka, svatko voli tu i tamo pogledati što kažu zvijezde.  A ovoga puta one su se "raspričale"o donjem rublju, odnosno o idealnom izboru za svaki znak, što može i uvelike olakšati vašu potragu u trgovinama. Pronađite svoj znak i otkrijte s kakvim ćete vešom uvijek igrati na sigurno.    OVAN Žene rođene u ovom energičnom znaku vole biti primijećene i ostaviti dojam gdje god se pojave, a crvena boja njihov je zaštitni znak. Baš zato, najviše vole i donje rublje u toj izazovnoj boji, a idealan izbor bit će seksi crveni bodi ili čipkasti kompletić. BIK Senzualni bikovi vole lijepe i delikatne stvari, poput čipke ili nježne svile. Idealno donje rublje za ovaj znak bit će načinjeno upravo od tih materijala i po mogućnosti u njihovoj omiljenoj ružičastoj boji.  BLIZANCI S obzirom na to da se blizanci najviše vole dobro zabavljati, udobno i efektno donje rublje bit će najbolji izbor za njih. Jarke boje također su dobrodošle. RAK Emotivni rakovi obožavaju svjetlucave stvarčice, pa će savršen izbor za njih biti , primjerice, srebrni grudnjak. No, žene u ovom znaku cijene i obično bijelo donje rublje, u kojem se uvijek osjećaju izrazito nježno i ženstveno.  LAV Lavice vole isticati svoje najbolje atribute i izgledati najbolje što mogu. Baš zato će obožavati donje rublje koje oblikuje tijelo, ali i trendi bralette grudnjake, koji se mogu nositi  i kao majica.  DJEVICA Djevice su uvijek nježne i elegantne, pa baš zato najčešće vole i takvo donje rublje. Babydoll spavaćica ili neki cvjetni kompletić, savršen je izbor za vas. VAGA Vage uvijek izgledaju odlično u plavom, pa bi tako i to trebao biti prvi kriterij u potrazi za idealnim donjim rubljem. Također obožavaju nježne materijale, kao i udobne komade, u kojima će se osjećati kao da su gole. ŠKORPION Strastvenim škorpionkama odlično stoji kombinirano donje rublje u dvije različite boje, a daleko najbolji izbor za njih je kombinacija tamno crvene i crne. U tome će uvijek oboriti s nogu.  STRIJELAC Osim lijepog izgleda, Strijelci uvijek više od svega cijene kvalitetu. Za rublje koje mogu nositi godinama nikad im neće biti problem izdvojiti malo više novca, a pogotovo ako je uz to i jako lijepo.  JARAC Žene rođene u ovom znaku najčešće njeguju profinjeni, ali i profesionalni izgled. Zato će izvrstan izbor za njih biti rublje, koje se ne nazire kroz odjeću i u kojem će se osjećati kao da ne nose ništa. VODENJAK Vodenjaci ponekad vole biti seksi, a ponekad su stidljivi i povučeni. No, bez obzira kako se osjećate, rublje u tirkiznoj nijansi za vas će uvijek biti siguran odabir.   RIBE Ribe su razigrane, jake i jako svestrane, pa tako i vole različito donje rublje, ovisno o raspoloženju. Jedan dan će izabrati neki slatki kompletić, sljedeći sportski grudnjak, a treći seksi čipkasti bodi i u svemu će se osjećati odlično.