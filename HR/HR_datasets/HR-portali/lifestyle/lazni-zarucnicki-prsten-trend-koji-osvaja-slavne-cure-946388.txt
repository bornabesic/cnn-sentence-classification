Foto: Getty, Instagram  U PRAVILNIKU o životu, ne postoji točka u kojoj stoji da prsten na prstenjaku mora nužno biti zaručnički.  No, tradicionalno, čim vidimo prsten na tom prstu, automatski pomislimo da su u pitanju sretne vijesti.   A u posljednje vrijeme, među slavnim osobama primijećen je trend nošenja "lažnog zaručničkog prstenja", a među glavnim protagonisticama tog trenda su manekenka Gigi Hadid i glumica Jennifer Lawrence, koje su odmah potaknule glasine kako su se zaručile. U slučaju Gigi Hadid, čak se dogodilo sasvim suprotno, jer se šuška kako je 21-godišnja manekenka odbila prosidbu svog dečka Zayna Malika, jer još nije spremna na tako važni korak. Naravno, ovdje se može, ali i ne mora raditi o dijamantnom prstenu, već i onom najjednostavnijem, no i to je sasvim dovoljno da krenu glasine.   No, unatoč tome, slavne face ih i dalje ih nose te bez ijedne izgovorene riječi privlače medijsku pažnju, koja im je itekako bitna.   Među njima su i Taylor Swift, Katie Holmes, Bella Hadid, Rita Ora, Kylie Jenner, Emma Stone, Heidi Klum, Katy Perry i Jennifer Lopez.