Zastupnik Tonino Picula pozdravio je odluku Europske komisije da prihvati delegirani akt kojim se hrvatskim vinarima iz Istre priznaje pravo da vino koje proizvode iz grožđa sorte teran, prodaju pod nazivom "Hrvatska Istra - teran", unatoč prosvjedima Slovenije.  „Sretan sam što smo uspjeli i što sam bio optimist s razlogom. Čestitam vrijednim i upornim proizvođačima terana. Podršku teranu kao autohtonom hrvatskom proizvodu čije je geografsko porijeklo neupitno, a proizvodnja rezultat višestoljetne tradicije, dao sam kao zastupnik u Europskom parlamentu još u kolovozu 2013. godine! Tada sam Europskoj komisiji ukazao na neopravdanost slovenskog osporavanja njegove izvornosti.“  Kada je Hrvatska ušla u Europsku uniju, hrvatski su se vinari osim s konkurencijom suočili i s velikim problemom zaštite izvornosti i regionalnog porijekla. Spor oko terana nastao je iako ga Slovenci proizvode od grožđa sorte refošk, dok ga u Istri prave od grožđa sorte teran. „Hrvatska je poznata po svojim vinima, a teran je bez svake sumnje najrasprostranjenija istarska crna sorta, ali to nije dovoljno za zaštitu njegove izvornosti“, ističe Picula. „Iako je ovo bila situacija u kojoj je teran bilo lako enološki braniti, pogledajte koliko je proces potrajao. Politički pritisak bio je ključan da Hrvatska dobije zasluženo priznanje.“ >>VIDEO Slovenci: Hrvatska je izmislila teran 2010. Jakovčić: U Istri ga proizvodimo 200-300 godina!