Foto: Instagram,    ŠIROKE  nogavice posljednjih su par sezona opet pronašle svoje mjesto pod suncem, točnije na trapericama i hlačama.  Modele iz šezdesetih i sedamdesetih modni je svijet objeručke prigrlio i prilagodio ih modernom vremenu, a novim hlačama "na zvono" zaista je teško odoljeti.   Modni moto nogavica za 2017. je : što šire (i neobičnije) to bolje, modernije i ženstvenije, a dodatnu čar im daju detalji u obliku volana, asimetričnog ruba, hippie veza, resica...   Lepršava silueta hlača "na zvono" savršena je za razigrane proljetne kombinacije, a prolaze baš u svim prilikama - od ležernih do svečanih.  Nogavice su se znatno proširile i na trapericama, koje su, nakon njihove duge vladavine, napokon u drugi plan bacile skinny modele.   Poznate trendseterice i modne blogerice već nekoliko sezona šeću u hlačama širokih nogavica, a odobravaju ih i dizajneri.   A ako ste ih do sad uspješno izbjegavali, ove sezone i vi ćete poželjeti jedan zvonoliki par hlača, jer modeli u trgovinama su zaista neodoljivi: Zara, 299,90 kn Stradivarius, 199,90 kn Bershka, 129,90 kn topshop.com, 220 kn Zara, 299,90 kn