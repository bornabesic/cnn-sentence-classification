Foto: X17/Guliver, Instagram  POTPUNO je jasno zašto.  Iako svako malo poznate dame isfuraju neki novi trend koji se onda proširi među ženama diljem svijeta, ovaj je upao u oko i muškarcima te ih oduševio.  No, nismo sigurni hoće li isti učinak imati i na druge žene, jer radi se o tzv. "golim hlačama" u kojima smo do sada vidjeli Bellu Hadid, Kendall i Kylie Jenner, Kim Kardashian, ali i brojne blogerice. Zapravo se radi o jako uskim hlačama koje više podsjećaju na tajice, a upravo zbog toga ih slavne cure nose bez donjeg rublja, kako im se ono ne bi ocrtavalo. Bilo da ih kombiniraju sa sandalama, tenisicama ili cipelama na petu, donje rublje ovdje nikako nije poželjno, a stilisti ističu kako takve modele nose samo one dame koje imaju veliku želju privući pozornost, odnosno koje vole stavljati svoje atribute u prvi plan.   Poznate osobe vole ovaj trend zbog elementa šoka koji on donosi. On stvara iluziju da one ne nose ništa na sebi, a to ne može ostati neprimijećeno.