Foto: Seafolly  ZNATE li kako biti sretni?  Svatko ima svoju definiciju sreće, no svi griješimo u manje više istim stvarima, kada je ista u pitanju.  1. Previše se opterećujete Jedno je težiti tome da budete sretni, a sasvim nešto drugo kada se time počinjete opterećivati, jer upravo to može biti razlog zašto ste nezadovoljni.  2. Sve zadržavate u sebi Svatko od nas želi biti jak u svakoj životnoj situaciji, no to je jednostavno nemoguće. Plakanje je emocionalni odgovor tijela na vanjske podražaje, dobre ili loše, a ponekad treba upravo to da se može krenuti dalje. I ne, to ne rade slabići. 3. Previše dijelite s drugima S druge strane, nije dobro ni biti previše otvoren, što je dokazalo i istraživanje Sveučilišta u Kansasu. Naime, ono je zaključilo kako dijeljenje previše informacija na društvenim mrežama, potiče svađe u romantičnim odnosima. 4. Mobitel ne ispuštate iz ruku Povezanost s ljudima je odlična stvar, ako ne pretjerujete. No, to rijetko tko danas ne radi, a upravo nas previše vremena provedenog "online" čini sve manje sretnima. Posebno pregledavanje tuđih profila i samo "najboljih" vijesti i trenutaka, zbog čega se osjećamo kao da su svi drugi sretni, osim nas, iako je istina često bitno drugačija. 5. Pokušavate imati baš sve Istraživanje iz 2011. godine otkrilo je kako za žene, koje žele biti savršene i na poslu i kod kuće, postoji puno veći rizik od depresije, zbog pritiska koji stavljaju na sebe. One koje puno realnije gledaju na život, mnogo su sretnije. "Ne možete imati sve u životu, ali možete imati stvari koje su vam najbitnije", piše Huffington Post. 6. Ne razmišljate o prošlosti Življenje u prošlosti nije ključ za sreću, ali nije ni njezino ignoriranje. Razmišljanje o prošlosti pomaže ljudima da ta iskustva prenesu na sadašnjost. Također, nostalgija općenito ljude čini sretnijima." 7. Ne krećete se dovoljno Nije tajna da je što zdraviji način života važan element za sreću, no to često zaboravljamo. I kratka šetnja može pozitivno utjecati na vaše raspoloženje. 8. Strah od novoga Čak i ako vam je trenutno dobro, sjetite se da uvijek može bolje.