Foto: Zvonimir Ferina  IVICA Skoko, omiljeni dizajner brojnih Hrvatica, čije su kreacije nezaobilazne na crvenom tepihu, predstavlja limitiranu kolekciju torbica, koja će osvojiti sve ljubiteljice njegovog dizajna, a i one kojima je život bez „it“ torbice nezamisliv.  Najdraži modni dodatak svake žene koju potpisuje naš poznati dizajner prvo je isprobala poznata modna blogerica Sonja Kovač i tako najavila najveći proljetni hit za sve modne trendseterice.  Priručna mini torbica, izrađena je od brušene kože, materijala koji je apsolutni hit već sezonama, a dolazi u nekoliko kombinacija boja. Savršena za putovanja i za držanje neophodnih sitnica, lako se kombinira uz ostale ključne odjevne predmete.  Slatka torbica limitiranog izdanja s potpisom Ivice Skoko može se nositi na dvije strane, a ima i privjesak od ukrasnih resica u raznim bojama što ju čini upečatljivom i idealnom za nadolazeće toplije ljetne dane.   Sonja Kovač svoj najdraži modni dodatak kombinirala je na nekoliko načina i najbolje pokazala kako biti chic i u šetnji gradom i u noćnom provodu te kako se najbolja prijateljica svake žene lako uklapa u svačiji stil. Torbica će biti dostupna od 25. svibnja do 11. lipnja, a više informacija poražite ovdje.