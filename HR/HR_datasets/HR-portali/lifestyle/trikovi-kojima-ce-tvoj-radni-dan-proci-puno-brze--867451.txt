Foto: Harper's Bazaar  KOLIKO puta si danas čeznutljivo pogledala kroz prozor i poželjela napustiti svoje radno mjesto, kako bi udahnula malo svježeg zraka?  Znamo da se radi o nekoliko puta i razumijemo te 100 posto. Vrlo često, osjećamo kao da vrijeme prolazi puno sporije, iako to realno nije moguće, no osjećaj ne želi napustiti naše tijelo. Mi ti donosimo nekoliko ideja kako da malo zezneš isto to vrijeme te stvoriš dojam da ono ipak ide nešto brže. 1. Posebna ladica Ništa neće podignuti tvoje raspoloženje kao komad omiljenog slatkiša, koji će neprestano biti u tvojoj posebnoj ladici za stolom ili bilo gdje drugdje, gdje u trenu možeš posegnuti za njim, kada je to potrebno. 2. 5 minuta razgovora Sigurno imaš nekoliko kolega s kojima možeš popričati na barem 5 minuta i uliti malo zabave u svoj radni dan. Još ako imate vremena za kavu, ručak ili šetnju, to je odličan način za smanjiti stres, ali i dodatno se povezati, što nikada nije loša stvar. Naravno, izbjegavajte poslovne teme. 3. Prošeći Nemoj biti baš cijeli dan za kompjuterom, bez da napraviš nekoliko kratkih stanki da protegneš noge ili da prošećeš po svježem zraku, što je još bolja opcija. Hodanje povećava tvoju energiju te potiče kreativnost. Možda može pasti i neka šetnja u dobrom društvu, što će još bolje utjecati na tvoje raspoloženje. 4. Saznaj kako rade drugi Ako imaš malo slobodnog vremena, pronjuškaj što radi tvoja konkurencija. Stručnjaci ističu kako te to može potaknuti da radiš još bolje i vrjednije, no tako ti mogu pasti na pamet i razne ideje. Nikad ne znaš gdje te one sve mogu odvesti. 5. Glazba Nemoj zaboraviti ponijeti slušalice na svoje radno mjesto. Malo omiljene glazbe tijekom napornog radnog dana, izmamit će ti osmijeh na lice i omogućiti ti mentalnu stanku, koja ti je potrebna i kojoj je namjera da se usredotočiš na to kako te određena pjesma tjera da se osjećaš.  6. Nagrada za kraj dana Za svaki dan u tjednu, postavi si nešto, čime ćeš se nagraditi za svoj rad i trud i čemu ćeš se veseliti cijeli dan. Pritom mislimo na sitnice, koje te čine sretnom, bilo da se radi o kavi s prijateljicama, vježbanju, gledanju omiljene serije, toploj kupki, čitanju omiljene knjige i slično.