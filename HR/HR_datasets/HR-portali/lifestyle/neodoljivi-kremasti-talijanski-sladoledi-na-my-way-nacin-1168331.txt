Već poznate slastice My Way bara i restorana dobile su dodatno slatko „pojačanje“ – dolazak toplijih dana savršeno je najavljen proširenjem ponude My Way sladoleda na 30 okusa po originalnoj talijanskoj recepturi. Neki od dostupnih okusa sladoleda u My Wayu su premijerno predstavljeni na sajmu slastičarstva u Riminiju ove godine, što dodatno potvrđuje njihovu kvalitetu. Pažljivo birani sastojci i prirodne, intenzivne arome su, uz ljubav prema kreiranju najbolje recepture i krajnjem savršenstvu okusa, glavna misao vodilja izrade My Way sladoleda. U stalnoj ponudi može se pronaći više od 30 kremastih okusa sladoleda, od čega je čak 7 na temu svima najdraže čokolade, a tu su i sasvim posebna pistacija, gianduia, macarons, dacquoise, orah i mnogi drugi. Ljubitelji voćnih okusa doći će na svoje izborom između nesvakodnevnih okusa poput šumskog voća, ananasa i manga. Tehnika izrade, preciznost u pripremi i kvaliteta sastojaka je stalna što čini My Way sladolede iznimno kvalitetnima te nema odstupanja niti u obliku niti u okusu. Vanjska terasa u srcu Cvjetnog trga koji ovih dana doživljava pravi procvat dolaskom proljeća i sunca jednostavno priziva na kušanje kremastih okusa zbog kojih će svi ostali sladoledi pasti u zaborav. 