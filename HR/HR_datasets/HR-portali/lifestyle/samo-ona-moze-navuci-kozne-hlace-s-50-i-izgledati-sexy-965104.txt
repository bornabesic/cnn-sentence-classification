Foto: Getty  TO su te Latine.  Poznata glumica Salma Hayek, već je dugi niz godina opravdano na listama najljepših žena na svijetu, a vjerovali ili ne, ona ima 50 godina.    A osim po brojnim ulogama i lijepom licu, Latina je poznata i po zanosnim oblinama, odnosno figuri pješčanog sata, koju rado ističe svojim modnim odabirima, no nažalost, često počini strašne i manje strašne modne zločine, unatoč činjenici da joj je suprug, francuski milijarder François-Henri Pinault, vlasnik Kering kompanije, koja ispod sebe ima luksuzne modne kuće, kao što su Gucci, Alexander McQueen, Balenciaga, Saint Laurent Paris i Brioni pa glumica doista ima veliki izbor što obući.    No, zanosna brineta jučer je konačno oduševila na crvenom tepihu u New Yorku, gdje je zasjala u potpuno crnoj kombinaciji, a svu pažnju ukrale su kožne trapez hlače, koje su joj tako dobro stajale.   Uz svjetlucavi topić s dekolteom, tek tolikim da zagolica maštu, elegantnim crnim blejzerom,vrtoglavo visokim štiklama te smokey-eyes make up-om, Salma je itekako privlačila poglede, a morate priznati kako bi se rijetko koja žena u njezinim godinama, ohrabrila uskočiti u ovakav model hlača.   A u posljednje vrijeme, koža je vrlo popularna na odjeći slavnih žena, posebno haljinice pa ako imate takve komade u svom ormaru od prošlih sezona, nipošto nećete pogriješiti, ako ih izvadite iz njih.