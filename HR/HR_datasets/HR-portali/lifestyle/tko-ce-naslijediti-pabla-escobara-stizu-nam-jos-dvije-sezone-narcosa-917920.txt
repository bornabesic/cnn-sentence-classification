Foto: Press Foto, Screenshot Youtube, Giphy  SERIJA "Stranger Things" ona je o kojoj se posljednjih dana najviše priča, no nije jedina Netflixova koju vrijedi gledati.  U tu kategoriju svakako spada i serija "Narcos", čija je cijela druga sezona izašla prije nekoliko dana.  "Tko je ubio Pabla Escobara?", pitanje je oko kojeg se vrti njezina radnja, no show će ići dalje, jer upravo su potvrđene 3. i 4. sezona.    Naime, već je izašao i teaser za treću, jer iako se radnja vrti oko Pabla Escobara, serija se zove "Narcos" pa bez obzira na kraj druge sezone i smrt jednog od najvećih narko bosseva svih vremena, show ide dalje.  "Mislim da je u Kolumbiji ostalo još puno neispričanih priča", otkrio je izvršni producent Eric Newman za Entertainment Weekly te nastavio. "Ova serija je uvijek bila o kokainu. Namjerno ju nismo nazvali Pablo Escobar ili Medellin. Ako netko želi novu sezonu, u svakom trenu možemo sjesti i napraviti nešto cool."    U spomenutom teaseru, Pabla mijenja novi narko boss, točnije vođa konkurentskog Cali kartela, Gilberto Rodriguez Orejuela, koji postaje novi protagonist serije, a njega je u seriji utjelovio glumac Damian Alcazar.  Nova sezona na male ekrane stiže 2017. godine, jer "the blow must go on".