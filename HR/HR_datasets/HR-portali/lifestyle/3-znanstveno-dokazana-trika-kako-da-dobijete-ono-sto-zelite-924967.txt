Foto: Elle  DOBIVANJE onoga što želimo ima puno više toga sa znanošću nego što mislite.  1. Oponašanje govora tijela drugih ljudi  Znanstvenici to nazivaju "kameleon efekt", a radi se o suptilnom oponašanju nečijeg govora tijela i općenito govora. Kako sami tvrde, takvo oponašanje podsvjesno ohrabruje druge ljude da im se sviđate još više. U istraživanjima koja su provedena, sudionici nisu niti bili svjesni da ih se kopira. Tako jednostavnim usvajanjem sličnih položaja tijela i izraza lica, možete povećati vjerojatnost da će osoba koja sjedi preko puta vas, imati pozitivne osjećaje prema vama, bilo da se radi o šefu, simpatiji, potencijalnom poslodavcu i slično.  2. Nemojte djelovati previše sigurno  Suprotno od očekivanja, nešto nesigurnije ponašanje je zapravo učinkovitije u uvjeravanju ljudi, nego kada nastupate 100 posto sigurni u sebe. Prema jednom istraživanju, ljudi koji su u debati izražavali svoje argumente jezikom, koji je predlagao određene sumnje, kao što je npr. fraza "to bi mogao biti slučaj", bili su uspješniji u mijenjanju stavova drugih.  3. Koristite imenice umjesto glagola  Ako želite potaknuti akciju od nekoga, učinkovitije je koristiti imenice, kada im se obraćate. Ako mislite sugovornika pitati planira li nešto učiniti ove godine, vidjet ćete razliku ako ga pitate koliko mu je važno da to napravi. Npr. umjesto da pitate mislite li pokrenuti vlastiti posao, pitajte ga koliko mu je važno biti vlasnik. Takvo ponašanje zadovoljava ljudsku potrebu da negdje pripadaju pa dodjeljivanje imenice, koja ih čini djelom grupe, predstavlja jači poziv na akciju.