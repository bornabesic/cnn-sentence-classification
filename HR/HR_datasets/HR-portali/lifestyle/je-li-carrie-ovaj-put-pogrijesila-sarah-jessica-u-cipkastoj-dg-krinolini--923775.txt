Foto: Getty  POZNATA glumica sinoć se u New Yorku pojavila na premijeri svoje nove serije "Divorce".  51-godišnja glumica Sarah Jessica Parker, najpoznatija je po ulozi slavne Carrie Bradshaw u seriji "Seks i grad", a iako je otad snimila još dosta toga, najzapamćenija je upravo po toj ulozi.    Iako se to vjerojatno neće promijeniti niti sada, Sarah Jessica ima novu seriju, u kojoj glumi ženu koja pokušava dovesti svoj život u red nakon razvoda te okrenuti novu stranicu, a sve to radi na jedan zabavni način.  Sarah se pojavila u društvu supruga Matthewa Brodericka, u raskošnoj, čipkastoj krinolini modnog dvojca Dolce & Gabbana te cipelama iz vlastite kolekcije. Izgled je upotpunila Chloe torbom te nakitom Freda Leightona.   Na premijeri su joj podršku dali i kolege iz serije "Seks i grad", Cynthia Nixon, koja je odigrala uloge odvjetnica Mirande Hobbes te Mario Cantone, kojeg pamtimo po ulozi najboljeg gay prijatelja vječne romantičarke Charlotte.  Moramo priznati da je veseli trio bilo lijepo ponovno vidjeti zajedno, nakon svih tih godina, no nismo sigurni možemo li isto reći za ljubičastu kombinaciju simpatične Sarah, koja ju je blago rečeno "skratila".    Je li Carrie ovaj put pogriješila modnim odabirom? Procijenite sami.