Foto: Getty, Instagram  SINOĆ su se na crvenom tepihu brojne zvijezde pojavile s istim detaljem. Radi se o maloj plavoj vrpci, koju su ponosno nosile na svojim haljinama ili odijelima, a riječ je o izrazu solidarnosti s Američkom udrugom za građanske slobode.  Preciznije, radi se o solidarnosti s njezinom posljednjom inicijativom pod nazivom "Stand With ACLU", a udruga je dobila veliku pozornost javnosti otkako je novopečeni američki predsjednik Donald Trump potpisao zabranu ulaska imigrantima.  Tako je od njegove inauguracije, spomenuta udruga prikupila više od 25 milijuna dolara u donacijama.  Najzanimljivija osoba, koja je na sinoćnoj dodjeli najprestižnije filmske nagrade nosila ovu vrpcu, svakako je manekenka Karlie Kloss, obzirom da je njezin dečko Joshua Kushner, brat Jareda Kushnera, koji radi kao jedan od savjetnika u Bijeloj kući.   I sve popularnija glumica Ruth Negga, koja je sinoć blistala u raskošnoj crvenoj haljini s potpisom slavne kuće Valentino, nosila je vrpcu, a njezina stilistica Karla Welch na svom je Instagramu otkrila kako je ovo "modni dodatak na koji je najponosnija".