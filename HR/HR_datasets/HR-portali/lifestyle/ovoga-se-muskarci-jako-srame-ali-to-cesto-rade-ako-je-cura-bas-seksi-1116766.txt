Ono kad muškarcima cura "zamuti pamet".  Da se upravo to događa pokazalo je istraživanje čiji su rezultati otkrili da što su žene atraktivnije i privlačnije, to muškarci rjeđe koriste kondome u odnosu s njima i svjesno riskiraju i prenošenje spolnih bolesti.  Istraživanje je provedeno na dva britanska sveučilišta, a muškarci koji su sudjelovali u istraživanju dobili su 20 fotografija djevojaka koje su morali ocijeniti koliko su im privlačne.  Osim toga odgovarali su na pitanja bili se upuštali u seksualni odnos s njima, bi li pritom koristili kondome i smatraju li da imaju neku spolnu bolest.   Rezultati su pokazali da što je žena privlačnija i atraktivnija, veća je vjerojatnost da pri spolnom odnosu s njom muškarac ne želi koristiti kondom iako smatra da takve žene imaju veću vjerojatnost da imaju neku spolnu bolest.  Muškarci se srame što su tako neoprezni, ali opet bi napravili isto.  Iako je istraživanje provedeno na malom uzorku, ipak potvrđuje neka prethodna istraživanja na ovu temu.  Stručnjaci upozoravaju da su ovi rezultati pokazatelj da bi trebalo povećati svijest o riziku prenošenja spolnih bolesti, primjerice gonoreje i klamidije.  >>Razlozi zašto je seks pod tušem najgori izbor 