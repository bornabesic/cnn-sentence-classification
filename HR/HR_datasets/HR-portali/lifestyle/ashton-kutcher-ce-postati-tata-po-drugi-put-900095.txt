Foto: Splash News, Instagram, Giphy  KELSO i Jackie ponovno će postati roditelji.  Baby boom u Hollywodu i dalje se nastavlja, a tom su se klubu ponovno pridružili i supružnici Mila Kunis i Ashton Kutcher, koji očekuju svoje drugo dijete.  Vijest je i službeno potvrdio glasnogovornik slavne glumice prošlu srijedu, a zgodni par već ima 20-mjesečnu kćer Wyatt Isabelle.    "Misliš da znaš koliko možeš voljeti neku osobu, a onda dobiješ dijete i onda shvatiš da to dosad nisi znao. Na očinstvo gledam kao na najbolju priliku, koju sam dobio u životu", otkrio je Ashton slavnoj Ellen DeGeneres. "No, najbolji dio toga da imam dijete je moja partnerica, Mila. Ona je najbolja mama na svijetu. Ona je savršena", nastavio je zaljubljeni glumac.   Podsjetimo, par se upoznao na setu nekad popularne serije "Lude sedamdesete", no ljubav je planula u travnju 2012. godine, a dvije godine kasnije, par se zaručio. U listopadu 2014. godine stigla je malena Wyatt, a par se vjenčao u srpnju 2015. godine u Kaliforniji. Par živi povučenim životom te se za njih svih ovih godina nisu vezali baš nikakvi skandali.   Prethodno, Mila je 9 godina ljubila kontroverznog glumca Macaulayja Culkina, dok je Ashton bio u braku s Demi More od 2005. do 2011. godine.  Čestitamo!