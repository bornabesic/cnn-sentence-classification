Foto: Esquire, Splash News  GEORGE Clooney ukrasio je naslovnicu popularnog časopisa Esquire po prvi puta kao oženjen muškarac.  Tom prilikom, 54-godišnji glumac još je jednom pokazao kako je poput vina, što stariji, to bolji, a ponovno se raspričao i o svojoj lijepoj i uspješnoj supruzi Amal, koju je nazvao "ljubavi svog života".    "U 52. godini sam pronašao ljubav svog života i jako sam sretan", zaključio je George, koji je prije Amal bio poznat kao veliki zavodnik slavnih i manje poznatih ljepotica, kojeg niti jedna nije mogla odvesti pred oltar.  A u razgovoru sa spomenutim časopisom, glumac je otkrio i koja mu je dosad najdraža naslovnica, koju je ikada snimio u svojoj dugoj karijeri, a to je ona iz davne 1999. godine, također za spomenuti časopis.   A kada pogledamo naslovnicu, nije teško zaključati zašto mu je najdraža.  Podsjetimo, zgodni par izmijenio je bračne zavjete u rujnu 2014. godine u čarobnoj Veneciji, a prvi put, Georgea je pred oltar izvela davne 1993. godine Talia Balsam, no brak nije predugo potrajao, svega 4 godine.