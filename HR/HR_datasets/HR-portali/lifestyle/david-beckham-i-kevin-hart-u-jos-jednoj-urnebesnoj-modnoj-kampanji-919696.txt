Foto: Screenshot Youtube, H&M  PRVU  zajedničku reklamu, urnebesni duo snimio je u rujnu 2015. godine.  Nakon što je nogometne terene zamijenio mirnim obiteljskim životom, David se bacio i u dizajnerske vode, a njegova suradnja sa švedskim modnim gigantom H&M-om traje i dalje te je jednako uspješna, kao i prvog dana.  U prošlogodišnjoj jesensko-zimskoj kampanji spomenutog brenda, pod nazivom "Modern Essentials selected by David Beckham", zgodnom nogometašu pridružio se i komičar Kevin Hart, a zajedno su pokazali najpoželjnije muške modne komade za hladnije vrijeme. Njih dvojica su snimili i urnebesnu video kampanju, u kojoj Kevin igra glumca, koji se priprema za ulogu Davida Beckhama.  A dvije muške zvijezde sada su snimile još jednu reklamu, pod nazivom "H&M - new Modern Essentials selected by David Beckham", koja prati komičareve planove da nastupi kao zvijezda mjuzikla "I, Beckham: The Musical".    Istovremeno, on i David nose identične komade iz kolekcije jesen/zima 2016. godine, a zapravo zajedno putuju u Las Vegas, gdje bi se trebali naći s potencijalnim sponzorima za mjuzikl. Trenutno je izašla samo kratka najava reklame, dok će cijela biti dostupna tek 26. rujna.  Spomenuta kolekcija bit će dostupna tri dana kasnije, od 29. rujna, a vjerujemo kako će oduševiti modno osvještene muškarce diljem svijeta.  Pogledajte najavu.