Foto: REX, Instagram  NEKAKO nam se čini da mlađa sestra Hadid postaje poznatija od starije.  U Parizu se trenutno održava prestižni Paris Fashion Week, a brojna modna krema nije propustila priliku pokazati se tamo, kao i nešto zaraditi.    Među njom su i sestre Gigi i Bella Hadid, a čini se kako u posljednje vrijeme crnokosa Bella, koja je dosad bila u sjeni plavokose Gigi, postaje sve poznatija i zaposlenija, što može zahvaliti i činjenici kako itekako zna privući pažnju.  Sinoć je to uspjela kada se na Diorovom afterpartyju pojavila u raskošnoj bijeloj haljini, koja je podsjećala na onu kakve su nosile princeze iz bajki, koju je iskombinirala na crne sandale i minimalistički nakit.   Posljednjih dana, manekenka je itekako zaposlena s revijama pa je sinoć uživala u rijetkom slobodnom danu, koji je iskoristila za druženje s modnom elitom. Srećom, na zabavi nije bio njezin bivši dečko, The Weeknd, kojeg je prekjučer ponovno srela na pisti H&M revije, na kojoj je on pjevao. Isto to joj se dogodilo i početkom prosinca 2016. godine, također u Parizu, na reviji Victoria's Secreta, no tada se još nije znalo kako pjevač već ima novu curu, Bellinu poznanicu Selenu Gomez, s kojom trenutno također uživa u Gradu ljubavi.   "On je bio moj prvi prekid i još ovako javni. Možda mislite kako sam se brzo oporavila, no to je vaše srce, i teško je neko vrijeme. No, uvijek ću ga voljeti i cijeniti. Ponekad to želiš promijeniti i drugačije se ponašati, no na kraju dana ne želiš spaliti most, za koji si se itekako namučio da ga izgradiš", otkrila je jednom prilikom.   No, čini se kako manekenka uživa u životu punim plućima te kako su loši dani napokon iza nje.