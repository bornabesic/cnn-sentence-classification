Ispijanje šalice kave u Rick's cafeu poput Ingrid Bergman na širokoj aveniji u Casablanci, snalaženje u užurbanim starim medinama kraljevskih gradova i još mnogo toga doživite u posebnoj ponudi putovanja Marokom sa Nikal travel! Kraljevski gradovi Najveći pečat arhitekturi, umjetnosti i načinu života dali su, naravno, Arapi već od 7. stoljeća gradeći utvrđene gradove uskih ulica i vjerskih ustanova - medine. U središtu svake medine dominira velika džamija. Uz nju je obično medresa - vjerska škola. Medine su imale i svoje maristane ili bolnice, javna kupališta - hamame i karavansaraje za trgovinu i prenoćište. I danas su ovdje vrlo živopisne tržnice, kraj kojih su se smjestili prodavači raznih proizvoda proizvedenih u nekoj od obrtničkih radionica. Dok Vas mame mirisi najfinijih začina i prekrasni proizvodi od kože, tkanina i keramike i uvlače sve dublje u nepravilnu mrežu uskih ulica kao izvrstan orijentir poslužit će Vam toranj džamije. Najviši na svijetu, poslije onog u Meki, minaret 210 m visok, onaj je uz džamiju Hassana II u Casablanci. Ne propustite ući u ovu džamiju jer je u većinu džamija ulaz dozvoljen samo muslimanima. Najočuvaniji srednjevjekovni grad je stari Fes sa najstarijim sveučilištem na svijetu koje je još uvijeku funkciji. Stare jezgre gradova Fesa i Marrakecha su pod zaštitom  UNESCO-a. Zabaviti se i upoznati način života Marokanaca najbolje je u Marrakechu tijekom dana na trgu Djemaâ El-Fna uz plesače, svirače, akrobate, žonglere, vračeve, gutače vatre i krotitelje zmija. U noćnim satima, na pola sata udaljenosti, u oazi pustinje priređuje se fantastični show pod velikim šatorom. Show je prepun boja, zvukova i pokreta te ne može nikoga ostaviti ravnodušnim. Glavni grad Maroka je stari utvrđeni grad Rabat. U Rabatu se prodaju tipične marokanske kožne papuče babouches. U Fesu je najbolje kupiti kao suvenir ručno oslikano posuđe. Ovdje je i nekoliko stotina godina staraj bojaonica kože. U bojaonici se drevnim tehnikama tretira koža prirodnim pigmentima uslijed čega nastaju vrlo neugodni mirisi. Stoga se, za ublažavanje smrada, posjetiteljima dijele listići mente na ulazu u kompleks bojaonice. Europski utjecaj U 19.stoljeću, tijekom Francuske kolonizacije Maroko je poprimio mnoge europske značajke. Grade se nove stambene četvrti sa pravilnom mrežom dugačkih i širokih ulica i trgova. Dio lokalnog stanovništva prihvaća europski način života i seli u nove dijelove grada sa boljom infrastrukturom. Tako grad i luka Casablanca uz tradicijsku arhitekturu obiluje modernim neboderima i bogatim četvrtima. Slična situacija je i u odijevanju stanovnika grada: od onih koji šeću u tradicijskoj islamskoj odjeći do tipično europski moderno odjevenih. Neovisnom kraljevinom, Maroko je postao sredinom prošlog stoljeća.  Gastronomija Sjeverni dio Maroka ima mediteransku klimu i uz tri stotine sunčanih dana godišnje idealan je za rast raznih vrsta biljaka, od mirisnih začina preko žitarica do voća i povrća. Priprema hrane dio je umijeća življenja lokalnog stanovništva Maroka. Tipičan marokanski obrok sastoji se od brojnih salata, povrća začinjenog raznoraznim kombinacijama začina, cous-cousa i mesa ili ribe. Posebnost je i u samom načinu pripreme jela u određenim vrstama posuda i, naravno, začinima. U tradicionalnoj marokanskoj kuhinji, od začina se najčešće koriste mljevena paprika, papar, šafran, cimet, korijandar, kumin, sušene ružine latice, klinčiči, đumbir i kurkuma. Jedno od najtipičnijih jela marokanski je tajine. Tajine je naziv za jelo koje se priprema u posebnoj keramičkoj posudi sa poklopcem, po kojoj je i jelo dobilo ime. Glavni sastojci su razno povrće i meso - piletina, govedina, janjetina ili pak riba. Tajine se priprema u svakoj kući, restoranu i jede s kruhom. Muslimanima nije dozvoljeno ispijanje ikakve vrste alkohola, no u Maroku najradije svi piju Marokanski whiskey. Radi se o piću koje simbolizira tradiciju, kulturu i gostoprimstvo. Priprema se i poslužuje na poseban način iako je riječ tek o čaju i to od mente. Ovisno o vremenskim uvjetima i željama, finom prahu mente dodaje se pokoja grančicu mente, drugo bilje i začini. Poslužuje se vrlo sladak, dapače što je slađi to se iskazuje veća dobrodošlica. Ipak šećer se ne miješa žličicom, već prelijevanjem iz čajnika u šalicu i obrnuto, čime se bolje miješa, ali i rashlađuje. Prelijevanjem, ali i točenjem s visine (ponovo u znak važnosti gosta) u šalici se stvara pjena - kruna. Želite li isprobati nove okuse posebno spremljenih i začinjenih jela te popiti šalicu ukusnijeg čaja od mente rezervirajte već sada osmodnevno putovanje u Maroko sa putničkom agencijom Nikal već od 3.998 kn s uključenim letom i pristojbama na besplatni telefon 0800 99 79 ili na info@nikal.hr ili na www.nikal.hr