Foto: 123 RF, Instagram  NAKON današnjeg dana i cijelog tjedna, ovo je nešto što zaslužuje svatko od nas.  Što biste napravili kada bismo vam rekli da omiljenu Nutellu, u trenu možete pretvoriti u kremasto alkoholno piće, koje će vas opustiti i učiniti sretnima u trenu? A upravo je to ono što želimo podijeliti s vama.   Recept je otkrila foodie blogerica Amy Kelly na svom blogu "Thermomix Me a Drink, Darling", a još će vas više razveseliti činjenica kako je recept super jednostavan te vam neće oduzeti previše vremena. Iako napitak nije nimalo dijetni, danas ste zaslužili da ne mislite na kalorije. Što vam je potrebno? 250 grama Nutelle 200 grama vrhnja za šlag 50 grama šećera 250 ml votke (Sastojci dovoljni za 500 ml pića) Postupak: 1. Stavite Nutellu, vrhnje za šlag i šećer u lonac. 2. Zagrijavajte 4 minute na laganoj vatri i dobro miješajte. 3. U smjesu dodajte votku te miješajte još 20 sekundi. 4. Ostavite da se smjesa dobro ohladi, a zatim ju procijedite u staklenu bocu. 5. Čuvajte na polici ili u frižideru, ovisno o preferencijama. Uživajte!