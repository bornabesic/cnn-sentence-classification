Foto: REX  SLAVNA starleta baš uvijek pronađe način kako da dodatno obogati kućni budžet. A posljednji projekt u nizu je cameo uloga u filmu "Oceanovih osam". Radi se o remakeu legendarnog filma "Oceanovih 11", no ovoga puta stvari u svoje ruke preuzimaju žene.  36-godišnja Kim Kardashian tako je uhvaćena na setu spomenutog filma, a najviše pozornosti izazvala je njezina zanimljivija kreacija, sastavljena od duge, bijele, prozirne haljine te dlakave jaknice, koju je iskombinirala na štikle, dramatičniji make up i duge ekstenzije u kosi, od kojih se ne odvaja.  Na setu joj se pridružila i njemačka manekenka Heidi Klum, koja također ima malu cameo ulogu u filmu. Inače, nju imaju i Kendall i Kylie Jenner, Hailey Baldwin, Zayn Malik, Adriana Lima i mnogi drugi, a u istom ćemo filmu gledati i Rihannu.  No, u njemu će glumiti i brojne holivudske zvijezde A-liste, poput Julije Roberts, Sandre Bullock, Cate Blanchett, Matt Damona i Anne Hathaway pa se vjeruje kako će film dobiti itekakvu pažnju publike. A hoće li biti dobar ili ne, ostaje nam vidjeti 2018. godine, kada dolazi u kina.