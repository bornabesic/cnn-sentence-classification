Foto: Instagram  KAD god par prekine u filmu, ona odmah posegne za "junk foodom".  No, kada je u pitanju stvarnost, prvih nekoliko dana nakon prekida nije vam ni do čega pa tako ni do jela, zbog čega se za vas počnu brinuti baš svi te vas počinju tjerati da pojedete bilo što. A sada iza takvog ponašanja stoji i znanstveno uporište. Pa zašto nam je nakon prekida hrana posljednja stvar na umu?  Jedan nizozemski pisac nedavno je istražio taj fenomen i izvijestio kako je on vezan uz naše hormone. Preciznije, nakon prekida, posebno ako to nije bila vaša odluka, vjerojatnije je da ćete osjetiti veći broj otkucaja srca te povećanu razinu kortizola i adrenalina, što dovodi do poteškoća sa spavanjem te obolijevanja želuca i nedostatka želje za jelom. Vaše tijelo je nakon prekida uglavnom u raspoloženju preživljavanja. To je za vas situacija velikog stresa, pa vaš simpatički živčani sustav potiskuje poremećaje gladi usporavanjem probave te tako glad postaje puno manji prioritet. "Područja mozga zadužena za emocije i emocionalnu bol također reguliraju kako i što jedemo, našu potrebu za hranom itd. Područja koja se brinu o tim funkcijama su bliska i mogu utjecati jedna na druge", piše Cosmopolitan.  Dakle, kada se vaš apetit ponovno vrati, vjerojatnije je da ćete posegnuti za masnom hanom, kako biste nadoknadili gubitak kalorija i smanjili razinu oksitocina, hormona ljubavi, koji se javlja kada se prekine ljubavna veza. To objašnjava zašto pizza, čokolada, sladoled i čips zvuče tako dobro nakon prekida. Također, otkriveno je da muškarci i žene reagiraju različito na ljubavnu bol te da kod žena postoji veća vjerojatnost za ovakvo ponašanje.