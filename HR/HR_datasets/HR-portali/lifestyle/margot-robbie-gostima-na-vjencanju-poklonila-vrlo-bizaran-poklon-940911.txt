Foto: Instagram   TKO bi pristao na ovo? Prelijepa holivudska glumica Margot Robbie prije dva tjedna udala se u strogoj tajnosti za dugogodišnjeg dečka Toma Ackerleyja u Byron Bayju u Australiji.   26-godišnja ljepotica nosila je maminu vjenčanicu, a nekoliko dana kasnije, s obožavateljima je podijelila sliku zaručničkog prstena. No, sada su se počeli otkrivati novi detalji s vjenčanja, a jedan među njima je vrlo bizaran.   Naime, glumica je svojim gostima poklonila vrlo čudan poklon na odlasku, a radi se o tetovažama s rimskim brojem 19, koji označava datum vjenčanja. Tetovažama se na Instagramu pohvalilo nekoliko njezinih prijatelja pa se ne radi samo o traču.   I dok nam je potpuno jasno zašto bi si Margot istetovirala ovaj značajni broj, moramo priznati kako nam nije jasno zašto bi to učinio itko drugi, no zainteresiranih je itekako bilo, iako se ne zna je li baš svih 50 gostiju pristalo na tako nešto.  Također, ovo nije prvi put da je Margot tetovirala druge. Tijekom snimanja kino hita "Suicide Squad", Margot je tetovirala i svoje kolege na setu, među kojima i manekenku Caru Delevingne, kao i redatelja Davida Ayera.  Podsjetimo, golupčići su zajedno od 2014. godine, nakon što su se upoznali na setu filma "Suite Française", jer Tom radi kao asistent redatelja.  "Uvijek sam voljela biti solo, jer me ideja o vezi tjerala na povraćanje, no onda se dogodio Tom. Dugo smo bili prijatelji, i uvijek sam bila zaljubljena u njega, no mislila sam kako nemam šanse kod njega, jer je on najzgodniji frajer u Londonu", otkrila je u jednom intervjuu Margot.