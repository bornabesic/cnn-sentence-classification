Foto: Getty, Instagram  KAKVA lijepa obitelj.  Nije tajna kako se 40-godišnji glumac Ryan Reynolds i njegova 11 godina mlađa supruga Blake Lively ludo vole još od 2011. godine te par zajedno ima dvoje djece.  No, kada su u pitanju njihove kćerkice, par ih je čitavo ovo vrijeme nastojao držati podalje od očiju javnosti. Sve do jučer, kada je Ryan dobio zvijezdu na Holivudskom šetalištu slavnih, a ovu je čast odlučio proslaviti sa svojom prekrasnom obitelji.  Iako je Ryan bio glavna zvijezda, svu pažnju ukrala je njegova prekrasna supruga, u zanimljivoj plavoj haljinici, u kojoj je pokazala savršenu liniju i raskošni dekolte, samo dva mjeseca nakon što je rodila njihovu drugu kćerkicu, čije ime još ne znamo.  Tu je bila i preslatka 2-godišnja kćerkica James, koja je ime dobila po Ryanovom preminulom ocu, a ona je svakako bila najveselija, čitavo vrijeme trčkarajući oko tate i uživajući u njegovim poljupcima, a u jednom je trenu čak i zgrabila mikrofon.   "Želim zahvaliti svojoj supruzi Blake, koja sjedi ovdje pokraj mene i koja je nešto najbolje što mi se ikad dogodilo. Učinila si moj život boljim i podarila mi dvoje savršene djece", otkrio je Ryan u svom govoru zahvale.  Tako smo napokon vidjeli čitavu obitelj Reynolds, koja nam je sad još slađa.