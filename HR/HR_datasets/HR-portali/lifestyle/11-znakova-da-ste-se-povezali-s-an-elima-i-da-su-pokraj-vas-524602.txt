Djeca puno lakše i češće osjete prisutnost anđela, vide ih i čuju, tvrdi dr. William MacDonald sa Sveučilišta Ohio u SAD-u. On je napravio studiju u kojoj je upravo kod djece pronašao najviše dokaza o kontaktu s anđelima. Kaže kako su odrasli ljudi preopterećeni svakodnevnim brigama i predrasudama da bi uopće obratili pažnju na znakove prisutnosti anđela u svojoj blizini. S druge strane, djeca imaju skroz otvoren um, iskrena su i spontana. Ona ne traže opipljive dokaze, ne analiziraju i ne odvaguju činjenice, već jednostavno uživaju u onome što osjete, vide i čuju. Zato, pokušajte se opustiti, obratite pažnju što se događa u vama i oko vas, i možda uspijete prepoznati anđela kraj sebe. 