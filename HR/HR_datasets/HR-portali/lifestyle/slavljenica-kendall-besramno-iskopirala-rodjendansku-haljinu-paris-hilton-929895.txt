Foto: Instagram, REX  SLAVNA manekenka navršila je 21 godinu.  Kendall Jenner napokon je postala punoljetna, a ovaj važni rođendan obilježila je velikim tulumom u jednom noćnom klubu u Hollywoodu.   Na rođendanu su bile njezine mnogobrojne sestre, među kojima i Kim, no ostala je samo sat vremena, obzirom da se još oporavlja od oružane pljačke u Parizu, Kendalline prijateljice i kolegice sa svjetskih pista, poput Hailey Baldwin, ali i bivši dečki, pjevač One Directiona Harry Styles i košarkaš Jordan Clarkson.   Tom prilikom, Kendall se posebno potrudila izgledati sexy te je za tulum odabrala vrlo otvorenu srebrnu haljinicu sa Swarovski kristalima, koju je platila vrtoglavih 9000 dolara. Osim što je u njoj pokazala duge noge i dekolte, o haljini se danas priča iz jednog posve drugog razloga, koji uključuje i razmaženu bogatašicu Paris Hilton.  Naime, haljine slavne manekenke bila je identična onoj koju je Paris nosila davne 2002. godine, tijekom burne proslave svog 21. rođendana. Jedina razlika je bila ta što je tom prilikom, Paris nosila i krunu te je oči naglasila dramatičnim smoke eye-om, dok se Kendall odlučila za puno prirodniji izgled.  Iako je sličnost među haljinama i više nego očita, prednost ipak dajemo Kendall, koja je izgledala profinjenije nego nekadašnja party djevojka Paris.   Slažete li se s nama?