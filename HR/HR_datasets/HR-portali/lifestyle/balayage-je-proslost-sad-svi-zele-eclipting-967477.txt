Foto: Instagram  NOVI TREND u bojenju kose idealan je za svaku priliku. Bez obzira želite li promjenu ili samo osvježavanje postojeće frizure, takozvani eclipting će vam vjerojatno privući pozornost.  Ime je dobio po tehnici bojenja koja koristi igru svjetla i sjene i daje dojam prirodne prošaranosti. Ovo je izvanredan način da imate jedinstvenu frizuru jer se ova tehnika radi individualno i razlikuje se od osobe do osobe, a tonovi se biraju prema tome što želite naglasiti. "Ako vam želim istaknuti oči, potamnit ću kosu samo na rubovima. Ako vam želim stanjiti lice, potamnit ću je sa strane. Boja vam također može promijeniti dojam o gustoći kose. Ako imate tanku kosu, nanošenje jače boje na donje slojeve može učiniti da izgleda gušće", objasnio je poznati kolorist Ian Michael Black.