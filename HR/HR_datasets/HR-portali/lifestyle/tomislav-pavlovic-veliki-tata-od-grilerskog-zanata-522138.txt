Na show su me prijavile šogorica i žena. od samog početka bile su uvjerene da imam 'ono nešto' te su bile uporne u tome da me prijave bezobzira što sam ja protestirao (smijeh). Nije bilo načina da ih se odgovori od njihovih nauma te su me prijavile na show bez mog znanja ili 'blagoslova'. Najradije se sjetim dobrog druženja na setu, dragih ljudi te mnogobrojnih izazova (u tadašnje vrijeme). Kada smo na showu trebali raditi pincu, shvatio sam da nemam dobar recept, ali sam se snašao i uspio 'odraditi' zadatak i ispeći čak i najbolju pincu - iako sam ju pekao prvi put u životu. Nakon pobjede u show-u 321 kuhaj otvorila su mi se mnoga vrata. Počeo sam u cateringu u jednom poznatom restoranu. Nakon toga došao sam u RougeMarin, gdje sam stekao puno znanja i iskustva. Nakon toga sam došao ovdje gdje sam i sada; u Taco's and burger bar u Jurišićevoj gdje pripremamo vrhunsku hranu pod vodstvom jednog od najboljeg hrvatskog chefa, Tvrtka Šakote. Sretan sam i zadovoljan jer napokon uživam radeći što volim i što me ispunjava. Kuhanje je moja strast, moja ljubav... to je puno više od posla. Na Chill & Grill festivalu pripremat ću skirt steak ili sirloin sa salaticom, grilanim batatom i umacima. Meso s roštilja bit će sočno ako pazimo da je temperatura uvijek primjerena, te da meso ne pečemo predugo. Najbolji način piletine s roštilja, odabrati adekvatno meso za roštilj; npr: batak, zabatak ili krilca (po mogućnosti otkoštene),marinirati te peći na jačoj vatri. Batak i zabatak je dobro peći ispod 'utega'. Cilj je dobiti finu i hrskavu kožicu. Moj omiljeni prilog uz roštilj je svježe povrće. npr.krastavci, luk, salatice, svježi luk, kao i grilane tikvice ili mahune. Jako volim blanširani krumpir pečen na ružmarinovoj grančici. Najbolji komad je ribeye steak, najbolji komad svinjetine za roštilj su svježi krmenadli, a najbolji komad teletine za roštilj, po meni bi bili - teleći kotleti. Uz roštilj volim pripremati poznate BBQ umake na bazi piva, bourbona te razne 'izvedenice' Chimichurri umaka. Za dobar roštilj potrebno je voditi računa o temperaturi i trenutku stavljanja pojedinog mesa na vatru, ovisi o debljini - tanja mesa se peku ranije, deblja poslije. Odležani ribeye sa pekarskim krumpirom uz fino grilano povrće i svježom salaticom... Grill savjet by Tomo: ''Ak' je društvo dobro - grill bu još bolji!" Ulaz na festival bit će besplatan, a Zagreb Chill&Gril powered by Coca-Cola otvara se u petak, 28. travnja, u 17 sati, (od subote do ponedjeljka traje od 12 do 23 sata).  Sve detalje potražite na službenoj stranici Zagreb Chill&Grill powered by Coca-Cola, facebooku i Gastro.hr.  Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum i mnogi drugi...  