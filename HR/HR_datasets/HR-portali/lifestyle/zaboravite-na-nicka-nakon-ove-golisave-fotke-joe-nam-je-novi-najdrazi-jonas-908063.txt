Foto: Instagram, Snapchat, Splash News, Diesel  JOE više nije dječak.  Nekad davno postojao je boy bend Jonas Brothers, kojeg su činili braća Joe, Nick i Kevin Jonas. Kevin danas ima obiteljski reality show, dok su se Joe i Nick nastavili baviti glazbom, no svaki je ostvario uspješnu solo karijeru.  Nick je dosad slovio kao najsexy Jonas brat, no u posljednje vrijeme to se počelo mijenjati, i to u korist Joeja koji, osim što se može pohvaliti odličnim bendom DNCE, može se pohvaliti i sexy mišićima.  A njih je nedavno podijelio s obožavateljima na društvnim mrežama, golišavim selfiejem te je objasnio kako se trenutno nalazi na tajnom snimanju, no dopustio im je da bace pogled "iza kamere".  U mišićima 26-godišnjeg pjevača navodno uživa prelijepa manekenka Juliana Herz, a prije toga je to isto radila Gigi Hadid, koja ga je ostavila nakon 6 mjeseci veze, a ubrzo nakon toga progodala s još jednim pjevačem, Zaynom Malikom.  Među bivšim curama zgodnog Joeja našle su se i Demi Lovato, Ashley Greene, Camilla Belle, ali i Taylor Swift, koju je ostavio preko telefona pa mu je po starom, dobrom običaju posvetila pjesmu. Joe je otkrio i kako s bendom DNCE, koji se proslavio pjesmom "Cake By The Ocean" trenutno priprema prvi album pa će mu ovo ljeto biti prilično radno.  No, nadamo se kako će pronaći malo vremena za odlazak na plažu te nas još koji put počastiti ovakvim fotografijama.