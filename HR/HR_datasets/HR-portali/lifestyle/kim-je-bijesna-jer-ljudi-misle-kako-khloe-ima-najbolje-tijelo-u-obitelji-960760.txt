Foto: Instagram  NEVOLJE u sestrinskom raju?  Khloe Kardashian donedavno se smatrala ružnim pačetom obitelji Kardashian, no nakon bolnog prekida od supruga, košarkaša Lamara Odoma, posvetila se jednom cilju - teretani.  Najmlađa Kardashianka tako je svakodnevno u teretani, no ionako svoj izgled može zahvaliti i raznim estetskim zahvatima, činjenica jest kako izgleda bolje nego ikad, a to je čini se počelo smetati njezinu sestru Kim,  koja je donedavno bila svakako najpoznatija. Ona se istovremeno posvetila obiteljskom životu i rodila dvoje djece, a njezine ostale sestre i polusestre polako su počeli dolaziti u središte pozornosti, što joj očito smeta. Kako prenosi tračerski portal Hollywood Life, Kim je počela iritirati činjenica da ljudi misle kako Khloe ima najbolje tijelo, jer ipak je ona poznata po oblinama. "Khloe je bila ta koja je uvijek bila ljubomorna na Kim zbog tijela, no sada su se stvari promijenile. Naporno je radila na svom tijelu te su ju ljudi počeli primjećivati, a Kim je to počelo jako živcirati, iako joj je uvijek bila podrška", otkrio je nepoznati izvor za spomenuti portal. Čini se kako njezina podrška vrijedi samo do određenog stupnja, točnije dok ne zasjeniš nju. Navodno se starleta uskoro planira podvrgnuti strogom režimu prehrane te još češćem vježbanju, iako se glasno šuška kako ona i suprug Kanye West planiraju treće dijete. No, kada su u pitanju Kardashiani, nikad ne znamo što možemo očekivati.