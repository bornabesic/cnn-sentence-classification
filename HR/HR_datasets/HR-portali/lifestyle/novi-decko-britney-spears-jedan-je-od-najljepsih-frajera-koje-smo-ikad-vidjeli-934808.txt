Foto: Instagram   SLAVNA pop princeza nedavno je izbacila sexy spot za novu pjesmu "Slumber Party". No, više od pjesme i nje, pažnju je privukao glavni muški protagonist spota, fitness model Sam Asghari, kojeg se doista ne možemo nagledati, koliko je zgodan.   A šuška se kako je između njega i Britney zaiskrilo na snimanju pa su tijekom prošlog vikenda izašli i na spoj, a tome u prilog ide i ova slika:     Sam je kasnije izbrisao fotografiju, no bilo je prekasno, jer su je već svi vidjeli.   A tko je Sam, s najljepšim bicepsima na svijetu? Sam je maneken i fitness model, koji ima i svog agenta, koji ga pokušava ubaciti u Hollywood, a ovo mu nije prvi spot, u kojem je glumio. Naime, ranije ove godine, ljepotan se pojavio u spotu "Work", poznatog ženskog banda Fifth Harmony.   Na Instagramu ga trenutno prati "samo" 153 tisuće obožavatelja, no nekako smo uvjerene kako će ta brojka naglo narasti, nakon ovog članka.   Logično, Sam obožava objavljivati slike bez previše odjeće, voli mačke te fit cure, što je objasnio i jednom slikom na Instagramu, kojom objašnjava kako na takvim ženama odmah vidi da su uporne i marljive. A upravo je Britney posljednjih mjeseci čest gost teretane, čime je ponovno vratila zavidnu liniju.   Ako su glasine istinite, Britney je prava sretnica!