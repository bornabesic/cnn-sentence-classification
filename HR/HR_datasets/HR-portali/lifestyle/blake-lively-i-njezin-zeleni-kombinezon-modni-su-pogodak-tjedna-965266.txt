Foto: REX, Instagram  PLAVOKOSA glumica jedna je od najbolje obučenih holivudskih zvijezda.  Radi se, naravno, o Blake Lively, danas 29-godišnjoj glumici, supruzi holivudskog zavodnika Ryana Reynoldsa i ponosnoj mami dvije djevojčice, koja unatoč poslovnim i obiteljskim obavezama, baš uvijek izgleda besprijekorno.    Ništa drugačije nije bilo niti prošloga petka, kada se glumica pojavila na "Variety's Power of Women" ručku, gdje je zablistala u zelenom kombinezonu na jedno rame, kojeg je dizajnirao Brandon Maxwell za jesen 2017. godine. Blake je na njega iskombinirala i elegantni bolero dugih rukava, koji je skinula po dolasku.    No, osim odličnim modnim odabirom, Blake je pažnju privukla i činjenicom kako je poludjela na novinarku, koja joj je uputila pitanje u vezi kombinacije koju nosi.   "Dajte, danas želite pričati o odjeći? Dajte, a da pričamo o osnaživanju žena? Odjeća? Biste li muškarca to pitali? Ne, ne biste. Žao mi je", rekla je, no kroz smiješak na licu.   Čini se kako je zgodnoj glumici dosta pitanja o odjeći, a niti jednog o njezinom doprinosu u borbi za veća prava žena, za što je priznala da radi za svoje dvije kćeri. Glumica je tako u ožujku sudjelovala na Woman's Marchu u New Yorku, a vrlo je aktivna i u borbi protiv dječje pornografije. No, nekako uvijek, novinare i ostale žene zanima što je nosila, što je aktualno još od ere popularne teen serije "Gossip Girl", u kojoj je Blake imala jednu od glavnih ženskih uloga, a njezin je lik, među ostalim, pažnju privlačio savršenim krpicama.