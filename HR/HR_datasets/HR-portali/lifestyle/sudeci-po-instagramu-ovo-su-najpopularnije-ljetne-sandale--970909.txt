TEŠKO ćete im moći odoljeti. Nije tajna da jedan od najpopularnijih high-street dućana, španjolska Zara, svako malo izbaci neki hit komad, za kojim polude žene diljem svijeta, a ništa drugačije neće biti ni nadolazećeg ljeta.    Ovoga puta, u centru pažnje su prekrasne plavo-bijele špagerice na punu petu od jute, koje će biti idealne za vruće ljetne dane, ali i noći.   Peta je visoka 7 centimetara pa se ne morate bojati da nećete moći hodati u njima, a ono što ove cipelice čini neodoljivima su trakice, koje se vežu oko gležnja.   Već vas vidimo kako ih kombinirate na maxi i lepršave haljinice, minice, kratke kombinezone, ali i na ostale odjevne komade, koje već imate u ormaru, i izgledate kao prava trendseterica s Instagrama.  Cijena im je 350 kuna.