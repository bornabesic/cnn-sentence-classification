Kako žene stare, tako se kod nekih mijenja i mjesečnica. I dok su nekada bile redovite, sada mogu biti neredovite, obilnije, bolnije... Nekada možda nisu utjecale na promjenu raspoloženja, a sada se to itekako osjeti. Veliki problem je kada su mjesečni ciklusi previše obilni jer to vodi ozbiljnoj anemiji. - Tijekom prosječnog menstrualnog ciklusa trebalo bi biti oko 80 ml krvi, što je manje od pola šalice. Ali, puno žena krvari više od toga. Da su menstruacije previše obilne prepoznat ćete po tome što uloške mijenjate češće od svaka četiri sata, imate anemiju itd., objašnjava Narendra Pisal, ginekološka savjetnica Londonske ginekolodije (London Gynaecology). Promjene u mjesečnom ciklusu mogu ukazivati na promjene u zdravlju pa obratite pažnju na ovih nekoliko stvari: Neredeoviti menstrualni ciklusi ponekad ukazuju na to da štitnjača ne radi kako treba. To pak zna rezultirati umorom, debljanjem, depresijom, visokom razinom kolesterola itd. Žene obično imaju ciklus svakih 21 dan do 35 dana. Ukoliko se mjesečnica pojavljuje izvan tih okvira, to može biti znak da su hormoni neuravnoteženi. To zna uzrokovati i glavobolje, nagle promjene raspoloženja, noćno znojenje, umor i debljanje. Neredoviti menstrualni ciklusi ponekad ukazuju na to da s kostima nešto nije u redu, odnosno da njihova funkcija ne radi punim kapacitetom.  Tijekom izuzetnog stresa u tijelu se izlučuje adrenalin koji može ozbiljno narušiti hormonalnu ravnotežu u tijelu, čak do te mjere da uzrokuje nemogućnost začeća. Na ciklus može utjecati i to imate li premalo ili previše kilograma jer se to reflektira na ravnotežu hormona, odnosno vodi njihovoj neravnoteži. To se potom odražava i na mjesečnicu. U nekim slučajevima prekomjerno vježbanje ili vrlo stroga dijeta, kada se pokušavaju izgubiti kilogrami, mogu rezultirati potpunim izostankom menstruacije.  Ako imate teške cikluse ili jako obilna krvarenja, možda nešto nije u redu s reproduktivnim sustavom. Može se raditi o miomima na maternici, endometriozi (poremećaj u kojemu tkiva koja inače oblažu unutrašnjost maternice, počinju rasti izvan nje), policističnim jajnicima ili čak nekom obliku raka, izvještava Mirror. 