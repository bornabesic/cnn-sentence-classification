Kopriva je jedna od najljekovitijih biljaka, a sadrži znatne količine mineralnih tvari (prvenstveno željezo), acetil­kolin, mravlju kiselinu, histamin, vitamine, klo­rofil, enzime i neku tvar koja snizuje količinu šećera u krvi. Čaj od listova ko­prive utječe na lučenje mokraće, a blagonaklono djeluje i na prostatu. Čak i neugodna bol i osjećaj peckanja koju izazaiva list koprive, dobar je kod reumatičnih oboljenja, gihta, umrtvljenosti organa, upale porebrice, ospica i drugih osipa, piše Alternativa za Vas.  Sok od koprive poznat je kao napitak koji čisti krv pa ga je korisno napraviti kod kuće. Priprema je vrlo jednostavna, a priređuje se od nadzemnih dijelova cvatuće biljke koja se razreže i tijekom 12 sati namače u malo vode. Sok se dobiva ručnim ili strojnim istiskivanjem tekućine. Možete napraviti i sok u kombinaciji s limunom ili narančom. SASTOJCI 30 vrhova mlade koprive dva limuna tri naranče limunska kiselina 800 grama šećera 3 litre vode Operite koprivu i agrume koje ste predhodno očistili i nascjekali na kriške, stavite u vodu sve sastojke i ostavite da tako stoji cijeli dan. Nakon toga sve dobro propasirajte i pijte.