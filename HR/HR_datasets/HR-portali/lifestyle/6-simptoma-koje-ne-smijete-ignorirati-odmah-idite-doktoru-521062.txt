Slabost ili ukočenost u jednoj ruci, nozi ili na jednoj strani lica može biti znak moždanog udara. Ostali znakovi su slaba ravnoteža, maglovit vid, vrtoglavica ili poteškoće pri hodanje. Ako osjetite bilo koji od navedenih simptoma, treba se hitno javiti liječniku. - Ako se moždani udar dijagnosticira rano, njegove posljedice se mogu ublažiti ili posve ukloniti. Nemojte ići kod doktora i čekati, nazovite hitnu. Ako dobijete lijek za razbijanje ugrušaka u roku od 4-5 sati nakon prvog simptoma, drastično ćete smanjiti rizik od dugotrajnih posljedica udara - objašnjava internist dr. Jacob Teitelbaum. Kod boli u prsima - male, kratke, duge ili lagane, bolje je ne riskirati. - Svaku bol u prsima, pogotovo onu koju prati znojenje, kratki dah ili slabost treba shvatiti ozbiljno i što prije otići doktoru. Bol u prsima ili pritisak u grudima, pogotovo za vrijeme neke fizičke aktivnosti, mogu ukazivati na infarkt ili bolesti srca. Isto tako, mogu biti i znak pomicanja ugruška u plućno krilo - objašnjava dr. Shilpi Agarwal. Osjetljivost i bol mogu biti simptomi krvnog ugruška u nozi, koji se još zove i duboka venska tromboza. Bol se može pojaviti nakon što dugog sjedenja ili kod bolesnika koji moraju stalno ležati. Ako je riječ o ugrušku, čovjek će vjerojatno najviše osjećati bol kad stoji ili kad hoda. Moguće je i oticanje uda, crvenilo te osjetljivost na dodir. - Ako želite provjeriti je li u pitanju ugrušak, savijte nožne prste prema gore i ako vas boli noga, moguće je da imate trombozu - objašnjava dr. Teitelbaum. Postoji više stvari koje mogu uzrokovati krv u urinu. Ako istovremeno imate i bolove u boku ili leđima, postoji mogućnost da imate bubrežne kamence. Većina bubrežnih kamenaca izađe iz tijela putem mokrenja, ali to zna jako boljeti. Ponekad su preveliki da bi izašli prirodnim putem pa je potrebno ići na manji operativni zahvat. Ako često osjećate potrebu ići na zahod, osjećate peckanje za vrijeme mokrenja i imate povišenu temperaturu, najvjerojatnije imate upalu mjehura i/ili upalu bubrega. Nemojte čekati, kod upale, temperatura brzo raste i može se zakomplicirati. Idite odmah kod liječnika, savjetuje dr. Teitelbaum za WebMD-a. Ako čovjek primijeti krv u urinu, a ne osjeća nikakvu bol, to može, a i ne mora ako se dogodilo samo jednom, biti znak raka mjehura ili bubrega. U oba slučaja, treba napraviti pretrage. Problemi s disanjem, koliko god bili mali, trebaju se pregledati što prije. Ako čovjek otežano diše ili čuje zviždanje dok diše treba se što prije javiti svojem doktoru ili otići na hitni prijem u bolnicu. - Bez brze procjene, otežano disanje se jako brzo može još pogoršati, a može imati i katastrofalne posljedice ako se ne liječi na vrijeme - objašnjava Agarwal. Ako se čovjek osjeća beznadno ili zarobljeno u nekim životnim situacijama, depresivno ili ne osjeća želju za životom, ta osoba treba pomoć. Teško je biti objektivan sam sa sobom i zato doktori preporučuju ljudima da razgovaraju s profesionalcima čija će im objektivnost i iskustvo pomoći da prođu kroz te teške životne situacije. 