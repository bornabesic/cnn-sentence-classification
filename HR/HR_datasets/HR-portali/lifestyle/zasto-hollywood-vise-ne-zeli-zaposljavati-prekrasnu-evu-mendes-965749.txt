Foto: Getty, Instagram  SVE ima svoju cijenu.  Unatoč njezinom egzotičnom izgledu i talentu, Hollywood više ne zapošljava latino glumicu Evu Mendes, otkad se odlučila skrasiti sa suprugom Ryanom Goslingom te mu rodila dvije djevojčice. Od 2012. godine i filma "The Place Beyond the Pines", Evu nismo gledali na velikim platnima, što vjerujemo kako više pogađa muški rod, obzirom da je glumica već godinama na listama najsexy žena na svijetu.   No, tu je više razloga za takav razvoj događaja. Pa krenimo redom. Ona preferira tradicionalnu ulogu u svojoj obitelji 2014. i 2016. godine, Eva je rodila kćerkice Esmeraldu Amadu i Amadu Lee te se u potpunosti posvetila njihovom odgoju. Kako je sama priznala, nema dadilju te bez obzira na to koliko je umorna, uvijek obavi sve majčinske dužnosti. Priznala je i kako je, otkad je postala majka, prestala voditi računa o glamuroznim haljinama i pojavama na crvenom tepihu, a upravo je to ono što smeta tašti Hollywood, kojem se sve vrti oko toga. Njezina tradicionalna uloga u obitelji, dodatno je potvrđena ranije 2017. godine, kada je njezin suprug primao Zlatni globus za glumačko ostvarenje u kino hitu "La La Land", kada joj se zahvalio na svemu u govoru. "Da ona nije sve preuzela na sebe, ovdje bi umjesto mene sada bio netko drugi", priznao je Ryan.  Fokusirala se na svoju modnu i beauty liniju Lijepa Eva već neko vrijeme dizajnira odjeću te prodaje beauty proizvode pod imenom CIRCA. Odjeću dizajnira od 2013. godine, a svakih 6 tjedana izlazi nova kolekcija, koja se brzo rasprodaje, jer se radi o cijenama koje si mogu priuštiti gotovo svi, a komade možete ugrabiti već od 7 dolara.   Skriva privatni život kao zmija noge Još jedna stvar koju joj Hollywood zamjera, svakako jest činjenica da svoje privatne stvari drži - privatnima. O njezinim bivšim vezama se ne zna gotovo ništa, s Ryanom se pojavila na crvenom tepihu svega dva puta, a nedavno je otkrila kako je to zato što jednostavno obožava biti doma sa svojim djevojčicama. 2008. godine, bila je i u klinici za odvikavanje, a iako se dugo šuškalo da je to zbog ovisnosti o kokainu, njezin glasnogovornik otkrio je samo da se radilo o "privatnim problemima", a Eva baš nikada nije pričala o tome pa nitko ni dan danas ne zna o čemu se točno radilo. Još uvijek nitko nije vidjeo ni njezine kćerkice, a njezini profili na društvenim mrežama služe joj uglavnom u poslovne svrhe.   Ona je u "tranzicijskim" godinama Iako 43-godišnja Eva izgleda bolje nego neke njezine puno mlađe kolegice, činjenica jest da ima toliko godina, zbog čega joj holivudski producenti više ne mogu nuditi uloge sexy, mladih žena, koje su ju i proslavile. No, kako je sama priznala, to ju nimalo ne zabrinjava. "Volim svoju ulogu majke i ne žurim se što prije vratiti na stare proporcije", otkrila je jednom prilikom.   Osobne tragedije Samo 12 dana nakon što je Eva rodila drugu kćerkicu, umro je njezin brat Carlos od posljedica raka. "Bilo je to vrlo intenzivno i teško razdoblje, no istovremeno i prekrasno", otkrila je u časopisu Latina. No, i to je bio jedan od razloga zašto se dodatno povukla iz javnosti.   Humanitarni rad Eva je tijekom svih ovih godina bila vrlo aktivna u humanitarnom radu, no za razliku od nekih drugih zvijezda, ona se time nije hvalila na sva zvona. Tako je volontirala u krvavom Sierra Leoneu, a dio je i humanitarne udruge koja pomaže teško bolesnoj djeci, koju često posjećuje. Sve joj je to također oduzimalo vremena, a kada nemaš vremena za Hollywood, nema ni on za tebe.   Time dolazimo do zaključka kako bi Eva sve ove stvari trebala staviti u drugi plan, u slučaju ponude za neku buduću filmsku ulogu, koju bi trebala dobro procijeniti je li doista vrijedna. Do tada, vjerujemo kako će zgodna glumica i dalje prkositi određenim holivudskim očekivanjima, a novac joj ionako nije problem.