Foto: Splash News, Instagram  OKO Toma i Taylor ne prestaju šuškanja.  Britanski glumac Tom Hiddleston i pjevačica Taylor Swift postali su vruća tema svih tabloida, nakon što su sredinom lipnja uhvaćenI u zagrljajima i poljupcima, na plaži ispred njezine vile. Tako se Tom spominjao kao glavni razlog prekida Taylor i Calvina Harrisa, a njihovi romantični spojevi po Europi pali su u drugi plan, nakon što je u središte pozornosti došla njezina svađa s bračnim parom West, Kim i Kanyeom. Nakon toga, počelo se sve glasnije šuškati kako su slavnoj pjevačici neke prijateljice okrenule leđa, dok je Calvin i dalje koristio svaku priliku kako bi istaknuo kako je on žrtva u cijeloj priči.  I neke druge zvijezde našle su se prozvane podijeliti svoje ne baš toliko pozitivno mišljenje o Taylor, u smislu da nipošto nije tako draga i dobra, kakvom se voli pokazvati. Taylor se povukla, a tek je nedavno viđena na rođendanu svoje najbolje prijateljice, manekenke Karlie Kloss te u New Yorku, gdje je bez šminke i u ležernom izdanju prošetala ulicama.  U to vrijeme, počela su i šuškanja kako su ona i Tom prekinuli, obzirom da je takva medijska pozornost štetila njegovoj karijeri. Tome u prilog, išla je i činjenica kako se par nije vidjeo više od 2 tjedna te kako glumac nije bio s njom na proslavi rođendana njezine najbolje prijateljice. Uz to, Tom je otvorio svoj Instagram profil prije nekoliko dana, no nije počeo slijediti svoju djevojku, što je dodatno potpalilo glasine. A britanski glumac ovih je dana viđen i u zračnoj luci u Los Angelesu, sam samcat.  Jesu li u pitanju bile samo poslovne obaveze ili je njihovoj burnoj romansi došao kraj, ostaje nam da pričekamo pa saznamo...