Foto: Youtube screenshot, Giphy  ČAK i ako ste bili na stotinu vjenčanja i već znate sve procedure i običaje, sve dok ne dođe red ne vas, nećete biti svjesni stresa kojeg proživljavaju sve mladenke uoči njihovog velikog dana.  Prijateljica koja se udala vas je možda malo uspjela uvesti u to, no sve dok se ne upustite u organizaciju vlastitog vjenčanja, živjet ćete u zabludi. A ako ste upravo sad u toj fazi planiranja, sigurno ste već naišle ne neke od ovih tipični problema s kojima se suočava baš svaka mladenka:    1. Za početak, jedan savjet  Kad izaberete prsten, otiđite doma, otvorite kuhinjsku policu i slobodno bacite sve svoje čaše u smeće. Sigurno će vam netko, i prije nego ožednite, pokloniti komplet čaša za šampanjac. Iako nema nekog logičnog objašnjena, to će se najvjerojatnije dogoditi, a vi ćete morati početi ispijati sve napitke iz visokih, elegantnih čaša.     2. Štednja je nemoguća misija Čak i ako ste odlučili organizirati mali obred, samo za obitelj i najbliže prijatelje, morate biti spremni na to da će troškovi biti veći nego što očekujete. Osim vjenčanice, sale, hrane, fotografa i benda, troškovi za vjenčanje uključuju i niz zanemarenih sitnica, poput ića i pića za goste koji vam danima uoči i nakon vjenčanja dolaze doma u posjetu. 3. Problemi s dijetom  Mnoge mladenke odlaze na dijetu nekoliko mjeseci prije vjenčanja, kako bi izgledale što bolje u svojoj haljini iz snova. Ta dijeta najčešće krene oko pola godine prije vjenčanja i kod većine obično teče po planu, sve do tjedna uoči obreda. Tada vas sa svih strana počnu "bombardirati" slanim kolačima, a kad probate jednog, već znate da slijedi i drugi, treći... Također, u hladnjaku cijelo vrijeme imate i spremnu platu sa sirom i suhomesnatih proizvodima za sve koji vam dolaze u posjetu, za kojom posežete i češće no što želite.     4. Nikad ne reci nikad Iz početka ćete se smijati tretmanima za uljepšavanje i mršavljenje na koje mladenke odlaze uoči vjenčanja. No nakon nekoliko mjeseci  i vi ćete, iz radoznalosti, pogledati što vam se sve nudi te pomisliti kako otapanje sala laserom ili kemijski piling lica možda i nisu tako loša ideja. Onda dolazi, već spomenuti period, u kojem ne prestajete jesti kolače i tada ste spremni na sve, samo kako bi na dan svog vjenčanja bile najljepše. 5. Stižu novi zdravstveni problemi Nagli porast tjelesne temperature, bol u vratu, učestalo trzanje oka, iznenadni osip, prištići po cijelom tijelu... Sve su to nuspojave organiziranje vjenčanja, odnosno stresa kojeg to izaziva. Jedini način da se izborite s tim je da pokušate biti što opušteniji i smireniji, no svaka mladenka je topuno lakše reći nego uraditi.      6. Dotaknut ćete dno Doći će trenutak kada ćete se zapitati zašto ste se uopće u to sve uvaljivali (ne u brak, već u organizaciju vjenčanja) i poželjeti odustati od svega. Sjest ćete na pod i početi plakati, jer planiranje vjenčanja ipak ne izgleda onako kako ste o tome maštali kad ste bili djevojčica. Počet ćete i preispitivati sve svoje odluke i, kad je za to već kasno, poželjeti promijeniti i salu i hranu i haljinu... Srećom, radi se o prolaznoj fazi, kroz koju prođe gotovo svaka mladenka, a kad se nakon toga napokon saberete, sve će vaše dvojbe pasti u vodu. 7. Potajno ćete se nadati da će potrajati zauvijek Opet ne govorimo o braku, jer svatko se nada da će njegov brak trajati zauvijek, već o fazi organiziranja vjenčanja. Koliko god to bilo stresno, potajno uživate u svim tim gorko-slatkim obavezama. A sigurno ćete se, nakon nekog vremena, svega prisjećati s osmjehom na licu i malom nostalgijom te priznati kako biste sve rado ponovili kad bi mogli. Možda baš zato neki ljudi stupaju i nekoliko puta u brak...