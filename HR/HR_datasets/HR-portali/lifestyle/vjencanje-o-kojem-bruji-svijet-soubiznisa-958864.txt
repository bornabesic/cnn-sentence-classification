Foto: Getty, Instagram  NEMA biznisa do šoubiznisa.  Anna Wintour, stroga je šefica američkog izdanja modne Biblije Vogue, čiji se svaki korak pomno prati. Gdje je, s kim, što nosi i što radi, modni i svijet šoubiznisa to baš uvijek zanima.    No, ovoga puta u središtu pozornosti nije Anna, već njezina kćer Bee Shaffer, koja se zaručila za markantnog Talijana Francesca Carrozzinija, sina nedavno preminule urednice talijanskog izdanja Voguea, France Sozzani. Obzirom da će ovo vjenčanje povezati dvije moćne Vogue obitelji, nije ni čudo kako je to ovoga tjedna bila glavna šoubiz vijest.  Podsjetimo, prve glasine o novom slavnom paru javile su se prošle jeseni, kada se Bee pojavila na premijeri njegovog dokumentarnog filma o njegovoj majci "Franca: Chaos & Creation", no par je vrlo vješt u skrivanju svoje intime. Njihove majke, osim bliskih suradnica, bile su i vrlo bliske prijateljice, a vrlo je zanimljiva činjenica kako su obje postale glavne urednice iste godine pa su si podrška bile od samih početaka.   Bee je inače producentica, a trenutno radi kao jedna na showu "Late Night with Seth Meyers", dok je Francesco redatelj, ali i fotograf. Osim filmova, režira i glazbene spotove, a dosad je radio i sa zvijezdama A-liste, kao što su Beyonce i Nicki Minaj. Zanimljivo jest i kako je zgodni Talijan prije Bee ljubio pjevačicu Lanu Del Rey, no njihova je romansa trajala vrlo kratko, u ljeto 2014. godine.   Javnost je ostala zakinuta za sve ostale detalje u vezi vjenčanja, za koje smo sigurni kako će biti raskošno te na stranicama slavnog časopisa, i to u oba izdanja.