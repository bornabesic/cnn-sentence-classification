Foto: Instagram,Splash News REPER Tyga i Kylie Jenner ljubavi su dali ne znamo koju šansu. Iako su prekidali nekoliko puta te bili viđani s drugima, reper Tyga i 8 godina mlađa pripadnica Kardashian-Jenner klana, ponovno su zajedno. To su pokazali slikama na Instagramu, na kojima se ljube i grle, a jedna od posljednjih koju je objavila 18-godišnja Kylie, izazvala je glasine kako se par odlučio na korak više.  Naime, na njezinoj ruci, jasno se može vidjeti veliki dijamantni prsten, i to na "onom" prstu, dok se ona smiješi u kameru. Nekoliko dana prije, 26-godišnji reper uhvaćen je u jednoj draguljarnici u Calabasasu u šopingu, a izašao je i s prilično velikom vrećicom pa nema sumnje od koga je poklon. Uz to, nekoliko dana ranije, Kylie je objavila zajedničku sliku s jednog partyja, ispod koje je napisala "gospodin i gospođa". Na njoj se nježno naslonila na reperovu nogu, u uskoj, narančastoj haljini, koja je istaknula njezinu sexy figuru. No, nekoliko minuta kasnije, slika je izbrisana.  Podsjetimo, par je vezu priznao 2015. godine, nakon njezinog 18. rođendana, no i prije toga se nisu odvajali jedno od drugoga pa nitko ne može sa sigurnošću reći koliko traje ta ljubav. 2014. godine, reper je raskinuo zaruke sa starletom Blac Chynom, koja trenutno očekuje dijete s Kylienim polubratom Robom Kardashianom, s kojim planira i vjenčanje.  Tko zna,možda nas očekuje dvostruko slavlje!