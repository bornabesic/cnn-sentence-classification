Ako ste jedan od onih koji kao izgovor za izbjegavanje tjelovježbe koristite nedostatak vremena, pravi je trenutak da to promijenite. Postoje mnoga znanstvena istraživanja koja dokazuju da samo jedna minuta intenzivnijeg vježbanja, unutar lagane desetominutne tjelovježbe, može poboljšati vaše zdravlje. Ipak, ako vas ni sada nismo uspjeli natjerati da tjelovježbu uključite u svoju svakodnevicu  donosimo vam 13 načina kojima možete poboljšati svoje zdravlje, bez kapi znoja. 1. Duboko udahnite U stresnim situacijama ne zaboravite na najučinkovitiji način opuštanja - disanje.Nekoliko kontroliranih dubokih udisaja mogu biti trik da umirite plitke udisaje i ubrzan rad srca. Na taj način može sniziti krvni tlak , usporiti proizvodnju hormona stresa , a možda čak i pomijenjati ekspresiju gena izvijestio je NPR. 2. Zagrlite osobe koje volite Svima je dobro poznata uzrečica da zagrljaj ne košta ništa, a znači puno. To potvrđuje i činjenica da se nakon zagrljaja osjećamo sretnije i opuštenije. Zagrljaj ima povoljan utjecaj i na fizičko zdravlje jer snižava krvni tlak i smanjuje broj otkucaja srca.  3. Glasno se smijte  Smijeh je oduvijek najbolji lijek. Osim što oslobađa od stresa, oponaša i neke fiziološke odgovore u tijelu koji se mogu usporediti s fizičkom aktivnosti. Pionir u istraživanju smijeha William Fry tvrdi da jedna minuta smijeha na srce utječe kao i 10 minuta veslanja. Smijanje uvelike poboljšava našu memoriju tako što stimulira više gama živčanih stanica. 4. Grickajte tamnu čokoladu  Kakao povoljno djeluje na vaše srce. Štiti ga od niskog krvnog tlaka, smanjuje razinu lošeg i povećava razinu 'dobrog' kolesterola,pomaže oko cirkulacije , može 'odbiti' dijabetes i štiti vašu kožu. 5. Budite optimistični Čak i optimizam povoljno djeluje na vaše zdravlje. Gledanje na stvari s pozitivne strane povezano je s boljim zdravljem srca kao i cijelim imunološkim sustavom. Stoga, sljedeći put kad se odlučite žaliti na nešto uzmite minutu i prevladajte negativne misli.  6. Odmorite od ekrana vašeg računala Ako radite uredski posao ili ako ste samo veliki obožavatelj novih tehnologija vjerojatno provodite mnogo vremena ispred ekrana računala što negativno utječe na vaš vid. Stoga kako bi zaštitili svoje oči probajte slijediti pravilo '20-20-20. Svakih 20 minuta pogledajte 20 koraka u daljinu na samo 20 sekundi.  7. Perite ruke Jednostavna edukacija zajednice o ispravnom pranju ruku može smanjiti broj oboljelih od dijareje za 31%,i oboljelih od prehlade i drugih respiratornih bolesti za 21% tvrdi Centar za kontrolu i prevenciju bolesti CDC. 8. Vežite se sigurnosnim pojasom Svega nekoliko sekundi potrebno je da se zaštitite u automobilu i vežete se sigurnosnim pojasom. Prema podacima CDC-a više od 2 milijuna odraslih osoba ozlijeđeno je u prometnoj nesreći svake godine , a više od polovice tinejdžera starosti od 13 do 20 godina, koji su poginuli u prometnim nesrećama u 2012. godini nisu bili vezani u trenutku nesreće 9. Dodajte cimet u svoj doručak Ako brinete o svom zdravlju svakako vam preporučujemo da u svoj doručak ubacite ovaj začin.Cimet ima zaštitničku moć posebice za osobe oboljele od dijabetesa. Naime, ovaj začin smanjuje razinu šećera u krvi, a osim toga snižava i kolesterol.Priprema doručka ne zahtjeva posebnu pripremu. Samo ga pomiješajte s jogurtnom i žitaricama i vaš zdrav obrok gotov je u trenu. 10. Odmarajte se u dječjoj pozi Ovo je jedna od najopuštenijih joga poza za istezanje s kojom se možete riješiti lagane boli u leđima ili vratu. Sjednite na koljena, tijelo nagnite prema naprijed i spustite se na pod. Ruke istegnite što više možete prema naprijed i zadržite se minutu u ovoj pozi. 11. Koristite kreme za sunčanje Oko 5 milijuna Amerikanaca svake godine oboli od raka kože, a jedan od najvećih uzročnika ove bolesti je izlaganje suncu bez zaštite. Kremom mažite cijelo tijelo i to ponavljajte nekoliko puta u toku boravka na suncu.  12. Držite tijelo u visokom skleku Visoki sklek ili poza poznatija kao 'nagnuta daska' jača središnji dio trupa što može pomoći u otklanjanju bolova u leđima i poboljšati držanje tijela. Odvojite minutu za ovaj mali fitness izazov pogotovo ako većinu dana provedete sjedilački. 13. Nabacite široki osmijeh  Nije tajna da su ljudi koji se smiju obično sretniji ljudi, no istraživanje iz 2010. godine kojeg su proveli istraživači s Wayne State Universityja dokazuje da osobe na čijem je licu širok osmijeh su često najdugovječnije osobe. Čak i ako ste pod stresom lažni osmijeh pomoći će vam da se lakše nosite sa situacijom u kojoj se nalazite. >>Ova namirnica smanjuje rizik od srčanog udara! >>Evo kako izgubiti nakupljene kilograme za samo 12 minuta tjedno 