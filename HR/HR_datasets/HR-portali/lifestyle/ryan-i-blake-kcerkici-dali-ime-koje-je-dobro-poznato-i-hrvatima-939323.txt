Foto: Getty, Instagram, Splash News  JEDAN od omiljenih holivudskih parova, prije 3 mjeseca dobio je drugu kćerkicu.  40-godišnji holivudski zavodnik Ryan Reynolds i njegova 11 godina mlađa supruga Blake Lively, krajem rujna postali su roditelji po drugi put, a prije tjedan napokon su svijetu predstavili svoje preslatke kćerkice.  Radi se o 2-godišnjoj James, koja je ime dobila po njegovom preminulom ocu te 3-mjesečnoj slatkici, čije smo ime saznali tek sad. Naime, malena je dobila ime Ines, koja na grčkom označava dobrotu, nevinost i čistoću. I dok se strani portali dive "neobičnom" imenu, Hrvatima je ovo ime itekako poznato.  Podsjetimo, par se voli od 2011. godine, a s razlogom nose epitet jednog od najslađih u Hollywoodu. I dok svoju ljubav ne skrivaju, kada su u pitanju njihove kćerkice, par ih je čitavo ovo vrijeme nastojao držati podalje od očiju javnosti, sve do prošloga tjedna, kada je Ryan dobio zvijezdu na Holivudskom šetalištu slavnih, a tu je čast odlučio proslaviti sa svojom prekrasnom obitelji.   Tako smo napokon mogli vidjeti i malenu James, koja izgleda identično kao njezina mama u mlađim danima.  No, kojem god djelu para sestre budu sličnije, dobro će proći, jer se radi i o jednom od najatraktivnijih celebrity parova.