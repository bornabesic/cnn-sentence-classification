Stiže moje najdraže godišnje doba i napokon mogu reći - manje je više. Nose se gola koža i preplanula put te visoki zaštitni faktor (najčešće su to kod mene proizvodi brendova L’Elborario i Daylong). Što se odjeće tiče, nekako sam mišljenja da je ljeto doba kada više nego ikada prolaze T-shirt (poželjno s natpisom) i traper, posebno ako je u pitanju šorc. Sve ono što ste ove zime nosile na dugim trapericama, sada ide na kratke hlačice - vez, biseri, zakrpe. Šorc, Mango, 169 kn Udobnost mi je uvijek na prvom mjestu, pa od obuće biram natikače i to po mogućnosti ravne i bijele. Moji su favoriti uvijek udobni Birkenstrock, Marc Jacobs ima divne s cvijećem, a Roger Vivier s velikom kopčom koje podignu svaku kombinaciju. Što se tiče torbi, ljeti su mi najpraktičniji i najefektiniji cekeri svih veličina i oblika. Iako dolaze u svim bojama, preferiram one u prirodnoj boji slame, nešto poput poznatog Jane Birkin Basket modela. Ceker, Zara, 299 kn Jako mi se sviđa trend nošenja kupaćih kostima kao majica, koji savršeno funkcioniraju kao bodi. Može ih se bez problema nositi i za večernji izlazak, posebice ako su u nekoj metalik boji, tako da preplanula put još više dođe do izražaja. Kada govorimo o uzorcima, favoriti su mi safari, palme, papige - sve što podsjeća na užareni pijesak, iako ste i dalje na asfaltu. Od boja biram sunčano žutu i bijelu (i to od glave do pete za tople ljetne večeri). Bijeli jeans izgleda odlično “začinjen” cipelama s mašnom (Gucci su moj favorit sezone). Haljine ne izlaze iz mode i to duge i po mogućnosti s golim ramenima. Ono što je u hladnijim danima bio baršun, u toplim je saten. Taj se efektni materijal nosi apsolutno na svemu - haljinama, cipelama i dnevnim varijantama. Ovo ljeto preporučam još jedan savršen i multifunkcionalni modni dodatak - maramu. Uvijek ih je dobro imati pri ruci, a nova sezona donijela je i nove načine nošenja. Možete ih zavezati za torbu, oko vrata, nositi na ruci, glavi, upletenu u pletenicu... Chic i praktično, a to volimo.