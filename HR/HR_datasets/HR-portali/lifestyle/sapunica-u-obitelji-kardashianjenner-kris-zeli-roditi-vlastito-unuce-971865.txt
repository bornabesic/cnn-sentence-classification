Foto: Getty, Instagram  OVAKAV scenarij nismo gledali u nijednoj meksičkoj ni turskoj seriji, no izgleda da u obitelji Kardashian-Jenner ime više drame nego u ijednoj sapunici do sad. Tko prati reality show Keeping Up With the Kardashians, sigurno već zna da Kim želi još jedno dijete, no ne može ga roditi, baš kao i da je mama Kris spremna napraviti apsolutno sve za svoju djecu, pa čak i biti trudna umjesto njih.   A upravo to se dogodilo u posljednjoj epizodi realityja, kad je Kris Jenner izjavila kako je spremna biti surogat majka trećem djetetu Kim i Kanyea, odnosno svom šestom unuku.    61-godišnju Kris na zemlju je brzo spustila Kourtney, koja ju je podsjetila da je možda malo prestara za rađenje, no obiteljski doktor potvrdio je da Kris ipak može biti nečija surogat majka.  Kourtney je također ponudila Kim da bude surogat majka njenom trećem djetetu, iako ih i sama ima već toliko, a u tom slučaju ona bi rodila svog nećaka.    Kako god bilo, ostane li sve unutar obitelji, čeka nas prava reality sapunica!