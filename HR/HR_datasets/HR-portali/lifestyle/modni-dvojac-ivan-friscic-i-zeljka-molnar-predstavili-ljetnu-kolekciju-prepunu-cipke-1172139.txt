Modni dvojac  Ivan Friščić i Željka Molnar, koji stoji iza brenda DeLight, predstavio je ljetnu kolekciju za koju je, osim ženske siluete i elegancije, inspiraciju dala i raskošna čipka. Prirodne, ali istovremeno raskošne materijali od čipke, svile i pamučnog brokata uz viskozne podstave, prate prave proljetne, pastelne boje, čineći kolekciju posebno romantičnom, ali i svečanom. Dizajneri su se poigrali i metalik odsjajem te upadljivom boje ciklame koja je hit ovog proljeća, ali i svojevrsni potpis svake DeLight kolekcije.     - Glavna inspiracija nam je bila upravo čipka i naše viđenje ženstvenih komada u izvedbi od iste. Volimo donijeti dašak drugačijeg u svakoj našoj kolekciji, i iako nam je business kolekcija osnova, željeli smo klijenticama oduševljenim našim dizajnom pružiti novo iskustvo i odjenuti ih i za večernje izlaske kao i za sve svečane prigode. Još jedan novitet u našem plasiranju proizvoda jest video kampanja kojom našim klijenticama pokušavamo što realnije prikazati DeLight komade, izjavio je Ivan Friščić povodom lansiranja ove kampanje. Konačna točka na "i" je power suit koji je bussines kolekcijom postao sinonim elegantnog poslovnog stylinga.  - Našu klijenticu zamišljamo u romantičnoj šetnji morskim žalom, na glamuroznom partyju, na bitnom poslovnom sastanku ili na bajkovitom vjenčanju. Ona je individualka koja nikako ne želi biti jednaka kao i svi ostali, već svoja, posebna i prelijepa, objasnila je Željka Molnar.