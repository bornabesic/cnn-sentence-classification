Foto: Rex, Giphy  DAME, nećete vjerovati što smo čule!  Izgleda da tračanje pruža jednako zadovoljstvo kao i jedna druga aktivnost, koja je često baš i tema takvih razgovora. Tijekom "trač partije" s prijateljicama, u mozgu se oslobađa oksitocin - isti hormon koji hipofiza ispušta za vrijeme i nakon seksa, pokazalo je istraživanje talijanskog Sveučilišta Pavia.  U istraživanju su sudjelovale 22 studentice, koje su razdvojene u dvije grupe. Jedna je grupa s voditeljem razgovarala o problemu neplanirane trudnoće na kampusu, dok su druge međusobno komentirale emocionalnu priču, koju im je ispričala jedna od organizatorica.  Rezultati su otkrili da se hormon stresa, kortizol, povisio u oba slučaja, dok je razina oksitocina bila znatno viša među sudionicima grupe koja je tračala.  "Radim kao psihijatrica i primijetila sam da se s kolegama najbrže zbližim kada zajedno nekoga tračamo," objasnila je razlog za pokretanje studije glavna znanstvenica, Dr. Natascha Brondino. "Tada sam se počela pitati stoji li iza svega i neki biokemijski razlog." Eto, sada bar imate opravdan razlog za ogovaranje, pogotovo ako nemate dečka.