Foto: Splash, Giphy, Instagram  DEČKI iz slavnog boy banda "One Direction" odlučili su isprobati što im još svijet showbiznisa nudi.   Nakon što je Harry Styles prihvatio ulogu u ratnom filmu "Dunkirk" koji se već snima, stigla je vijest o novoj okupaciji Zayna Malika.    Mladić koji je prvi napustio popularni band i ostvario solo karijeru udružio se s tvorcima serije "Entourage" kako bi stvorio sličnu seriju, no s nešto drugačijim glavnim likovima.   Kako izvještava Daily Mail, ova serija pratit će život popularnog boy banda, a talentirani Zayn naći će se u ulozi izvršnog redatelja!  Radnja će pratiti skupinu mladića koji od nadobudnih pjevača postaju pop zvijezde, a tamnokosi ljepotan najbolja je osoba koja može glumcima i redateljima objasniti sve o tome.   Audicije za glavne uloge održat će se idući mjesec u Los Angelesu, a Zayn će prisustvovati na svima i pomoći u izboru "savršene petorke".