Foto: Getty   SVE popularnija manekenka Bella Hadid jučer je imala svoj modni debi na Victoria's Secret reviji. Mlađa sestra "anđelice" Gigi Hadid, Bella, jučer je po prvi put prošetala pistom poznatog showa, koji se po prvi put održavao u Parizu te je pritom briljirala.  No, njezino hodanje po pisti, besprijekorno tijelo i sexy kostimići koje je nosila, ostali su u sjeni prvog javnog susreta s bivšim dečkom s kojim je nedavno prekinula, pjevačom The Weekndom, koji je i ove godine bio dio glazbenog programa poznate revije.  Dok mu se Bella približavala, nitko nije mogao ne primijetiti njihove nostalgične poglede te njezin široki osmijeh, a manekenka je i ranije izjavila kako njihov susret neće biti nimalo čudan, jer ga i dalje smatra najboljim prijateljem.  Šuškalo se i kako su se bivši golupčići ranije našli u Parizu te navodno i pomirili, no oboje mudro šute o tome. Doduše, popularni pjevač kasnije je uhvaćen i kako odmjerava Belline kolegice, a posebno su mu za oko zapale "veteranke" Alessandra Ambrosio i Adriana Lima te njihova poprsja, koje je pogledao s posebnim zanimanjem. I prošle je godine, dok je bio službeno zauzet, na istoj pisti itekako napasao oči na prekrasnim ženama, no nikada se nije saznalo kako je Bella reagirala na to.  A hoće li čarobni Pariz slavnom paru pomoći da izglade sve probleme, ostaje nam pričekati.