NA otvorenju 70. filmskog festivala u Cannesu, ova je glumica nosila po mnogima najljepšu haljinu večeri. Radi se o Umi Thurman, koja je prije dva dana, na crvenom tepihu zasjala u prekrasnoj ružičastoj Atelier Versace toaleti te pokazala kako žena ne treba biti gola, da bi bila sexy.  I drugog dana festivala, glumica je u središtu pozornosti medija, a to joj je ponovno pošlo za rukom zahvaljujući modnom odabiru, koji je izazvao burnu raspravu. Naime, Uma se ovoga puta odlučila za rokerski chic: dugu, satensku suknju i crnu kožnu jaknu s krznom, koju potpisuje slavni Giuseppe Zanotti.  Pitate se čemu rasprava? Naime, ovaj filmski festival poznat je po strogom kodeksu odijevanja, koji uključuje elegantna crna odijela za muškarce te svečane toalete za žene, bez modnih eksperimenata. Kožna jakna svakako se smatra nepoštivanjem pravila.  I dok su neki Umu kritizirali, bilo je i onih koji smatraju kako je njezina kožna jakna bila pravo osvježenje.  Što vi mislite?