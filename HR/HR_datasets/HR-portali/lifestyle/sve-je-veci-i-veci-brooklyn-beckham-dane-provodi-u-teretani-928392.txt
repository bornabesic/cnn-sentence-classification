Foto: Instagram, Man About Town  NAJSTARIJI sin slavnog nogometaša dane provodi u teretani.  Iako za 17-godišnjeg Brooklyna Beckhama možda nikada ne biste čuli, da nije sin slavnog para Davida i Victorije Beckham, tinejdžer je posljednjih mjeseci postao prava medijska zvijezda.  Na Instagramu ga slijedi 8,7 milijuna ljudi, već se okušao u modnom svijetu, snimivši nekoliko naslovnica, editorijala i kampanja, a neko je vrijeme ljubio i jednu od mladih holivudskih nada, Chloe Grace Moretz, što mu je donijelo dodatni publicitet. A ono čime najstariji Beckhamov sin itekako privlači pozornost, svakako su i njegovi svakodnevni odlasci u teretanu, koje redovito dokumentira na društvenim mrežama, a u posljednje vrijeme, primijetili smo kako su se oni itekako isplatili. Naime, slavni tinejdžer nikad nije bio "veći" pa nitko više nije siguran je li to i dalje samo rekreativna zabava ili se Brooklyn ozbiljno priprema za neko natjecanje. Kako god bilo, njegove fotografije dobivaju tisuće i tisuće lajkova te komentara oduševljenih obožavatelja, a hoće li Brooklyn ipak pretjerati, tek nam ostaje vidjeti.