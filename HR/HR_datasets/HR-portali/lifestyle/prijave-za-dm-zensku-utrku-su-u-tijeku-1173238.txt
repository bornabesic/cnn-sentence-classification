Sve je spremno za još jednu dm žensku trku, a ove godine žene trče za žene Europa Donne. Tisućama trkačica je upravo dm ženska utrka bila ona prekretnica kada su se zaljubili u trčanje i zdravi život. Vrijeme je da se i ti pokreneš i daš svoj doprinos u promicanju zdravog i aktivnog života. Red trčanja, pa kraći red hodanja, pa red fotkanja i smijanja – svatko može doći do cilja! U nastavku se nalaze tri stvari koje obavezno trebaš znati o utrci koja izlazi u svom šestom izdanju: 1. Rezerviraj 10. lipnja i pravac Jarun! Ove se godine utrka seli na obalu zagrebačkog mora – Jarun gdje 10. lipnja donosi tri utrke i bogat zabavni program, i to prema sljedećem rasporedu: 18:30 h: dm babybonus utrka – cca. 300 m 19:00 h: dm ženska rekreacijska utrka – cca 3.600 m 19:30 h: dm ženska natjecateljska utrka – cca 6.500 m (puni krug oko Jaruna) Utrku će podržati i brojni partneri dm-a, a za pozitivne vibracije nakon utrke bit će zadužen koncert grupe Positivo. 2. Prijave za utrku su u tijeku – trk do dm-a! Prijave za sve utrke otvorene su do 10. lipnja na terminalu u dm-ovim prodavaonicama gdje u zamjenu za 50 active beauty bodova ostvarujete pravo na sudjelovanje u jednoj od dm ženskih utrka, a za 25 bodova i najmlađi član vaše obitelji može napraviti svoje prve trkačke korake. Otisnuti kupon za prijavu ponesite 10.6.2017. na Jarun i predajte ga na akreditacijskom pultu (na livadi između ulaza Hrgovići i Hrvatskog Sokola) od 17:00 sati. Svaku natjecateljicu očekuje majica i bogat dm poklon – paket. 3. Ova je utrka posebna – žene trče za žene Europa Donne Svaka sudionica utrke može podržati djelovanje organizacije Europa Donne, odnosno Europske koalicije protiv raka dojke koja promiče rano otkrivanje raka dojke, liječenje te povećanje sredstava za istraživanje same bolesti. Pomoći možete na više načina: POZIVOM NA HUMANITARNI TELEFON 060 91 91 91. kojim daješ doprinos u prikupljanju sredstava za kupnju aparata za intraoperativno zračenje, uređaja vrijednog 5 milijuna kuna kojeg Hrvatska još nema. Ovakav aparat pacijenticama omogućuje kraće liječenje i brži povratak njihovim obiteljima jer im već tijekom samog operativnog zahvata omogućuju primanje jednokratne terapije zračenjem te ne moraju postoperativno dolaziti svakodnevno na zračenje, najčešće 5-6 tjedana. UPLATOM KOTIZACIJA Prijave na utrku moguće su i na licu mjesta, na Jarunu – na štandu Europa Donne. Donirati možete 25 kn za sudjelovanje u dm babybonus utrci ili 50 kn za sudjelovanje u dm ženskoj utrci. Vidimo se na Jarunu!