Kada nas komarac ugrize, sisa našu krv i pritom ubrizgava slinu koja sadrži antikoagulans koji sprečava zgrušavanje krvi oko mjesta ugriza. Proteine iz sline komarca naš organizam prepoznaje kao "strano tijelo" zbog čega reagira naš imunološki sustav.  Kao odgovor, naš organizam oslobađa histamine, a upravo je histaminska reakcija ta koja uzrokuje svrbež, objašnjava Johnatan Day sa Sveučilišta Florida. Iako postoji mnogo načina koji sprečavaju ubode komaraca, nijedan od njih nije potpuno učinkovit. Ipak, ovi će ublažiti svrbež, a većinu imate u svom domu nadohvat ruke.  Led Ledena terapija ublažit će svrbež i spriječiti naticanje na mjestu uboda. Led umrtvi živce koji prouzročuju svrbež i bol.  Eterična ulja Ulje čajevca ima protuupalno djelovanje i pomaže kod svrbeža. Zbog svog antibakterijskog i antivirusnog djelovanja sprečava i infekcije. Ocat Ulijte dvije ili tri čaše octa u toplu kupku ili nekoliko kapi na komadić vate i prislonite na mjesto uboda. Ocat od jabuke možda je najdjelotvorniji jer ima neznatno manje kiseline. Med Med ima širok spektar djelovanja na sveukupno zdravlje, uključujući i protuupalno djelovanje i antibakterijska svojstva. Malo meda utrljajte izravno na mjesto uboda komarca. Soda bikarbona Soda bikarbona ima alkalnu komponentu koja neutralizira ph balans kože. Malo sode bikarbone utapkajte na mjesto uboda kako biste smanjili osjećaj svrbeža.  Limun i limeta Njihov sok ili kora ubija sve vrste bakterija, ali koristite ih samo ako nećete izlaziti na sunce.  Menta Stavite malo paste za zube sa metvicom (pepermint) na mjesto uboda. Umjesto paste za zube možete koristiti i eterično ulje ili kremu na bazi mente. Mlijeko i voda Pomiješajte mlijeko i vodu u jednakim omjerima i stavite oblog na mjesto uboda. Ovo je vrlo efikasan lijek i pomaže kod smanjenja upala, smanjuje svrab i naticanje. Ovo je dobar način i za ublažavanje opeklina od sunca. >>Evo kako se jednostavno možete riješiti komaraca u stanu i na otvorenom 