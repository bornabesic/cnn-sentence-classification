Foto: Instagram, REX  NAPOKON smo otkrili spol drugog djeteta prelijepog holivudskog para. Zgodni glumački par Ryan Reynolds i Blake Lively, krajem rujna postali su roditelji po drugi put. Mlađahna Blake rodila je u bolnici na Manhattanu, no sve do neki dan nismo znali kojeg je spola bebica.   No, zahvaljujući brbljavom Ryanu, napokon smo saznali taj podatak, a prezgodni glumac to je otkrio u jednom talk showu, gdje se našalio "kako je u njegovoj obitelji trenutno previše estrogena", čime je potvrdio kako se obitelj Reynolds proširila za još jednu djevojčicu.   Podsjetimo, 40-godišnji Ryan i 11 godina mlađa glumica vjenčali su se 2012. godine, a dvije godine kasnije postali su ponosni roditelji djevojčice James, koja je ime dobila po njegovom preminulom ocu. Ryan se voditelju spomenutog showa, Conanu O'Brienu, požalio i kako nije lako imati dvoje djece te se našalio kako je ponekad sve što želi, samo pobjeći iz kuće.  Blake je navodno jako razljutila činjenica što je suprug otkrio spol bebice, a nekoliko sati nakon, na Instagramu je objavila fotografiju njegove slatke isprike, i to doslovno.  Mogu li oni biti slađi?