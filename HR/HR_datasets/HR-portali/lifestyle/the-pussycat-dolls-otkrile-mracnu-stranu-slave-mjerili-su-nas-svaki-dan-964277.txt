Foto: Instagram  CURE su žarile i palile od 2003. do 2010. godine.  Kad kažemo The Pussycat Dolls, vjerujemo kako vam prva na pamet pada Nicole Scherzinger, koja se opravdano uzimala kao vodeća pjevačica i plesačica ove glazbeno-plesne američke skupine, koja je zapravo bila sastavljena od šest cura: osim Nicole, tu su bile Carmit Bachar, Ashley Roberts, Jessica Sutta, Melody Thornton i Kimberly Wyatt.  Osim po pjesmama, koje rado pjevušimo i danas, slavna šestorka bila je poznata po savršenim tijelima, sexy outfitima i zahtjevnim koreografijama, no iza slave i uspjeha, krila se i mračna strana. Tako je crnokosa Nicole, nakon odlaska iz benda, često otvoreno govorila o problemima s bulimijom, a sada je progovorila i plavokosa Kimberly, koja je otkrila kako uopće nije bila svjesna slave, jer je morala voditi računa o prehrani. "Cijelo vrijeme brinula sam se samo o svojoj kilaži. Stalno su nas mjerili i strogo pratili naše životne navike, kako se slučajno ne bismo udebljale, čak ni kilogram. Bile smo pod užasnim pritiskom pa se tog razdoblja niti ne sjećam po uspjehu, koji smo postigle, koliko po neprestanim provjerama i pritiscima kojima smo bile izložene, kako bismo izgledale kao anoreksični izvanzemaljci", pojadala se. "Danas se trudim hraniti zdravo, a takve navike prenosim i na svoju kćer. No, bojim se kako će i ona, kao i druge djevojke širom svijeta, steći poremećaje u prehrani, zbog onoga što je nastalo kao rezultat modne i šoubiz industrije, koje se fokusiraju na nerealan izgled za većinu žena. Svaki dan u obližnjem parku gledam dvije 9-godišnjakinje koje trče i pričaju o kalorijama. To je užasno", zaključila je.