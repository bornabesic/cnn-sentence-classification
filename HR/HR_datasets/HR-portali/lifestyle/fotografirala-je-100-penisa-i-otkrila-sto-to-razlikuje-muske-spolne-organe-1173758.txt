Nije svaki penis isti i ne razlikuje se samo po duljini.  Koliko su zapravo odlučila je provjeriti Laura Dodsworth koja ih je fotografirala 100 kroz svoj novi projekt koji je nazvala : Manhood. Bio je to logičan nastavak dalje, odnosno niže, nakon što je napravila sličan projekt s ženskim grudima.  Zamolila je muškarce koje poznaje da sudjeluju u njenom projektu, a oni su upitali sve koje oni poznaju i tako se grupa muškaraca voljnih za anonimno "otkrivanje svijetu" povećavala. Nije stvar samo u fotografiranju spolnih organa, bitna je i priča koja stoji iza toga, poručila je fotografkinja Dodsworth. Otkrila je da su neki muškarci vrlo hrabro skinuli odjeću sa sebe, dok su drugi bili izrazito nesigurni i nervozni. Puno je muškaraca vrlo nesigurno u sebe kad je riječ o njihovom penisu. Nije ovo bilo natjecanje u duljini penisa već realan pogled u različitosti jednog spola. A njih ima itekako mnogo kad je riječ i samo o ovom jednom organu, zaključila je.  Nakon pogleda na 100 penisa muškaraca različite boje kože i dobi, uvidjela je da se, osim po duljini, njihovi penisi razlikuju poprilično i po debljini, tonusu kože, obliku, zakrivljenosti... Mnogo je muškaraca bilo nesigurno jer nemaju često priliku vidjeti "muškost" drugih muškaraca i uvjeriti se da je njihova različitost sasvim normalna. Baš kao što postoje različiti oblici vagina i grudi kod žena.