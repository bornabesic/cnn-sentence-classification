Malarija, groznica denga i groznica Zapadnog Nila neke su od bolesti koje prenose komarci, krvopije koje često znaju upropastiti na otvorenom u ljetnim noćima. Iako su komarci sitni kukci, njihova prisutnost često izluđuje čovjeka. Pogotovo ako živi u blizini močvarnog područja. Iako ih je nekada nemoguće izbjeći, postoje načini da se njihov broj značajno smanji. Tako bi, primjerice, bilo poželjno ukloniti vode stajaćice iz dvorišta i s balkona. Ispraznite bačve ili posude u kojima se nalazi voda koju bi mogli iskoristiti za polaganje jajašca. Smanjenju broja komaraca pridonose i šišmiši. Jedan šišmiš tijekom noći može pojesti veliki broj tih napasnika. Ako vam to uvjeti dopuštaju, bilo bi poželjno da u blizini doma imate šišmiše. Komarce će otjerati i konzumiranje češnjaka, a pomaže i ulje Neem koje slovi kao prirodni insekticid. Leteće napasnike odbija i jabučni ocat. Jednu ili dvije žlice jabučnog octa stavite u pola litre vode i to popijte. Možda će vam biti gorko, no spasit će vas od puno većih briga. Postoje i biljke koje imaju odbijajuća svojstva za komarce. Među njima su lavanda, citronela, mačja trava... Biljke će vas čuvati od komaraca, a poslužit će i kao ukrasi za vaš dom. Osim što će lijepo mirisati, dom će vam biti i bez komaraca ako koristite svijeće od citronele koje nije potrebno kupovati, već ih lako možete napraviti. Lavanda je nešto što ljudi vole, a komarci jednostavno mrze. Ako želite da vam ne uzlaze u dom, postavite lavandino ulje kraj prozora. Komarci, meduze, pčele... Kako se zaštititi od insekata? 