Foto: REX   BARBADOŠKA ljepotica poznata je po osebujnom stilu. A njega je još jednom pokazala jučer na crvenom tepihu Diorove revije u sunčanom Calabasasu u Kaliforniji, gdje se unatoč toplini, zaogrnula raskošnim krznenim kaputom.  Ispod njega nije imala ništa, a pritom je otkrila ramena te je kaput stegnula u struku, crnim kožnim remenom, dok je donji dio tijela ukrasila trapericama, zanimljivim crnim čizmama te na sve to dodala genijalnu torbu spomenutog brenda.  Uz puno prstenja, narukvica i ogrlica, 29-godišnja pjevačica se odlučila i za crni kaubojski šešir, čime je još jednom dokazala kako neke kombinacije može nositi samo ona.   No, raskošno krzno na kaputu razbjesnilo je internet, što je česta praksa kada su u pitanju slavne ljepotice, za koje se smatra da tako šalju krivu poruku ženama diljem svijeta.   Na istom eventu bile su i glumice Charlize Theron, Kate Bosworth i Brie Larson, koje su se odlučile za zanimljive crne kombinacije, pjevačica Kelly Rowland, koja je zasjala je u bijeloj, čipkastoj haljini te s dugim pletenicama, manekenka Miranda Kerr u dugoj haljini u zemljanim tonovima te dizajnerica Rachel Roy, navodna ljubavnica repera Jay-Z-ja, koja se odlučila za zanimljivu šarenu kombinaciju, a najviše pažnje svakako je privukao njezin prekrasni pink blejzer.