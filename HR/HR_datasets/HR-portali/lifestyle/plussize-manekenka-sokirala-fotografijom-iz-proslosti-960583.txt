Foto: Instagram   LIZU na Instagramu slijedi nešto više od 40 tisuća vjernih pratitelja. Liza Golden-Bhojwani nekad je bila manekenka, koja je nosila revije prestižnih dizajnera na New York Fashion Weeku, a pogađate, bila je jako mršava, što je ovima itekako odgovaralo.   No, nakon što je pala u nesvijest, jer je čitav dan pojela samo 20-ak mahuna kuhanih na pari, odlučila se za velike životne promjene, točnije da je vrijeme da počne normalno jesti.   Upravo tako, Liza se svjesno izgladnjivala kako bi bila što tanja te kako bi se još bolje uklopila u okrutni modni svijet, koji donedavno nije mogao smisliti ništa drugo osim (pre)mršavog ženskog tijela, a kako je sama otkrila, jela je samo 500 kalorija dnevno, što je samo četvrtina od onog što je potrebno odrasloj osobi na dnevnoj bazi.   Prije nekoliko dana, danas plus-size manekenka obratila se obožavateljima s ispovijesti o tome kako je nekada bila na rubu, koju je napisala ispod slike iz prošlosti. Fotografija s lijeve strane snimljena je na vrhuncu njezine karijere modela, a otkrila je i kako je često lagala kako joj je omiljeno jelo piletina s krumpirom, dok u stvarnosti nije jela gotovo ništa.   "I 1 centimetar više oko struka može vas ostaviti bez posla. Povlačili bi me s revija, jer sam došla do konfekcijskog broja 36. Grizla sam se, jer ne mogu biti mršava i držati se takvih rigoroznih dijeta. Život mi se promijenio kad sam s prijateljima posjetila Indiju. Tamo sam naučila da mogu biti sita i sretna", otkrila je smeđokosa manekenka, koja danas tamo i živi te je sretno udana.   Danas jede i što želi te vježba pet dana u tjednu, no radi sebe, a ne zbog kilograma. "Možda nisam stvorena da budem na naslovnicama i snimam za najveće brandove, no tu sam s razlogom. Zaslužujem biti sretna, a tako se i osjećam", zaključila je.