Jeanne Sager odrasla je u obitelji u kojoj je uvijek vrijedilo pravilo: manje je više. No, imala je problema s kilogramima. Dani natrpani obvezama koje treba riješiti - jučer, dovodile su je u situaciju da preskoči obrok sve dok ne bi počela osjećati jaku glad. Tada bi, samo da što prije utaži glad, pojela bilo ono što bi joj došlo pod ruku, rjeđe birajući zdrave obroke.  Prije 11 godina postala je majka. Imala je nekoliko kilograma viška kojih se željela riješiti i početi živjeti što zdravijim životom. Stručnjaci tvrde, a pokazala su to i istraživanja, da je potrebno jesti šest manjih obroka na dan kako bi se spriječio osjećaj gladi, ali  i potaknuo metabolizam.  Odlučila je uhvatiti se u koštac sa svojim kilogramima i lošim prehrambenim navikama pa je odlučila jesti svaki dan u isto vrijeme. Počela je s jednom četvrtinom uobičajene količine hrane za doručak, a iduće obroke planirala je u razmaku od 2 do dva i pol sata.  S obzirom na to da se kao i većina ljudi bori s nedostatkom vremena zbog opterećenosti poslovnim i privatnim obvezama, shvatila je da nema vremena unaprijed pripremati šest manjih, zdravih obroka. Stoga je odlučila razmišljati o tome koje zdrave obroke može kupiti u supermarketima kako bi ipak ostala dosljedna svom naumu, ali i ne gubiti vrijeme za posao. Jela je uz tipkovnicu dok je radila, a umjesto komada pizze, koji bi prije često kupovala, sada je na njenom stolu bio komad sira, narezani grejp, humus i slično.  Već  nakon nekoliko dana osjećala je kako ima znatno više energije nego prije. Iako nije bila osoba koja je razmišljala o vježbanju, odvojila je 15 minuta na dan poslije posla, a prije večere, da se malo "pokrene". Prve pozitivne pomake na svom organizmu osjetila je već nakon tjedan dana. U tom je razdoblju izgubila jedan kilogram. Osim naleta energije, nakon mjesec dana primijetila je i kako je menstrualni ciklus prošao mnogo lakše. Nakon nekog vremena ipak je odlučila da neće nastaviti jesti šest manjih obroka na dan, no ipak je zadržala zdrave navike. Svako jutro započinje zdravim doručkom i izbjegava nezdrave obroke.