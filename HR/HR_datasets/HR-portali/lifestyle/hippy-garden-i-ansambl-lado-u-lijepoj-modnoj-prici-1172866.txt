Čuvari hrvatske kulturne baštine Ansambl LADO i modni brend Hippy Garden predstavljaju lijepu modnu priču. Ususret dosad najvećem nastupu Lada u zagrebačkoj Areni, dizajnerica Đurđica Vorkapić i njezin brend “From Croatia with Love” predstavljaju limitiranu kolekciju T-shirt majica i tenisica s prepoznatljivim motivom licitarskog srca i potpisom Lada. Prava hrvatska kulturno – modna priča zasigurno će razveseliti mnoge ljubitelje tradicionalnih motiva predstavljene u suvremenom ozračju. Inspirirajući i prepoznatljivi motivi izvrsno su se uklopili i povezali modu i kulturnu baštinu. “Prekrasna je poveznica brenda ”From Croatia with Love “ s Ansamblom LADO, mišljenja sam da je to najljepši i najpozitivniji način povezivanja hrvatske tradicije s modnim izričajem!”- izjavila je dizajnerica Đurđica Vorkapić. Do sada najveći hrvatski koncert predstavnika najljepše hrvatske glazbene i plesne tradicije pod imenom Čuvajmo naše blago očekuje nas u subotu, 3. lipnja u 20 sati. Posjetitelji će po prvi puta u Zagrebu imati prilike uživati u najmodernijoj glazbeno- scenskoj čaroliji kad je Ansambl LADO u pitanju koji će na do sada najvećoj hrvatskoj pozornici kulture predstaviti potpuno novi cjelovečernji program Ispod duba stoljetnoga. Limitirana kolekcija majica i tenisica može se kupiti uz upit na mail organizatora marina@high-level.hr te na Hippy Garden web shopu. Ulaznice za nastup ansambla LADO u Areni Zagreb, 3. lipnja u 20 sati, a čiji su partneri HEP i Pevec mogu se kupiti u sustavu Ulaznice.hr i Eventim.hr.