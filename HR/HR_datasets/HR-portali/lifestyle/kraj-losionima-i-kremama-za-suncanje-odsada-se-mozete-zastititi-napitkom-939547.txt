Izgleda da je iza nas vrijeme nošenja bočica losiona i krema sa zaštitinim faktorom na plažu. Na tržište je prvi put lansiran proizvod koji štiti od UV zračenja, a koji se, umjesto da se nanosi direktno na kožu - pije. Riječ je o proizvodu Harmonized H2O koji, prema riječima proizvođača, pruža zaštitu faktora 30. Nakon konzumacije ovog proizvoda, molekule iz tekućine vibriraju na koži i poništavaju 97 posto UVA i UVB zraka, tvrde stručnjaci iz američke tvrtke Osmosis Skincare. "Napitak za sunčanje", za koju se tvrdi da je prvi takav proizvod na svijetu, već je u prodaji i cijena iznosi oko 160 kuna (17 £) za bocu od 100ml. Proizvod je u prodaji u dvije varijante, a preporučuje se piti 2 ml svaka četiri sata dok boravite na suncu. Potrebno je i pričekati sa izlaganjem suncu sat vremena nakon prve doze, odnosno sat i pol ako se pije na puni želudac. Stručnjak Ben Johnson tvrdi da su nam dosadašnji proizvodi u obliku krema i losiona pružali " lažan" osjećaj da smo zaštićeni cijelo vrijeme dok boravimo na suncu. Znojenjem ili plivanjem u moru ta se zaštita često gubi jer, iako na proizvodu piše da je vodootporan, vodootporne su samo neke kemikalije u proizvodu, tvrdi Johnson. Navodi da se nakon tri sata djelovanja vode sa zaštitnim faktorom na koži može lako osjetiti kako sunce utječe na kožu, dok oni koji upotrebljavaju kreme za sunčanje nemaju taj osjećaj i njihova se koža oštećuje tijekom cijelog dana, tvrdi. - Naša koža je dizajnirana da nas "obavijesti" kada smo previše izloženi UVA i UVB zrakama. Bez obzira na zaštitu koju koristimo, nikada se ne bismo trebali izlagati suncu dulje od 4 sata jer to naša koža neće dobro podnijeti, tvrdi Johnson. >>Kako liječiti mrlje od opeklina od sunca? >>Sunce može oštetiti naše zdravlje, ali i 'nahraniti' organizam