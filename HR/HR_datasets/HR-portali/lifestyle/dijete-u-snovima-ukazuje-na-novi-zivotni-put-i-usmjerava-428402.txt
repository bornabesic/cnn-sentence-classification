Djeca vas u snu mogu voditi nepoznatim putevima, pokojni prijatelji donose neočekivane vijesti, a snovi o starcima su posebno značajni.  Neznanac ili neznanka u snu može predstavljati uspjeh na poslu, osobito ako je osoba koju u snu ne prepoznajemo tamnokosa. Za muškarca neznanka može označavati buduću mladenku. Nepoznato dijete u snu može biti mali vodič koji nas usmjerava po nepoznatom putu.  Nekad se ističe njegovo siromaštvo, napuštenost, a posebno njegovo nenadano pojavljivanje. Dijete koje je u snu napušteno ili pati upozorava na ugroženi dio psihe, i to na onaj koji se mijenja ili čak nestaje. Ako se u snu odraslog čovjeka pojavi nepoznato dijete kojeg doživljava kao višu silu, ono najavljuje nove životne mogućnosti.  Očevi često sanjaju sinove dok su bili djeca. Oni zapravo upućuju na njihovu mladenačku stranu. U ovim se snovima često pomiruju životni principi oca i sina. Prijatelj u snu upućuje na nesklad i sporove. Sanjate li pokojnog prijatelja, on nagovještava neočekivane vijesti. 