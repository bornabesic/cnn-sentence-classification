Foto: Instagram, Splash News U SLAVNU reality obitelj stiže prinova. A za nju se pobrinuo Rob Kardashian, koji sa zaručnicom Blac Chynom očekuje svoje prvo dijete. No, ne radi se samo o glasinama, s obzirom da je brat slavnih sestara Kardashian potvrdio sretne vijesti, slikom na Instagramu, na kojoj je karikatura njegove zaručnice s trudničkim trbuščićem, a ispod slike, Rob je stavio emotikon bebe i mladenke.  Par je sretne vijesti planirao podijeliti s javnosti danas, na Majčin dan, no planovi su im se izjalovili pa su to učinili ranije. Podsjetimo, Rob i bivša zaručnica repera Tyge, koji trenutno ljubi njegovu polusestru Kylie Jenner, zajedno su tek od siječnja, no u ovih nekoliko mjeseci uspjeli su obaviti ono što neki parovi ne uspiju ni u godinu dana.  Iako se šuškalo kako ga slavna starleta, za koju nitko ne može točno reći čime se bavi, samo iskorištava da se osveti obitelji Kardashian, upućeniji tvrde kako pozitivno utječe na posrnulog Roba te mu je pomogla da izađe iz depresije, ali i vidno smanji kilograme, koji su mu se nakupili tijekom teškog razdoblja.  Starleta sumnja i kako je njegova obitelj proširila vijest, kako bi ispromovirala novu sezonu svog reality showa, no slavna obitelj trenutno je na Kubi te se još uvijek nije oglasila u vezi toga. Kako god bilo, čestitamo sretnom paru!