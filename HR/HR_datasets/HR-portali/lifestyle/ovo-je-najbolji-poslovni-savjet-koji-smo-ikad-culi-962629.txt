ON je stao u jednu jedinu rečenicu.  Iako vam se možda čini kako se danas svatko nađe dijeliti vam životne i poslovne savjete, ovaj morate poslušati, jer je vrlo kratak i možda promijeni način na koji ste dosad gledali na vašu karijeru i uspjeh, bolje po vas. Njega je nedavno otkrila Facebookova direktorica Sheryl Sandberg, kojoj je ovaj savjet stao u doslovno jednu rečenicu, i pogodio ravno u srce profesionalnog uspjeha.  Na pitanje što je najvažnija stvar koju traži u kvalitetnom radniku, Sheryl je odgovorila: "Mogućnost primanja povratne informacije, jer su to ljudi koji su sposobni brzo učiti i jednako se tako razvijati." Drugim riječima, to su svi oni radnici koji razumiju vrijednost svake svoje pogreške i kritike, koja im je pritom upućena, ne s namjerom da ih uvrijedi, već da im omogući napredovanje u budućnosti. Takvi radnici to razumiju pa se niti ne boje priznati greške. "Većina kritika je ukorijenjena u istini, čak i ako nisu upućene na idealni način. Kada ste vi osoba kojoj je upućena kritika, imate dva izbora: možete staviti svoje osjećaje na stranu i naučiti nešto iz svoje pogreške ili možete pustiti da vas emocije nadvladaju te se samo naljutiti, bez izvlačenja korisnog zaključka po vas", nastavila je Sheryl. Pa kada se sljedeći put nađete u takvoj situaciji, stručnjaci ističu da si postavite dva pitanja: Kako mogu iskoristiti ovu kritiku da se poboljšam i što mogu naučiti iz ove alternativne perspektive? Na taj način, uravnotežujete emocije, što vam može pomoći da negativno iskustvo pretvorite u pozitivno.