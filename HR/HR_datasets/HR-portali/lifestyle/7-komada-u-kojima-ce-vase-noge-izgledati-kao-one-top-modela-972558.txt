Foto: Instagram  ŽELITE li okruglu stražnjicu, napravit ćete milijun čučnjeva.   Želite li veće grudi, kupit ćete si opaki push-up grudnjak. No, ako želite duže noge, morat ćete stvoriti optičku iluziju, uz pomoć pametno odabranih odjevnih komada. Ne znate na koje mislimo? Donosimo kratki popis! 1. Jedna boja Monokromatski odjevni predmet stvara dugu liniju te automatski čini da izgledate viši. To funkcionira za gotovo svaku boju, no potpuno crna kombinacija ima prednost pred ostalima.   2. Kratka jaknica Obzirom da jakne obično pogoduju vašoj prirodnoj razini struka, podizanje njihovog ruba učinit će da vaš struk izgleda više nego što zapravo jest, posebno ako ju iskombinirate s haljinom, s kojom će biti nejasnije gdje završava torzo, a počinju noge.   3. Cipele boje vaše kože Vjerujemo kako za ovaj trik već znate, no nikada nije loše utvrditi gradivo. Cipele koje su u skladu s vašom bojom kože, u trenu će produljiti vaše noge, posebno ako se odlučite za one na petu.   4. Hlače i suknje visokog struka Za donji dio tijela birajte komade malo iznad vašeg prirodnog struka, kako bi vaše noge izgledale nekoliko centimetara dulje. Za još bolji efekt: odaberite hlače, koje dosežu skroz do poda te obucite cipele na petu.   5. Uparite hlače visokog struka s crop topom Jednostavno je: i ova kombinacija čini vaš torzo kraćim, a noge duljima.   6. Birajte okomite prugice Okomite pruge stavljaju optičku iluziju dužih udova. Dodajte k tome veći rez ili laskavu midi haljinu, i u trenu postajete top model.  7. Što više čizme, to bolje U redu, znamo da ćete za ovaj trik morati pričekati jesen i zimu, no nije ga loše znati: što su čizme dulje (na koljenima ili preko koljena), to će vaše noge izgledati više manekenski. Pa imajte to na umu, ako volite čizmice kupovati na sniženjima u ovo doba.