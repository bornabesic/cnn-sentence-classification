Visoke temperature, salsa i mojito – idealna su kombinacija za savršenu ljetnu večer, a upravo se takva održala na prepunom zagrebačkom Strossmayerovom šetalištu u sklopu popularnog „Ljeta na Strossu“. Na jedinstvenoj Havana Club Mojito Embassy radionici Zagrepčani su naučili kako izraditi autentični mojito na kubanski način uz Havana Club 3 Años rum. Među brojnim ljubiteljima kubanske kulture bili su koreograf Igor Barberić, novinarka i voditeljica Edita Misirić Vrkljan sa suprugom Javorom Vrkljanom, voditeljica Barbara Radulović, trener Mario Valentić, glumica Mirna Medaković, arhitektica Nina Mia Čikeš, dizajneri Twins i Diana Viljevac, dr. Igor Štagljar i mnogi drugi.  Vrhunski Havanini koktel majstori pretvorili su se na jednu večer u prave „cantinerose“ – kubanske koktel umjetnike koji su svim znatiželjnicima otkrili koji su sve sastojci potrebni za jedan od najstarijih kubanskih koktela - mojito. Svaki pravi „cantinero“ razumije da je temelj pravog, izvornog mojita Havana Club 3 Años rum pomiješan sa sokom od limete, gaziranom vodom i metvicom, zaslađen smeđim šećerom te rashlađen kockicama leda.  Tijekom senzualne kubanske večeri mirisi i okusi Kube u potpunosti su zavladali Strossom u čemu je uživala i voditeljica Barbara Radulović: „Havana Club svake godine dovodi dašak Kube u Zagreb i razbudi ga. Ovo je jedinstveni događaj na kojem se u potpunosti može osjetiti kubanska atmosfera i na jednom mjestu doživjeti sve elemente tog egzotičnog načina života.“ Posjetitelji su ispijali osvježavajuće koktele i uživali u zaraznim ritmovima grupe Cubismo. Uz profesionalne salsa plesače, na ples su pozivali i Mario Valentić i Mirna Medaković, poznati po svojoj ljubavi prema kubanskim ritmovima. >>Vrući kubanski ritmovi vraćaju se na Stross