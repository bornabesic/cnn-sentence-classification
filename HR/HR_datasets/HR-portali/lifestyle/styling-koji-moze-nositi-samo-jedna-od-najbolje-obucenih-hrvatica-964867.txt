Foto: Instagram  VOLIMO njezine maštovite kombinacije.  Nije tajna kako je bivša manekenka, a danas osnivačica modnog brenda, Ljupka Gojić Mikić, jedna od najbolje obučenih Hrvatica.  I dok mnoge na toj listi često igraju na sigurno, Ljupka se obožava poigravati s bojama, krojevima i materijalima te često odlično nosi nemoguće.  To je još jednom pokazala na svom Instagram profilu, gdje je sa svojim sljedbenicima podijelila fotografiju veselog proljetnog outfita, za koji ćete se složiti kako ga ne bi mogli nositi baš svaka žena. Žuti topić s volanima na jedno rame, hlače na šarene prugice i zlatne cipele s remenčićem, bili su Ljupkin izbor za još jedan dan u dalekom Japanu, gdje već 8 godina živi zbog supruga nogometaša, s njihove dvije djevojčice.  Brojni su se internetski korisnici složili kako je ova kombinacija u tipičnom Ljupka stilu te kako odlično pristaje uz njezin vedri karakter, a mi iz Zagreba šaljemo same pohvale za domišljatost i hrabrost. Kako vam se sviđa ova vesela kombinacija?