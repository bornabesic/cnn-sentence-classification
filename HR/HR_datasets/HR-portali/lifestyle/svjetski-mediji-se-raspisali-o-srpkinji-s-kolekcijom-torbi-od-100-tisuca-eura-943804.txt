Foto: Instagram  ZNATE li već o kome se radi? Možda ju već pratite na društvenim mrežama, a možda ćete sada prvi put saznati za nju. Kako god bilo, njezino ime je Tamara Kalinić, a radi se o poznatoj blogerici, koju na Instagramu prati 378 tisuća sljedbenika.   Tamara je inače iz susjedne Srbije, točnije Novog Sada, no živi u Engleskoj pa nije dugo trebalo da se britanski mediji raspišu o njoj.   Naime, osim što je lijepa i uspješna, Tamara posjeduje zavidnu kolekciju dizajnerskih torbi, a kako prenosi Daily Mail,  u njoj je zasad 50 torbica, koje vrijede 100 tisuća eura.   27-godišnja brineta po struci je farmaceutkinja, no posao je ostavila kako bi se posvetila isključivo blogu, od kojeg očito ima puno više koristi. "Postoji samo jedna stvar koja mi može u trenu podignuti raspoloženje, a to je nova dizajnerska torba. Prošle godine sam prekinula višegodišnju vezu i prva stvar koju sam napravila jest kupila predivnu plavu Celine torbicu od 1600 funti", otkrila je Tamara te nastavila.   "Čak sam ju i sama zamotala i stavila si pod bor. Iako znam da nas materijalne stvari ne bi trebale usrećivati, ovo me doista raspoložilo."   Priznala je kako još dan danas čuva svoju prvu Gucci torbicu, koju joj je poklonila mama, a sama je torbe počela kupovati na fakultetu. Među prvima je bila ona slavnog Louis Vuittona, na koju je potrošila 700 funti, a omiljeni joj je model "Constance", luksuznog branda Hermes, koja ju je koštala puno više, točnije 7000 eura.   Torbice kupuje otprilile svakih 6 tjedana te potroši oko 1800 funti svaki put. "Srećom, to si mogu priuštiti, no moji prijatelji misle da sam luda", otkrila je. Njezin blog "Glam & Glitter" prati oko 400 tisuća obožavatelja torbi, a Britanci su zaključali kako atraktivna Srpkinja svakako posjeduje jednu od najskupljih kolekcija torbi u njihovoj zemlji.