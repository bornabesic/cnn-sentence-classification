Promjene nikad nisu lagane, ali katkad su nužne da bismo mogli biti sretniji i uživati u sadašnjosti. Provjerite je li vrijeme da se oslobodite tereta prošlosti za bolje sutra. Osjećate li se konstantno iscrpljeno, preispitivano, loše ili kao da ste zapeli u svom životu, možda je vrijeme da napravite sljedeći korak. Ovih 10 znakova u tome vam mogu pomoći. Ako ljudi s kojima provodite vrijeme iz vas crpe posljednje atome energije, vrijeme je da krenete dalje. Katkad se prijatelji jednostavno prerastu i u tim situacijama je bolje odvojiti se i potražiti novo društvo sa sličnim željama i potrebama. To ne znači da morate potpuno prekinuti veze s prijateljima, ali ne morate se više družiti jednakim intenzitetom.  Preispituje li netko vama blizak vašu religiju, moral ili integritet vrijeme je da se maknete iz takve okoline. Nekad vam je omiljeni dio tjedna bio petak navečer i ludi provod ili priprema obiteljskog ručka, ali s vremenom uzbuđenje vezano za tu aktivnost je splasnulo i iskreno ne znate ni sami zašto to radite. Ako je to slučaj - vrijeme je da to prekinete raditi. Bilo je lijepo dok je trajalo, a sad trebate osloboditi vrijeme za nove stvari. Glumite li zadovoljstvom svojim životom ili poslom, s vremenom će taj umjetni osmijeh postati pretežak teret. Zapitajte se zašto to radite. Većinu puta odgovor neće biti dovoljno dobar da se nastavite tako ponašati. Opustite se i krenite dalje. Nedostaje li vam vrijeme za sebe, onda vam odmor za vikend neće dugoročno pomoći. Ako vam nedostaje slobode u životu, razmislite o svojim obvezama i što možete napraviti da biste imali više vremena za sebe i ljude koje volite. Ako imate osjećaj da vam treba više energije da budete sretni nego da budete tužni ili depresivni, krajnje je vrijeme da  se ozbiljno pozabavite svojim životom i životnim odlukama koje su vas dovele do ovog trenutka. Vrijeme je da nađete neki novi hobi ili si priuštite neka nova iskustva. Ostavite ono što radite u prošlosti i započnite s isprobavanjem novih stvari. Ako imate osjećaj da se konstantno ponavljaju stvari u vašem životu zbog kojih se loše osjećate, trebate stati i zapitati se zašto. Što je uzrok problema? Kad dođete do uzroka problema, vrijeme je da ga počnete aktivno rješavati. Osjećate li se izolirano, neshvaćeno i morate se truditi da bi vas ljudi prihvatili - okruženi ste krivim ljudima. Zvuči teško, ali bolje je maknuti se od ljudi zbog kojih se loše osjećate i okružiti se onima koji vas prihvaćaju. Ako ste u nekom trenu shvatili da zanemarujete svoje bližnje zbog nekog drugog, vjerojatno ste došli i do zaključka da ste u prošlosti zanemarivali i njihove osjećaje, a da ste na kraju povrijedili i sebe i njih. Napravite pozitivnu promjenu. 