Mladen Grubić predstavio je kampanju za berlinsko tržište, s obzirom na to da je multikulturalni Berlin bio savršena podloga za avangardne kolekcije, kakvima se Mladen može pohvaliti. Otkrio nam je da je kroz turizam u našoj zemlji dobio uvid u to koliki je interes Nijemaca prema nakitu. To ga je poguralo da svoj nakit plasira i u Njemačkoj, a u tu svrhu, Suzana Holtgrave snimila je fotografije na Zlatnim stijenama u Puli. – Avangardni nakit vole na domaćoj sceni, a cilj nam je pokazati da nije rezerviran samo za scenu. Ovaj nakit odlično se kombinira i u svakodnevnom stylingu i za noćne izlaske. To "vani" prepoznaju – rekao nam je Mladen Grubić čija kolekcija ostavlja bez daha ljubitelje dizajna i nakita. 