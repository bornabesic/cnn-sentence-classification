Da biste ublažili podražaj na povraćanje i mučninu koje često prate pulsirajuću migrenu, pokušajte uzeti kombinaciju analgetika i lijeka protiv mučnine, savjetuje Profesionalna udruga njemačkih neurologa.  Lijekovi protiv snažne migrene trebali bi sadržavati i aktivne sastojke protiv mučnine i povraćanja, kažu njemački neurolozi.  Ne samo da će suzbiti osjećaj mučnine, već će zajamčiti i da organizam bolje apsorbira analgetik. S obzirom na to da migrena u velikoj većini slučajeva utječe i na gastrointestinalni trakt, kombiniranje antiemetika, odnosno lijekova protiv mučnine, potaknut će analgetike da djeluju brže, objasnila je pacijentima grupa njemačkih neurologa.  Unatoč iznesenim savjetima, prije testiranja ovih dvaju vrsta lijekova 'kod kuće', osobe koje pate od migrene najprije o svojim problemima moraju izvijestiti liječnika. Uzimanje kombiniranih medikamenata bez prethodnog konzultiranja s liječnikom u nekim slučajevima može biti vrlo opasno po zdravlje, upozorili su.  Migrena je kronična, epizodna primarna glavobolja. Simptomi traju četiri 4 do 72 sata i mogu biti jaki. Bol je često jednostrana, ali ne uvijek, pulsirajuća, pogoršava se s fizičkom aktivnošću i praćena je autonomnim simptomima, poput mučnine, osjetljivosti na svijetlo, zvukove i mirise. Kod nekih bolesnika neposredno prije glavobolje mogu se javiti prolazni žarišni neurološki ispadi. Dijagnosticira se klinički. Preventivno liječenje uključuje promjenu načina života, poput promjene navike spavanja ili prehrane i uzimanje nekih lijekova poput beta blokatora. >>Žene, evo kada će vas vjerojatnije 'stisnuti' migrena >>Pomaže li medicinska marihuana kod glavobolja?