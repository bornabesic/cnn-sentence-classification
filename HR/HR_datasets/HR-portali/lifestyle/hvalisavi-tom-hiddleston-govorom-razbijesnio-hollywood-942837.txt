Foto: Getty, Splash News  TOM je sinoć ispao glavni ljigavac, no vrlo vjerojatno nije imao takve namjere. Na sinoćnjoj dodjeli Zlatnih globusa, nekoliko je govora ukralo svu pažnju: od Ryana Goslinga, koji je uputio hvalospjeve svojoj supruzi Evi Mendes do Meryl Streep, koja se žestoko obrušila na Donalda Trumpa. No, tu je i onaj britanskog glumca Toma Hiddlestona, koji je posljednjih mjeseci pažnju privlačio s dvije stvari: ulogom u seriji "The Night Manager" te kratkom romansom s pjevačicom Taylor Swift. Tom je Zlatni globus osvojio upravo zbog spomenute uloge, a njegov govor izazvao je kolutanje očima publike.  Naime, Hiddleston je iskoristio govor kako bi se pohvalio svojim humanitarnim radom u Južnom Sudanu. "Nedavno sam otišao u Južni Sudan, najmlađu zemlju na svijetu, s Dječjim fondom Ujedinjenih Naroda. S njima malo radim, kako bi proširio vijest što brže mogu. Tamošnja djeca žive u strašnim uvjetima. The Night Manager se bavi oružjem, a daleko previše oružja dolazi u Južni Sudan", započeo je, a zatim nastavio .  "Jednom sam otišao jesti, kada su mi liječnici došli objasniti kako gledaju moju seriju." Bilo je to sasvim dovoljno da publika počne okretati očima na njegov govor, internet se počne sprdati, a dio javnosti upućivati ozbiljne kritike na hvalisanje serijom, umjesto skretanja pozornosti na glavni problem.  Možda je tako ispalo sasvim slučajno, no tko zna, možda je Tom namjerno isplanirao takav govor, kako bi se našao u središtu pozornosti, baš kako se šuška da je napravio i s Taylor...