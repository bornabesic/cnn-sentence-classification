Foto: Instagram, Getty  ESTETSKI kirurzi zadovoljno trljaju ruke.  Ivanka Trump pozornost javnost plijenila je i prije nego je postala Prva kćer Amerike, no nakon što je njezin otac Donald položio zakletvu za američkog predsjednika, o njoj se ne prestaje pisati.  U središtu pozornosti uglavnom su njezin izgled te odjevne kombinacije, kao i činjenica da je dosad uspješno gradila svoje modno carstvo, ženstvenim kolekcijama, no ono je u krizi,nakon što su kupci, nezadovoljni političkim odlukama njezinog oca, počeli bojkotirati brand, a modni lanci izbacivati ga sa svojih polica. Ovoga puta, Ivanka je u središtu pozornosti zbog nečeg sasvim drugog, a radi se o činjenici kako sve više žena želi izgledati poput nje te se s takvim zahtjevima odlučuju na odlazak pod nož. "Ivanka je postala nova ikona u plastičnoj kirurgiji. Već sam operirao nekoliko žena, koje su željele izgledati poput nje, a jedna je potrošila čak 30 tisuća dolara te 6 sati pod nožem, kako bi joj bila što sličnija", otkrio je Franklin Rose, estetski kirurg iz Houstona za Redbook Mag. Mali i elegantni nos, izražene jagodice, prekrasna koža, čvrste grudi, ono su što privlači žene kod Ivanke, koja se i sama podvrgnula estetskim operacijama, kako bi ličila na sebe.   A hoće li ovo postati svjetski, a ne samo američki trend, ostaje nam pričekati i vidjeti.