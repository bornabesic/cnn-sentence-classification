Foto: Screenshot Youtube, Instagram, Giphy, Vogue, JLP  OVAJ spot jedan je od najlegendarnijih.  Glazbena legenda George Michael na Božić je preminuo u 53. godini života, od posljedica srčanog zastoja. Unatoč velikom šoku među obožavateljima, neki su iskoristili priliku te se prisjetili njegovih najvećih hitova, a bilo ih je dosta.    Svakako jedna od legendarnijih njegovih pjesama bila je "Freedom! '90", a legendarniji od nje same bio je spot, u kojem su glavne uloge imali svjetski top modeli Linda Evangelista, Cindy Crawford, Christy Turlington, Naomi Campbell i Tatjana Patitz.     Ideja za spot došla je nakon naslovnice britanskog Voguea, iz siječnja 1990. godine, koju su krasile spomenute ljepotice i koju je snimio legendarni Peter Lindbergh, a George ih je odmah poželio sve u spomenutom spotu, bez iznimke. Njega je snimio David Fincher, koji tada nije bio toliko slavan, a paralelno je radio na filmu "Alien 3", koji ga je vinuo u zvjezdanu orbitu.  Kosa Linde Evangeliste bila je svakako najveće iznenađenje, jer ju je ljepotica obojila večer prije, na jednom snimanju, dok je prethodno bila brineta. No, glavne protagonistice iznenadila je i činjenica da će tekst pjesme dobiti tek nekoliko dana prije snimanja. "Bila sam u avionu za Grčku, gdje sam imala jedan drugi posao. Slušala sam pjesmu sto puta na Walkmanu i pokušavala zapamtiti riječi", otkrila je Cindy, a službeni frizer Guido dodao. "Christy se u jednom trenu u spotu vide samo oči, jer je zaboravila tekst." Kako je kasnije otkriveno, spot se snimao kasno navečer, a na setu je bila prava party atmosfera. Pilo se puno crnog vina i pjevalo, a najsramežljivija među modelima bila je Crna pantera Naomi, iako to nikada ne biste rekli. "Imala je prozirni topić, a na setu je bilo 20-30 muškaraca, koji su se bavili osvjetljenjem i tehnikom, no sve je odradila profesionalno kao uvijek", otkriva Allure.   Cindy se nadalje nije doslovno kupala u kadi, već je ona bila prazna, okružena ogledalima i mašinama za dim. Kako bi izgledalo kao da je mokra, producenti su se poslužili baby uljem, jer je to tada jedino bilo dostupno.   A kako danas izgledaju prelijepi top modeli, koji su žarili i palili 90-ih, pogledajte u nastavku:  Cindy - 50 godina Naomi - 46 godina Linda - 51 godina Christy - 47 godina Tatjana - 50 godina