Svi se sjećaju svog prvog iskustva na putovanju, bilo da je riječ o solo putovanju, prvom putovanju u životu, otkrivanju nove destinacije, novom iskustvu ili jednostavno boravku u novoj ili neobičnoj vrsti smještaja.  Booking.com donosi top savjete za putnike u potrazi za novi iskustvima. Popis se temelji na globalnom istraživanju provedenom među najrelevantnijom skupinom ispitanika – putnika koji su tamo bili, iskusili ono o čemu pričaju i imaju žig u putovnici kojim to i dokazuju. 1. Nemojte uvijek rezervirati putovanje na koje mislite da biste trebali otići. Nikada niste prestari ili premladi za otkrivanje nečeg novog, putovanje s backpackom ili solo pustolovinu. Nikada nije teško kako mislite da će biti. Radite ono što želite i volite. 2. Doživite i upijte lokalnu kulturu umjesto da se držite uobičajenih turističkih ruta. Ako želite osjetiti lokalnu atmosferu, uputite se u neki od lokalnih restorana izvan turističke zone i pitajte konobara da vam preporuči najpopularnija jela. Gotovo trećina (29%) putnika koji posjećuju određenu destinaciju prvi put otkriva da je kušanje lokalne hrane jedan od glavnih savjeta koje bi dali prijateljima/obitelji. 3. Prije puta provjerite je li za odredište koje posjećujete potrebna viza. Za dobivanje nekih viza potrebno je više vremena i novca pa provjerite detaljnije informacije na službenim stranicama zemlje koju posjećujete. Isto vrijedi i za putovnicu. Provjerite do kada vrijedi vaša putovnica prije polaska. Za određene zemlje putovnica treba vrijediti barem 6 mjeseci od ulaska u zemlju. Istraživanje Booking.com-a pokazalo je da bi 24% putnika preporučilo nošenje putovnice sa sobom tijekom cijelog putovanja. 5. Uvijek ostavite sa strane rezervnih 1000 do 1500 kuna ili dodatnu debitnu ili kreditnu karticu za slučaj gubitka ili krađe  novčanika. Sakrijte ih u remen za novac, unutarnji džep ili ih podjednako rasporedite ako putujete u grupi. Prema rezultatima istraživanja Booking.com-a*, 1 od 10 putnika (13%) smatra da je skrivena zaliha novca jedan od najvažnijih savjeta za one koji prvi put posjećuju određenu destinaciju. 6. Ako ne govorite lokalni jezik, savjetujemo da preuzmete aplikaciju Google Prevoditelj na svoj mobilni telefon. Ona vam može pomoći u sporazumijevanju s lokalnim stanovnicima kako biste izbjegli pretjerano gestikuliranje i mukotrpno objašnjavanje. Također pokušajte naučiti nekoliko ključnih rečenica i izraza prije polaska, pogotovo onih vezanih uz razne upute, rezervacije i menije. 7. Uvijek ponesite manje stvari nego što mislite da će vam trebati. Prema istraživanju, 18% putnika žali zbog nošenja previše prtljage na putovanje. Barem 2 dana prije polaska posložite sve što ste planirali ponijeti sa sobom na krevet, zatim maknite 30% stvari i umjesto toga ponesite manju putnu posudu s deterdžentom za pranje rublja. Spakirajte slojevitu odjeću i neka vam prioritet bude udobnost, pogotovo kada su u pitanju cipele!  8. Provjerite koliko je prtljage uključeno u cijenu vaše karte prije leta i po potrebi spakirajte teže predmete (kao što su punjači) u ručnu prtljagu. Ako putujete u toplu destinaciju, ponesite tanji šal. Moći ćete ga koristiti kao jastuk na dugom putovanju, pokrivalo za ramena prilikom posjeta crkvama i drugim vjerskim ustanovama, kao pokrivač navečer i ručnik na plaži. 9. Ako putujete s prijateljima ili obitelji, rasporedite nešto odjeće po svim torbama. Tako ćete u slučaju gubitka prtljage i dalje imati rezervnu odjeću. 10. Istražite slučajeve lokalnih prijevara kako biste ih izbjegli tijekom putovanja, bilo da je riječ o putničkim agencijama koje treba izbjegavati ili cijenama taksija u zračnoj luci. Istraživanje otkriva da 21% putnika koji putuju prvi put smatra da su savjeti o lokalnoj sigurnosti vrlo važan dio pripreme za putovanje. Ako se ipak nađete u nevolji, međunarodni broj koji trebate nazvati jest 112 – broj je dostupan čak i ako vam je telefon zaključan ili nema mreže. 11. Ako putujete sami, ne bojte se započeti razgovor sa strancem. Ako želite upoznati druge putnike sa sličnim interesima, odaberite hostel, privatni smještaj ili smještaj s doručkom za svoj boravak i svakako provodite vrijeme u zajedničkim prostorijama. Isprva se može učiniti zastrašujućim, ali ne zaboravite da se solo putovanja vrte oko pomicanja vlastitih granica.  12. Vjerujte svojoj intuiciji, budite otvoreni i ne očekujte previše. Ako nekamo idete prvi put, ne možete znati što sve možete očekivati. Opustite se i uživajte. Kada smo putnike upitali koji bi si savjet bili dali prije putovanja, 40% je odgovorilo da bi voljeli da im je netko rekao da se opuste i uživaju u svakoj sekundi. 13. Budite fleksibilni i nemojte pretjerivati. Nikada ne znate kakva vas iskustva čekaju iza ugla, kakvo će biti vrijeme ili koga biste mogli upoznati.  14. Gledajte oko sebe! Znamenitosti, arhitekturu, nebo i, možda najvažnije, znakove u zračnoj luci.  15. Nemojte javiti da putujete samo svojim Facebook prijateljima – ne zaboravite obavijestiti banku i mobilnog operatera kako biste izbjegli blokiranje kartice ili neočekivane račune. Prema istraživanju Booking.com-a*, 20% putnika smatra da je kontaktiranje banke i mobilnog operatera najvažniji savjet za nekoga tko se sprema za putovanje.  