Tatjana Lazarevskaja iz Rusije odlučila je iskušati teoriju da je tuširanje hladnom vodom svaki dan odlično za mentalno i fizičko zdravlje kao i na izgled.  Evo kako je opisala svoje iskustvo, a prenio ga je portal bebamur.com: Počela sam se tuširati hladnom vodom iako nisam imala nekih velikih očekivanja, jer sam bila zdrava i energična i ovako. Ali, osjetila sam veliku razliku. Dva tjedna nakon početka tuširanja hladnom vodom, osjetila sam da više ne trebam osam sati sna već mi je dovoljno sedam. Sjetila sam se svojih osjećaja kada sam nekada plivala u Bajkalskom jezeru u kojem je temperatura vode bila 9 stupnjeva. Po cijelom tijelu sam imala osjećaj peckanja i škakljanja, kao da je slaba struja prolazila kroz njega. Zato sam se i počela tuširati hladnom vodom, željela sam  vratiti taj divan osjećaj. No, izložiti tijelo hladnoj vodi nije nimalo lagan zadatak i većina ljudi bi to rado izbjegla. Navikavati se treba polako, pomalo rashlađivati vodu i ponavljati u glavi koje su prednosti toga. Nakon tjedan, dva postat će vam sasvim normalno i  vrlo ugodno. Iako, i kombinirano tuširanje hladnom pa toplom vodom je, također, odlično za poticanje cirkulacije. Ujutro se tuširam hladnom vodom tri minute, prođem tušem po cijelom tijelu dva puta. Potom se ne obrišem odmah ručnikom, već uživam u osjećaju. Odlučite li se za ovo, slobodno vrištite kada vam dođe - tako je lakše. Kada počnete s tuširanjem hladnom vodom, ponavljate to svakodnevno, najmanje tri tjedna. Naime, vremena treba našem mozgu da se navikne. I još tri mjeseca treba da se te veze konačno ukorijene. Maksimalno, do kraja svog života. 