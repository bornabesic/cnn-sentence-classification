Foto: Instagram, H&M  DAVID Beckham prošlog je tjedna ponovno ukrasio svoje tijelo tintom.  Iako ni sam vjerojatno ne zna točan broj tetovaža, umirovljeni nogometaš svojoj je impresivnoj kolekciji na tijelu dodao još jednu.  Radi se o glavi smeđeg konja, kojeg je istetovirao na vratu, a fotografijom se pohvalila njegova supruga Victoria na Instagramu. "Nevjerojatni umjetnik Mark Mahoney. Puse iz Los Angelesa", napisala je ispod.    Iako značenje tetovaže nije službeno potvrđeno, zna se kako pjevačica i dizajnerica obožava jahati, a par je nedavno viđen kako zajedno jaše, tijekom obiteljskog odmora.    Nova tetovaža smjestila se iznad natpisa "Buster", što je nadimak njihovog najstarijeg sina Brooklyna, s kojim je David jako vezan, a dečki često i zajedno vježbaju, kad god im to obaveze dopuštaju.    Inače, David je prvi put otišao pod iglu davne 1999. godine, nakon rođenja sina Brooklyna, a otad je čest posjetitelj tattoo salona, no mi se ne žalimo, jer i u tome leži njegova čar.   Šesteročlana obitelj posljednjih se dana odmarala u Los Angelesu, gdje su i živjeli, kada je David igrao za nogometni klub LA Galaxy, no nakon mirovine, vratili su se u London, gdje klinci idu u škole, što tek čeka 5-godišnju Harper, koja je najmlađa pripadnica slavne obitelji.