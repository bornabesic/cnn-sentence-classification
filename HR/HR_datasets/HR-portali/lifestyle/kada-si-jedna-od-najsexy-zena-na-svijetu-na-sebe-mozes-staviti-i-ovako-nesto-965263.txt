Foto: REX, Instagram  VEĆ smo navikli na njezin sexy modni izričaj.  25-godišnja manekenka Emily Ratajkowski jedna je od najsexy žena na svijetu, a njezinom savršenom tijelu dive se i muškarci i žene.  Obzirom na to da se može pohvaliti takvim tijelom, Emily može nositi baš sve, a nekako se uvijek za crveni tepih odluči za vrlo sexy haljinice, koje otkrivaju jedan ili više njezinih tjelesnih aduta.   Ništa drugačije nije bilo ni na crvenom tepihu u Zapadnom Hollywoodu, gdje je event organizirao slavni ženski časopis Marie Claire, gdje se Emily pojavila u kratkoj suknjici s mašnama i topiću s kratkim rukavima, koji se vezao oko struka, i koji su zapravo izgledali kao haljina.   Metalik crvena boja od glave do pete, bila je njezin odabir tu večer, jer su i jednostavne sandale i clutch torbica bile u istim tonovima. Manekenka je tako pokazala duge noge, dok se po pitanju make up-a odlučila za klasične zemljane tonove.   I dok su svi pogledi bili na njezinim nogama, činjenica jest kako u njima uživa samo jedan muškarac, njezin dečko, relativno nepoznat glazbenik Jeff Magid, u kojeg se smeđokosa ljepotica zaljubila još u rujnu 2014. godine. Uz par se svih ovih godina nije vezao niti jedan skandal, no golupčići su i poznati po tome što svoju vezu drže podalje od očiju znatiželjne javnosti.