Foto: Instagram  PRIJAŠNJA istraživanja pokazala su sve suprotno. Prema nekim prošlim istraživanjima, žene u prosjeku izgovore tri laži dnevno, a muškarci duplo više. No, istraživanje koje je provedeno na kraju 2016. godine u Velikoj Britaniji, pokazalo je sve suprotno. Naime, ono je pokazalo kako žene, ovisno o temi i životnoj situaciji, lažu u prosjeku više od muškaraca. Tako će pripadnice ljepšeg spola češće lagati da su prehlađene, kako ne bi trebale doći na posao, otići na kavu ili spoj, češće će prekršiti dijetu i slično. No, važno je i napomenuti kako će se žene, za razliku od muškaraca, više potruditi da ne povrijede nečije osjećaje, kada lažu. A ako vas zanima kako prepoznati lažljivca, donosimo 5 sigurnih znakova: 1. Priča se mijenja Svako malo, u njegovoj se priči pojavljuju neki novi detalji, što znači da vjerojatno laže, jer zaboravlja što je rekao. Još je gore, ako mijenja temu, kada ga nešto konkretno pitate. 2. Zamuckivanje Koji put to može biti trema, ali nismo više u razdoblju kada treba čitati pjesmicu pred cijelim razredom. Ako osoba često upotrebljava riječi, kao što su "um" i "uh" ili čisti grlo, to bi moglo ukazivati na nadolazeće laži. 3. Udaljavanje Ako je osoba i nakon određenog vremena vrlo tajnovita i oklijeva dijeliti neke stvari o sebi s vama, onda vjerojatno nešto i skriva. 4. Ima odgovor na sve Lažljivac zna točno što će odgovoriti na svako vaše pitanje, što vam se s pravom može činiti malo previše uvježbano. 5. Previše informacija Doktorica Lillian GLASS za Cosmopolitan je otkrila kako neki lažljivci imaju tendenciju puno pričati te otkrivati previše detalja o sebi. Zašto? "Oni se tako nadaju, da će ta njihova brbljavost i prividna otvorenost, natjerati druge ljude da im vjeruju".