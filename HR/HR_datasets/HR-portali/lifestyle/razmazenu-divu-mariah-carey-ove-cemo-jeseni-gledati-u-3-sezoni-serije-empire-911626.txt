Foto: Instagram  SLAVNU pjevačicu uskoro ćemo gledati na televizijskim ekranima.  Glazbena diva Mariah Carey potpisala je ugovor s televizijskom kućom FOX, koji potvrđuje njezinu ulogu u 3. sezoni popularne serije "Empire".    No, slavna Mariah neće glumiti samu sebe, kako se očekivalo, već se njezin lik zove Kitty, a radi se o mega uspješnoj zvijezdi, koja dolazi u Empire, kako bi surađivala s Jamalom Lynom na novoj pjesmi.  Kako to obično ide, njihov duet naići će na prepreke, a Kitty će tada pokušati pomoći Jamalu da prevlada svoje osobne poteškoće te postigne glazbeni proboj.  Obožavatelji slavne serije nadaju se kako će u novoj sezoni postojati barem jedna scena, u kojoj će se Mariah verbalno sukobiti s Jamalovom mamom, legendarnom Cookie, koju je odlično utjelovila glumica Taraji P. Henson, i koja je definitivno najpopularniji lik u seriji.    Njezina epizoda bit će prikazana 5. listopada. a treće sezone serije kreće 21. rujna. Što se tiče drugih slavnih gostiju, to će biti reper French Montana te glumac Taye Diggs.  Pssst! Pjevačicu uskoro očekuje vjenčanje s milijardeom Jamesom Packerom, s kojim je od 2015. godine. Iako su se nedavno javile glasine kako je vjenčanje "na čekanju" zbog nesuglasica koje su se pojavile, njezin profil na Instagramu dokaz je kako među golupčićima sve u najboljem redu!