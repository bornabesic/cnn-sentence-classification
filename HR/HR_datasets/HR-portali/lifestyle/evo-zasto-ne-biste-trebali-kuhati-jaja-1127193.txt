Tvrdo kuhana jaja mnogima su omiljena namirnica za doručak, ali i za ručak u nekoj salati.  Punjena jaja raznim namazima, povrćem, gljivama i sl. jedna je od omiljenijih i jednostavnijih ideja za posluživanje nenajavljenim gostima.  Bilo kako bilo, svi znamo kako skuhati jaja. Stavimo ih u vodu i kuhamo dok voda ne proključa, a zatim ih maknemo s vatre i ostavimo još nekoliko  minuta u ključaloj vodi.  Ipak, čini se kako to i nije najbolji način. Jaja bismo trebali kuhati na pari. Na taj način jaja će se "nježnije" skuhati, neće biti onog zelenog prstena oko žumanjka koji se često pojavljuje kada jaja kuhamo u vodi.  Osim toga, bit će ih lakše oguliti, a i puno je manja vjerojatnost da će ljuska jajeta pri takvoj termičkoj obradi popucati jer se ne sudaraju s posudom ili jedno od drugo u ključaloj vodi. U posudu stavite malo vode, brzo će proključati. Zatim jaja stavite u posudu za kuhanje na pari ili, ako je nemate, možete se poslužiti cjediljkom. Za mekano kuhano jaje bit će potrebno na pari oko 6 minuta, a ako želite tvrdo kuhana jaja, ostavite ih na pari 11 – 12 minuta, savjetuju.    >>Ovo su namirnice koje ne biste smjeli podgrijavati  