Foto: Screenshot Youtube  JEDNA od najpoznatijih uvodnih špica svakako je ona iz popularne serije "Seks i grad".  Iako je prošlo prilično puno godina od zadnje epizode kultne serije "Seks i grad", brojne žene i dalje ju znaju pogledati, a teško i zaboravljaju avanture četiri najbolje prijateljice, kao i njihove neobične kreacije.  Ono što se definitivno ne zaboravlja, jest uvodna špica, na kojoj slavna Carrie Bradshaw, odnosno Sarah Jessica Parker, nosi bijelu tutu suknju, koju je legendarna kostimografkinja Patricia Field pronašla na jednom buvljaku za svega 5 dolara.    Međutim, ono što možda niste znali jest da su snimljene dvije verzije špice: ova s baletnom suknjicom te ona u kojoj Carrie nosi plavu haljinu te ju bus ne poprska, već se ona spotakne, kada vidi svoje lice na istom. To je otkrio tvorac serije Darren Starr za Entertainment Weekly.  "Bilo je teško producentima objasniti bijelu tutu suknju. Nikako nisu shvaćali njezinu poantu. Sarah Jessica i ja smo se borile za nju, no Darren je htio i druge prijedloge", prisjetila se Patricia. No, na kraju je popustio te kasnije priznao kako je to bio "briljantni odabir, jer je Carrie zapravo plesala kroz svoj život u New Yorku".  Pogledajte što je to Carrie trebala nositi, da nije bilo legendarne suknjice.