RIJETKO koji muškarac će se usuditi nositi ovako nešto.  Iako su poderane traperice, umjereno ili jako, postale pravi hit među pripadnicama ljepšeg spola, slavna Zara odlučila je kako ovaj trend mogu nositi i muškarci, no mi se ovoga puta ne slažemo.  Radi se o najnovijoj muškoj kolekciji traperica, u kojima se našao i ovaj model, koji nas je natjerao da se zapitamo jednu stvar: zašto, zaštoooo?  Zapravo, kada bolje razmislimo, na ovakav model nismo naišle ni u ženskim kolekcijama pa nismo sigurne što je njegovim tvorcima prolazilo glavom, kada su ga stvarali. Ove traperice dolaze u bijeloj boji  te im je cijena 280 kuna, a na jednoj slici, one su stilizirane s crvenom maramom, zavezanom oko koljena.  No, to nisu jedine traperice iz kolekcije, koje su iznenadile fanove ovoga poznatog brenda, jer po onome što smo vidjele, pravi su hit i traperice s porukama, no one su i dalje nosivije od poderanog modela. I cijene ostalih modela kreću se oko 300 kuna.  Pa ako je vaš brat, prijatelj, kolega ili dečko u potrazi za novim proljetnim parom, možda bi bilo dobro da mu pošaljete ovaj članak kakve da ne kupi. Ili?  Što vi mislite?