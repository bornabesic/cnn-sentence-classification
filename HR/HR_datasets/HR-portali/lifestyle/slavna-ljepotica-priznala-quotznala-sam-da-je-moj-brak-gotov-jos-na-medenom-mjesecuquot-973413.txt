Foto: REX  NJIHOV brak trajao je svega 72 dana. Iako je najpoznatija starleta na svijetu, Kim Kardashian trenutno je u sretnom braku s reperom Kanyeom Westom, s kojim je nedavno proslavila 3. godišnjicu braka i s kojim ima dvoje djece, prethodno je čak dva puta izgovorila "sudbonosno da".  Prvi put je to učinila 2000. godine, sa samo 19 godina, s glazbenim producentom Damonom Thomasom, no već 2003. godine dotični je zatražio razvod, a ona je kasnije otkrila kako je u braku bila fizički i emocionalno zlostavljana. Nedugo nakon toga starleta je počela hodati s pjevačem Ray J-jem, s kojim je i snimila pornić koji ju je vinuo u zvjezdanu orbitu, no ni to nije potrajalo. Uslijedilo je još nekoliko veza i avantura, sve do listopada 2010. godine, kada je upoznala NBA košarkaša Krisa Humphriesa, s kojim se i vjenčala u kolovozu 2011. godine na glamuroznom vjenčanju.  Njihov brak potrajao je svega 72 dana, a starleta je nedavno priznala kako je znala da će se to dogoditi još na medenom mjesecu. "Uplašila sam se kad sam shvatila da mi je 30, da nisam udana niti imam djecu, a sve moje prijateljice imaju, što me požurilo na brak s Krisom. No, još na medenom mjesecu sam shvatila kako on nije onaj 'onaj pravi'", otkrila je 36-godišnja Kim gostujući nedavno u jednom showu.  I jedan izvor blizak paru još tada je otkrio kako je košarkaš prisilio svoju suprugu da odu na medeni mjesec, iako je ona samo htjela preseliti u New York, zbog snimanja novih epizoda svog showa "Kourtney & Kim Take New York". No, Kim je odbacila sva nagađanja kako je njihova veza bila samo zbog publiciteta, kako se šuškalo čitavo vrijeme.  Kim i Kris službeno su se rastali u lipnju 2013. godine, nakon nekoliko sudskih bitaka i javnog blaćenja, posebno s njegove strane, i samo tjedan dana prije nego što je Kim rodila svoje prvo dijete, malenu North West.