Dojenje je vještina koja se uči, i kao takvo početak je vrijeme kad uče i dijete i majka, neki brže, neki sporije. Ponekad brzo ulove tehniku, ali ponekad im treba vremena. Početne greške mogu značiti da im treba malo više vremena za uskladiti se, ali uz dobru potporu, savjete i upornost u prvim tjednima po porodu, trud se isplati i majka i dijete imaju priliku iskusiti jedan od najljepših osjećaja na svijetu. Tako se zbližavate sa svojom bebom, a osim toga, znate da joj dajete najbolju hranu na svijetu.  Majčino mlijeko zovu i bijela krv jer je jako dragocjeno, posebice za novorođenčad koji se vrlo brzo razvijaju i rastu. Dobre bakterije i druge tvari koje se nalaze u majčinom mlijeku su posebno važni za razvoj djetetovog imuniteta i probavnog sustava.  Upravo u tom vremenu kada vam je teško, ako nemate dobru podršku najbližih i okruženi ste gomilom poražavajućih savjeta baba i mama, a najgore je ako ih dobijete od zdravstvenih djelatnika, ne začuđuje što majke sumnjaju u sebe i u tome da mogu proizvesti onoliko mlijeko koliko njihovom djetetu treba. Posežu za formulom misleći da će samo tako moći zadovoljiti svoje dijete, i da će im formula sve olakšati. No, obično ni ne znaju da svaka kap formule znači manje mlijeka, niti da uz kvalitetne savjete i dobru podršku, nadohranjivanje formulom nije uvijek nužno. Danas znamo više nego prije. Medicina je značajno napredovala od prije 30, 40 godina, a i danas znamo da nikakva formula adaptiranog mlijeka ne može zamijeniti majčino mlijeko.   No nažalost, sustavi obrazovanja zdravstvenih djelatnika se nisu promijenili i dojenju se posvećuje tek nekoliko sati na studiju. U tih par sati ne stignu se previše obraditi teme poput dojenje u praksi, i zato zdravstveni djelatnici koji znaju puno o dojenju najčešće su se samoinicijativno educirali. Ako vam je potrebna pomoć i savjet u dojenju od zdravstvenog djelatnika, najbolje je da isto potražite u rodilištu, laktacijskoj ambulanti ili od zdravstvenog djelatnika koji je položio IBCLC ispit za savjetovanje u dojenju. Imate li poteškoća s dojenjem možete uvijek nazvati Rodin SOS telefon za dojenje (091/2277-220 i 01/6177-520) i posavjetovati se s iskusnim savjetnicama za dojenje, a savjet možete potražiti i u Facebook grupi Rodina SOS grupa za dojenje.  Zvuči li vam poznato - nemaš dovoljno mlijeka, dijete ti je gladno, mlijeko ti je kao vodica, ne valja, moraš dovoljno jesti da bi imala mlijeka, ne živciraj se nestat će ti mlijeko?  Ako vam išta od ovoga zvuči poznato, riječ je o dubokoukorijenjenim mitovima na ovim područjima.  Razgovarali smo s Danielom Drandić, savjetnicom za dojenje (i voditeljicom programa Reproduktivna prava) iz udruge RODA i povodom Međunarodnog tjedna dojenja, koji je upravo u tijeku, s njom smo prošli kroz sve najčešće zablude o dojenju s kojima se žene susreću:  Ovo je jedna od najčešćih zabluda. Mlijeka ima koliko dijete doji. Dojenje funkcionira po sistemu ponude i potražnje. Koliko dijete doji, toliko će majčino tijelo prepoznati da dijete treba i toliko ga i proizvoditi. Dakle, ako želite proizvesti više mlijeka, morate dijete češće staviti na dojku. Djeca prolaze više faza prilikom uspostave mlijeka. Npr. prva dva tjedna života su ključna i dijete treba što češće stavljati na dojku. To znači da treba odgovarati na svaki bebin signal. Čim beba zaplače, ponudite joj dojku. Dužina podoja varira, i treba gledati dijete a ne sat. Dokle god dijete aktivno siše (vidljivo pomiče čeljust i guta) trebate ga ostaviti na dojci. Kad prestane sisati ili zaspe, možete ga maknuti. Ako se tada probudi, ponudite mu opet istu dojku ili pak ga prebacite na drugu stranu.   Jako je važno reagirati na svaki djetetov zahtjev jer se tako uspostavlja ponuda i potražnja. To se zove dojenje na zahtjev. Znakovi mogu biti sisanje prstića ili šačice, okretanje glave kao da traži dojku, nemir, ili pak plač. Najbolje je reagirati što prije, prije nego dijete počne (previše) plakati. Postoje i vrlo stare zablude da majke prva tri dana nemaju mlijeka. Prvih dana iz majčinih dojki luči se kolostrum. Ono je najvrjedniji sastojak koji beba može dobiti jer sadrži puno antitijela, bjelančevina, vitamina A, magnezija i imunoglobulina. Izlučuje se u malim količinama jer je djetetu toliko i potrebno. Djetetov želudac po rođenju velik je doslovno kao pikula. Bojom se može razlikovati od zrelog mlijeka i biti žuto, no i to može biti individualno. Nakon par dana se stvara prijelazno mlijeko i nakon toga zrelo mlijeko.  Prije se vjerovalo da dijete treba jesti svaka tri sata, ali to nije istina.  Beba nema sat i boli je briga koliko je sati. Ona plače kad je gladna i hoće jesti odmah. Nudite djetetu dojku koliko god često da traži, od 8-12 puta kroz 24 sata, što znači da od početka jednog podoja do početka drugog podoja prođe u prosjeku 3-4 sata. No to je samo prosjek, neka djeca vole puno jesti i onda duže spavati, ili obrnuto, češće jesti i onda češće i kraće spavati. Važno je da u prvih 6 tjedana, maksimalno 4 sata prođe od početka jednog podoja do početka sljedećeg. Nažalost, najveći broj žena u Hrvatskoj odustane od dojenja između djetetovog 2. i 4. mjeseca. Vrlo često možemo čuti priče o misterioznom nestanku mlijeka. Mlijeko ne nestaje preko noći. Ono što se najčešće desi je da dijete koje je lijepo ulovilo ritam dojenja odjednom traži više mlijeka. To se obično desi oko 3. i 6. dana života, oko 3. i 6. tjedna te 3. i 6. mjeseca, kad je po srijedi skok u razvoju. U tim razdobljima treba djetetu češće nuditi dojku, i tijelo će se pobrinuti da kroz par dana proizvede više mlijeka. To doslovno može izgledati tako da ćete dva do tri dana puno češće dojiti, i onda će se opet uravnotežiti vaša proizvodnja mlijeka i djetetova potražnja. Budite strpljivi sa sobom i djetetom, znajte da će to proći, i da je normalno. Jedini način kako proizvesti više mlijeka je da dijete češće stavljate na dojci.  Ali - kada dijete pojačano plače i traži dojku to ne znači da vi nemate dovoljno mlijeka da mu ponudite - to znači da mu samo trebate odgovarati na zahtjev i nuditi dojku koliko god puta traži.   Sigurno ste čuli od starijih žena da im mlijeko nije bilo kvalitetno jer je bilo kao vodica. Ili su to možda i vama rekli. To je također još jedan u nizu velikih mitova o dojenju.  Majčino mlijeko se većinom sastoji od vode i nešto od masti. Taj omjer je savršeno uravnotežen prema potrebama ljudske mladunčad, kao što je mlijeko drugih sisavaca prilagođeno njihovim potomcima. Vaše mlijeko ne može biti iste boje, konzistencije i gustoće mlijeka drugog sisavca, jer vaše dijete nije iste veličine i nemaju iste potrebe. Izgled vašeg mlijeka uopće nije bitan, boja mlijeka varira od žene do žene, i od podoja do podoja, kao i općeniti izgled. I to je normalno. Mlijeko na početku podoja je vodenastije i služi da beba utaži žeđ, a ono mlijeko koje dolazi kasnije u podoju je masnije i služi da je zasiti. Da biste bili sigurni da je dijete dobilo masnije mlijeko na kraju podoja, možete lagano masirati dojku od prsnog koša prema bradavici dok dijete siše, i na taj način poticati to mlijeko da izađe.  Majčino mlijeko je najkvalitetnije što možete ponuditi svom djetetu. Ni jedno drugo mlijeko nije toliko savršeno prilagođeno potrebama ljudske vrste. Osim nutritivno važnih vrijednosti, dajete mu i antitijela s kojima se bori protiv bolesti, a to mu ni jedna druga hrana neće ponuditi. Osim toga, majčino mlijeko je potpuno prilagođeno djetetu koje se doji i njegovim potrebama. Svaki dan se mlijeko mijenja i odgovara na potrebe bebe. Nadalje, nedavna istraživanja dokazala su da bebina slina ulazi u majčin organizam preko bradavice. Njeno tijelo prepoznaje koja antitijela ili druge tvari djetetu trebaju, i pobrine se da se ista nađu u mlijeku već od sljedećeg podoja.  Uspješnost izdajanja nije nikakav pokazatelj koliko mlijeka imate. Postoje žene koje uspješno doje i ne mogu se uopće izdajati. Neke žene se lakše izdajaju ručno, neke na ručne izdajalice i neke na električne. Nema pravila, i ono što uspijete izdojiti nikako nije mjera koliko imate mlijeka. Veličina dojki nema veze s količinom mlijeka. Nije uopće važno nosite li košarice A, B, C ili E. Mliječne žlijezde se stvore u trudnoći i nastave s radom neovisno o masnom tkivu dojke. Ne postoji povezanost između majčine prehrane i grčeva. Ono što majka konzumira se probavi kroz njen probavni sustav i onda hranjive tvari njeno tijelo “presloži” u mlijeko. Početna hrana koju je mama pojela tako ne dospije u mlijeko. Ako dijete ima grčeve, to je vjerojatno zbog toga što dječji probavni sustav prolazi kroz razvoj i grčevi su nažalost nešto što se kod neke djece pojavljuje. Nitko ne zna što ih uzrokuje. Stručnjaci vjeruju da prolaze kada probavni sustav malo sazre. Djeca imaju grčeve i na majčinom mlijeku i na formuli tako da nije sigurno od onoga što vi jedete.  Mnoge majke prestaju jesti gotovo sve osim kokošje juhe i mesa jer se boje da time otežavaju djetetu. No time zapravo samo sebi uskraćuju vrijedne sastojke.  Majka mora jesti i piti radi sebe prvenstveno, da bi ona bila zdrava i da bi se mogla brinuti o djetetu. Obično su majke koje doje pojačano žedne što je potpuno razumljivo. Pijte i jedite onoliko koliko vam se pije i jede, i pazite na to da konzumirate nutritivno bogate namirnice da biste sebi osigurali dovoljno za zadovoljavanje vlastite potrebe i fizičke izazove majčinstva.  Ako pojačano žednite, pripremite si bočicu ili čašu vode u blizini da je možete dohvatiti dok dojite. Jesti možete sve. Ne morate se pretrpavati hranom da biste bili sigurni da dijete ima dovoljno. Priroda se pobrinula za to. Čak i kad majka nije jela zbog neimaštine (istraživanja provedena u siromašnim zemljama) mlijeko se stvara iz njezinih zaliha. Priroda se pobrinula da dijete dobije dovoljno i mlijeko će se proizvesti ako treba i na uštrb majke, ali tijelo će ga proizvesti.  S razlogom imamo dvije dojke. Nakon podoja na jednoj dojci možete ponuditi drugu. Ako dijete želi, jest će. Ako mu je dosta jedna, neće htjeti drugu. Normalno je da će djeca neko vrijeme htjeti dojiti i na jednoj i na drugoj dojci. Neka će uvijek jesti na jednoj, pa sljedeći podoj vršiti na drugoj. Nema pravila, samo treba pratiti svoje dijete. To vam može reći samo netko tko ne zna ili ne razumije da dojenje funkcionira po principu ponude i potražnje. Ako dijete doji, normalno da ćete vi imati mlijeka onoliko koliko ono traži. Službene preporuke Svjetske zdravstvene organizacije kažu da je optimalno isključivo dojenje do djetetovog 6. mjeseca, pa dojenje uz dohranu do djetetove 2. godine te dalje koliko god to majka i dijete žele. No, imajte na umu da dijete starije od godine dana neće ni približno često dojiti koliko i novorođenčad, a dijete od 2. i više godina još rjeđe. No, ti podoji su savršena prilika za povezivanje nakon odvojenost i pojačanje imuniteta za boravak u vrtiću. Ne mora značiti. Puno je žena prošlo kroz upale dojki i normalno nastavile dojiti. Važno je samo da u tom periodu dobijete prave informacije kako se riješiti nastalih kvrga i da imate sustav podrške najbliže okoline da nastavite dojiti - muža, mame, sestre ili prijateljice.    Još neke važne informacije o dojenju: 