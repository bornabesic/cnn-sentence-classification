Foto: Instagram  PLANIRATE večeru s dragim ili prijateljima?  Planirate li, uz to, poslužiti i tjesteninu? Onda je ovaj članak idealan za vas, kao i sve one koji obožavaju jesti tjesteninu, u raznim ukusnim kombinacijama. Naime, postoji jedan tajni sastojak, koji će svaku tjesteninu učiniti još ukusnijom, a dobra je vijest što pritom nećete morati istu soliti, što je svakako dobro za vaše zdravlje. Uz to, ovu namirnicu već vrlo vjerojatno imate kod kuće.  Sve što vam je potrebno jest vaša omiljena tjestenina, umak od rajčice i - limun. Sve što trebate napraviti jest po dobrom starom običaju pripremiti tjesteninu, a zatim ju preliti umakom. Zatim uklonite koštice iz limuna te ga iscijedite po vrhu. Vjerujte nam, želite dovoljno soka da osjetite razliku, a nipošto da vam se on nakuplja na dnu tanjura pa budite umjereni. Malo promiješajte tjesteninu u tanjuru.  Hoće li vaša tjestenina biti kisela kao limun? Neće, no podarit ćete joj bogatiji okus. Naime, limun je prirodni pojačivač okusa, ali bez natrija. Tako će rajčice na vašem tanjuru biti kiselije, a okus tjestenine intenzivniji i bolji. Pa kad vam sljedeći put život da limune... Iscijedite ih na tjesteninu! Dobar vam tek!