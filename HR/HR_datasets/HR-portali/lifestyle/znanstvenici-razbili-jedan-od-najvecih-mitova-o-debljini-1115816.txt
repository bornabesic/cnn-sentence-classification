Pretilost danas pogađa više od 600 milijuna ljudi diljem svijeta i postaje ozbiljan zdravstveni problem. Unatoč svemu, još uvijek potpuno ne razumijemo što prouzročuje prekomjernu težinu.  Znanstvenici znaju kako na nas utječe međusobna isprepletenost našeg okoliša i naših gena, a svjesni su i jedinstvene prirode mikroba koji žive u našem probavnom sustavu. No ima li sve to veze s pretilosti?  Popular Science prenosi novo istraživanje koje demantira popularno mišljenje kako je za debljinu odgovoran takozvani ''sebičan gen'' koji smo razvili dok je vladala glad. One osobe koje bi posjedovale taj gen, time bi bile u prednosti. Iako je hipoteza bila vrlo jednostavna i uvjerljiva, znanstvenici su pronalazili rupe. Zašto su, ako su geni tako napredni, samo neki od nas u prednosti? Kako to da se nije proširio na cijelu populaciju? Kako bi konačno došli do istine, znanstvenici su istražili 155 gena za koje se vjeruje da su povezani s debljinom. I otkrili su da samo 9 od njih regulira tjelesnu težinu, ali samo četiri gena odgovorno je za debljinu, dok se preostalih pet pokazalo odgovornim za - vitku figuru! "Ovo je vjerojatno najjači dokaz protiv 'sebičnog gena'", zaključuje John Speakman, suradnik u istraživanju, iako naglašava da je istraživanje imalo svoja ograničenja. >> Na podvezivanje želuca i ugradnju balona pacijenti iz Hrvatske – u Tuzlu 