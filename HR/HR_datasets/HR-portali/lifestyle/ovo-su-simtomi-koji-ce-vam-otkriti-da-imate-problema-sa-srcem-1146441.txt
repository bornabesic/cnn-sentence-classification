Više osoba godišnje umre od srčanog udara nego od bilo koje vrsta raka. Upravo stoga važno je znati što možemo napraviti kako do srčanog udara ne bi ni došlo. Prehrana i fizička aktivnost najvažnije su preporuke liječnika u receptu za prevenciju srčanih oboljenja. Nepušenje, izbjegavanje alkoholnih pića također se dodaju na listu. Muškarci ranije imaju povećan rizik od srčanog udara, ali nakon menopauze drastično se povećava rizik kod žena. Statistička istraživanja su pokazala da godišnje oko 10% više žena umire od srčanog udara, u odnosu na muškarce. No, kako prepoznati da nešto s vašim srcem ne štima? Bol u vratu Ako stalno osjećate bol u vratu, možda je vrijeme da prestanete razmišljati kako se radi o boli zbog lošeg položaja pri spavanju i sl. Nakon srčanog udara, neki pacijenti se sjete kako su često osjećali bol i ukočenost na području vrata. Upravo ovaj simptom mnogi ne povežu s problemom srca jer očekuju "dramatičniju bol", ukočenost u prsima, ramenima i rukama.  Erektilna disfunkcija Jedno istraživanje pokazalo je da se problemi s erekcijom počinju osjećati mjesecima ili godinama prije nego što nastupe problemi sa srcem. Suženje arterija može biti uzrok nedovoljne opskrbljenosti penisa krvlju i erektilne disfunkcije. Stručnjaci tvrde da se svaki pacijent koji dolazi s erektilnom disfunkcijom smatra kardiovaskularnim bolesnikom sve dok se ne dokaže drugačije. Vrtoglavica, slabost ili kratkoća daha Više od 40% žena u jednom istraživanju izvijestilo je da su osjećale kratkoću daha u danima prije srčanog udara. Uzrok ovih simptoma oslabljena je arterija koja ne može prenositi dovoljno kisika. Koronarna bolest arterija, u kojima se nakuplja plak, blokira arterije koje opskrbljuju srce. Ako je otežano disanje prouzročeno bolestima pluća, najčešće se javlja postupno.  Mučnina ili žgaravica Iako većina nas očekuje da se "srčana bol" pojavi u prsima, ona se može pojaviti bilo gdje, čak i na području trbuha. Probavne smetnje i mučnina mogu biti rani znak srčanog udara. U jednom istraživanju se pokazalo da žene znatno teže osjećaju mučninu i probavne smetnje kao simptom srčanih bolesti. Kako biste razlikovali ovakvu bol od probavnih smetnji, potrebno je pratiti učestalost pojave ovog simptoma. Kod probavnih smetnji bol postoji određeno vrijeme, nakon čega njezin intenzitet počinje slabjeti. Kod srčanih bolesti, bol se javlja u intervalima i uvijek je poprilično jakog intenziteta.   Bolovi čeljusti i uha Bol čeljusti može biti glavni simptom koronarnih bolesti i nadolazećeg srčanog udara. Bol se može protezati sve do uha, a ponekad može biti teško odrediti iz kojeg područja bol uopće dolazi. Za razliku od bolova uzrokovanih bolnim zubom, poremećajem čeljusnog zgloba ili infekcijom uha, ova bol može se proširiti sve do ramena i ruke, naročito na lijevoj strani, pri čemu nikakvi tretmani ne pomažu. >>Kardiolozi upozoravaju: Žene trebaju kontrolirati srce od 20. godine života 