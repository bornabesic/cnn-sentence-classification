Parovi nakon dugogodišnjeg zajedničkog života usvoje slična ponašanja, a nije rijetkost ni da počnu sličiti jedno drugome. To je zato što nesvjesno zrcalimo izraze lica ljudi koji nam se sviđaju, pa tako i naših partnera, zbog čega nam se lica mijenjaju na sličan način.  Psiholozi su istaknuli ovih 5 karakteristika svih dugogodišnjih partnera. Provjerite jeste li i vi među njima.  Zajednički jezik je jedan od prvih znakova da vi i vaš partner funkcionirate na istoj valnoj duljini. Prema istraživanju Roberta Hoopera sa Sveučilišta u Teksasu, tajna komunikacija produbljuje vezu i uspostavlja zajednički identitet. Ako ste ikad dobili poruku od vašeg partnera koja na očigled nema nikakvo posebno značenje, ali vi iz nje možete iščitati točno što je vaš partner htio reći - onda imate tajni zajednički jezik. Svi dugogodišnji parovi s vremenom usvajaju fraze ili znakove koji će skratiti potrebno objašnjavanje i odmah vam dati potrebnu informaciju. Na primjer, dobili ste poruku u kojoj je samo emotikon oblaka i kiše, nekome sa strane će možda izgledati glupo i čudno, ali vi točno znate da vam partner nije dobre volje i da nije raspoložen za druženje. Način na koji razgovarate s prijateljima i poznanicima, čak i s bliskim prijateljima, jako se razlikuje od komunikacije s vašim partnerom. Većina nas je "na autocenzuri" s drugim ljudima jer prilagođavamo ono što želimo reći kako ne bismo nekoga uvrijedili, kako bi nekome ugodili ili jednostavno da bi se prilagodili društvu. - No, ljudi u društvu svojeg partnera, otpuštaju sve kočnice i pričaju tečno i točno onako kako su tu informaciju zamislili - objašnjava Joshua Wolf Shenk, autor knjige Moć udvoje. U istraživanju 1987, psiholog Robert Zajonc je zaključio da postoji jako očit razlog zašto parovi s vremenom počinju sličiti. To je zato što koriste iste skupine mišića u kretanju i komunikaciji. Svakodnevna koordinacija nije slučajna, nego odražava "zajedničku koordinacijsku strukturu" koja uključuje mimiku lica, grimase, stav, način hoda i slično.  Zbog toga se njihova lica mijenjaju na sličan način pa s vremenom počinju doista sličiti. Uz privatni jezik, dugogodišnji parovi s vremenom počinju i slično zvučati, a to znanstvenici nazivaju "emotivnom zarazom". To znači da s vremenom počnu preuzimati fraze i jezični uzorak jedni od drugih. Počinju imitirati izraze, pauze u govoru i međusobne fraze. Većina dugogodišnjih parova s vremenom stvori svoje privatne šale koje razumiju samo oni. Uz sličan govor tijela, mimiku i izražavanje, ovakve privatne šale dodatno produbljuju vezu, piše Business Insider UK. Uglavnom su to zajednička sjećanja, iskustva ili doživljaji, koje povezuju s određenim mimikama lica ili stavom tijela.