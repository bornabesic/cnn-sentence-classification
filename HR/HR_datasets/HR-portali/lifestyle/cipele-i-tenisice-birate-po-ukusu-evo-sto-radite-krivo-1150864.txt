Koliko vam se puta dogodilo da ste se oduševili cipelama vaše prijateljice, kupile iste, a onda se uvjerili da isti model vama ne stoji ni približno dobro? Na prvu, tajna je u obliku stopala, veličini prstiju, nožnim kostima, boji puti… No, i o nizu različitih ''detalja'' koji će utjecati na to kako vam određene cipele pristaju. Na što onda treba obratiti pozornost kod odabira idealnih cipela ukorak s trendovima? Niže ste i prilično mršave? Kako biste optički dodale koji centimetar vlastitom tijelu, nosite cipele s visokom petom ili platformom. Tako ćete djelovati prirodnije više. Pazite na oblik cipele. Modeli cipela s remenčićem oko gležnja, ma koliko bili u trendu, nisu prijatelji vašeg tijela. Oni će optički skratiti liniju tijela i učiniti vas nižom. A to ne želite, zar ne? Umjesto ovog modela cipela, birajte salonke blago zaobljenih vrhova. To će djelovati jako seksi. Isto tako super će vam pristajati i balerinke s pojačanim potplatom. Imate li stopalo manje od 37, izbjegavajte zaobljene vrhove. Što vam je svjetlija boja puti, cipele neka budu hladnije nijanse (tirkizne, ljubičaste, zelene). Toplijoj boji puti pristaju i topliji tonovi na cipelama (boja konjaka, marelice…). Pogledajte oblik stopala – prste uvijek sakrijte ispod ''kapice'' cipele. Niže ste s oblinama? Vaše cipele trebaju napraviti dvije ključne stvari – optički vas produljiti i suziti liniju tijela. Najbolje će to učiniti salonke s visokom petom širine 2-4 centimetra. Jarke boje ili neobični detalji privući će pozornost na stopala. Ne volite li jako visoke potpetice, odaberite zadebljane potplate koji će vas podjednako podignuti od poda i optički suziti liniju tijela. Izbjegavajte balerinke, posebno one bez definiranog potplata. Nosite li do 39, izaberite trendi cipele s otvorenim prstima. Pazite na boju noktiju – birate li kontrastne boje laka za nokte i cipela, možete optički mnogo napraviti za svoj izgled. Visoke ste i mršave, bez oblina? Jednostavnost i eleganciju naglasit ćete balerinkama. Što je veće stopalo, neka budu dominantniji detalji na cipelama – primjerice ''kapice'' u bojama, velike mašne, puno perlica i drugih ukrasa. Volite li više potpetice, neka one budu uvijek tanje. Trendi narukvica oko nožnog članka u vašem slučaju odličan je izbor. Noge će izgledati seksepilnije i ljepše. Na što vi trebate posebno paziti? Imate li dugačko stopalo i duge prste, nosite pliće cipele s dubljom kapicom koja će prste potpunosti sakriti. Isto tako, imate li usko stopalo, dodajte mu volumen odabirom cipela napravljenih od nekoliko vrsta i boje kože/platna. Vama će savršeno pristajati i cipele s printom. Za visoke i krupne Da bi vaše tijelo izgledalo lijepo, važno je da uz odjevne kombinacije uskladite cipele koje će uspješno 'riješiti' dva zadatka – optički suziti tijelo i ''obrisati'' centimetre vaše visine. Koji su idealni modeli za vaš oblik tijela? Noge će izgledati vitkije nosite li potpetice. Ona mora biti, čvrsta, stabilna povezana s lijepim potplatom. Izbjegavajte jako tanke pete i naglašeni ''špic''. Želite li biti u trendu, ovog proljeća nosite proljetne čizme od gamoša. Široka sara optički će suziti noge. Isto tako pristajat će vam i sandale otvorenih prstiju s dominantnim gornjim dijelom koji će optički suziti širinu stopala i dati ljepotu vašim nogama. Alma Premerl Zoko vas savjetuje na portalu Modni almanah. >>Modni savjet: Evo što trebate znati pri odijevanju za posao >>Kako prekriti trbuščić u 'pet do 12'? Doznajte što vam treba... 