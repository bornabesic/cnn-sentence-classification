Foto: Instagram ZAISTA je teško pronaći slavnu damu s prirodnom kosom. No, neprirodna boja kose u Hollywoodu je najmanji "problem". Glumice, pjevačice, starlete, manekenke i druge slavne dame, sve češće i sve ranije odlaze pod nož i na sebi rade raznorazne estetske zahvate pa je "prirodno" u takvim krugovima apstraktan pojam. Baš zato, činjenica da je neka slavna glumica u 36. godini prvi put obojila kosu jako iznenađujuća. Pogotovo jer ona nije samo glumica, već i bivša manekenka te televizijska ličnost. Radi se o Oliviji Munn, poznatoj iz filmova Čarobni Mike, X-Men, Ludi Božić u uredu te serije Uredništvo. Svojom novom frizurom pohvalila se na Instagramu.   Iako se ne radi o drastičnoj promjeni, ovo je veliki korak za glumicu koja je prvi put svoju tamnu kosu osvježila s nekoliko svijetlih pramenova. Olivia je već nekoliko puta u raznim intervjuima istaknula kako je ponosna na svoju prirodnu kosu, koju ponajviše duguje kineskim korijenima sa strane svoje majke, no izgleda da je sada napokon bila spremna na promjenu. Možda je naletjela na sijede vlasi?