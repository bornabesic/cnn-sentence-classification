Foto: WENN, Splash News  MNOGI bi muškarci dali sve da budu na njegovom mjestu.  Glumac Jason Statham na nedavnoj se premijeri svog novog filma "The Mechanic" našao između dvije vatre.    Jedna je njegova kolegica iz filma, Jessica Alba, a druga manekenka Rosie Huntington-Whiteley, koja mu je ujedno i zaručnica. I dok je Jessica blistala u cvjetnoj Dolce & Gabbana haljini, Rosie se odlučila za dvodijelni komplet slavnog brenda Balmain, koji i nije bio najbolji odabir.    Možda je zato Jason, u klasičnom tamnoplavom odijelu, bio bolje raspoložen pored Jessice, nego Rosie, što se nije moglo ne primijetiti, no nije riječ o nikakvim nevoljama u raju.   Podsjetimo, par je zajedno nešto više od 5 godina, a upoznali su se na setu filma "The Transformers". "Mi smo najbolji prijatelji. Nasmijava me svaki dan i imam osjećaj kao da prije njega nisam imala pravog dečka", izjavila je u jednom intervjuu žena za kojom uzdišu brojni muškarci diljem svijeta.   Par se zaručio u siječnju ove godine, a problem im ne predstavlja ni 20 godina razlike, iako se dugo šuškalo kako ga je Rosie zapravo ucijenila: ili brak ili prekid.   Još nije poznato kada će zgodni par izgovoriti "sudbonosno da".