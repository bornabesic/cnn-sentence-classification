Foto: Instagram  U SLUČAJU da vam je potrebno još dokaza o novom zvjezdanom paru.  Prošloga tjedna, Jennifer Lopez i Drake podigli su pravu buru na Instagramu, zajedničkom slikom na kojoj se maze, a tada je dio obožavatelja mislio kako je to sve samo dobar marketinški trik za njihovu poslovnu suradnju.   No, duo je posljednjih dana i zajedno tulumario, a kamerom su uhvaćeni i njihovi poljupci, kao i romantični ples, kojim više nije ostalo prostora za previše sumnje o novom celebrity paru.   Uz to, obožavatelji su uspjeli čuti dio njihove zajedničke pjesme, koja je svirala u pozadini, i koja se očekuje s velikim nestrpljenjem pa ne čudi što su snimke izazvale veliki interes na Instagramu.   Party, na kojem se duo zabavljao, bio je tematski, a tema je bila maturalna večer. Jennifer i Drake, logično, proglašeni su kraljem i kraljicom, a nije izgledalo kao da se previše brinu oko toga tko ih gleda, odnosno snima. Par je i Novu godinu dočekao zajedno, na njegovom nastupu u jednom noćnom klubu u Las Vegasu.   Jennifer se navodno povjerila prijateljicama kako uživa sa 17 godina mlađim pjevačem, no kako to još uvijek nije ništa ozbiljno. Njezina kolegica Rihanna odmah ju je izbrisala s Instagrama te time jasno dala do znanja što misli o vezi svog bivšeg dečka, no nitko od glavnih aktera još uvijek nije ništa komentirao.   A radi li se doista o marketinškom triku ili ljubavi, ostavljamo vam da prosudite sami.