Foto: Screenshot Youtube, Giphy, Splash, Promo JAMIEJA Dornana već smo vidjeli u sexy scenama u filmu "Pedeset Nijansi Sive", no nekako ga se ne možemo zasititi. Trailer za drugi nastavak pod nazivom "Pedeset Nijansi Mračniji" također obećava vruće scene, poput one pod tušem, no prije nego film zaigra u veljači 2017. godine u našim kinima, imamo za vas još jedan prijedlog što pogledati, ako ste obožavateljica ovog irskog pastuha.  Radi se o seriji "The Fall", u kojoj Jamie ima glavnu ulogu, i koja je upravo ušla u 3. sezonu. Još preciznije, radi se o sceni pod tušem, koju su neke obožavateljice nazvale "čistim pornićem", no ovoga puta Jamie je tamo sam te se tušira vrućom vodom i još jednom pokazuje zašto je njegovo tijelom melem za ženske oči.  Iako serija nije nešto najbolje što ćete ikada pogledati, sasvim je u redu za pogledati, posebno u ovim hladnijim danima koji su ispred nas pa su nam krevet, dekica i serije najbolji prijatelji. Radnja se vrti oko serijskog ubojice, kojeg igra upravo Dornan, i kojeg hvata talentirana policajka, koju glumi slavna Gillian Anderson, koju smo davnih dana gledali u seriji "Dosjei X".  A ako vas radnja nije zainteresirala za seriju, goli Jamie zasigurno hoće.