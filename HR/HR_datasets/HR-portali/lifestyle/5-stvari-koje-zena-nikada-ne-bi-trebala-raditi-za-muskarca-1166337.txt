Svaka žena želi imati sretnu vezu pa će nerijetko napraviti nešto što bi se inače kosilo s njezinim uvjerenjima, a onda jednom zastane i zapita se: Kada sam ja postala i žena i muškarac u našoj vezi? Za dobrobit veze, žene bi trebale izbjegavati raditi ovo... 1. Riješavati sve njegove probleme Lijepo je kad aje žena brižna i ima konce u svojim rukama, no ne bi trebala pokušavati riješiti sve probleme koje ima njezin partner. Ako to radi, žena će na kraju završiti s muškarcem koji je navikao da žena drži baš sve konce u rukama i on će sam postati "nesposoban" brinuti se za sebe, ali i za obitelj. Nekad ipak treba postojati podjela obveza u vezi. 2. Poklanjati skupe poklone Lijepo je kada osobi koju volite možete pokloniti nešto zaista vrijedno. Ali žena nebi trebala često muškarcu poklanjati skupe poklone jer ga može dovesti u neugodnu situaciju ako on ne može uzvratiti istom mjerom i to se može odraziti na njegovo samopouzdanje. I male sitnice su sasvim lijepi darovi kojima ćete itekako moći pokazati koliko vam je stalo.  3. Biti stalno rame za plakanje Žena se ne bi trebala "pretvoriti" u stalno rame za plakanje. Moguće je da njen muškarac u njoj gleda osobu kojoj će se stalno žaliti kako bi pridobio njeno sažaljenje i iskoristio to za neke druge stvari. Žena svakako treba biti podrška svom muškarcu u svakom trenutku, ali činjenica je da se muškarci ne zaljubljuju u žene koje ih sažalijevaju. Onda su tu u igri neke druge stvari... 4. Izmišljati izgovore Žena ne bi trebala imati opravdanje ili ga tražiti za svaki muškarčev loš potez. Ponekad je sasvim potrebno lupiti šakom po stolu i podvući crtu. Stalno traženje opravdanja neće natjerati muškarca da prestane raditi to što radi loše jer će znati da ćete opet za njega imati sažalijevanja i neko novo opravdanje.  5. "Jesam ti rekla?" Mnoge žene će sa zadovoljstvom izreći i "nabiti" muškarcu na nos "jesam ti rekla'" kako bi dokazale da su (opet) bile u pravu.  Žene bi to svakako trebale izbjegavati raditi jer vaš odnos nije natjecanje u tome tko će više puta biti u pravu ili biti u pravu uopće već skladan i sretan suživot u kojem se oba partnera međusobno vole, poštuju i brinu jedno za drugoga podjednako.  