Rad iz udobnosti vlastitog doma donosi više stresa, prekovremenih sati i nesanice, pokazuje izvještaj Međunarodne organizacije rada i Eurofounda. U istraživanju su sudjelovali ljudi koji rade od kuće, oni koji pola radnog vremena rade doma i pola u uredu, terenski radnici i zaposlenici koji su uvijek u redu. Da su više izloženi stresu, potvrdilo je 41 posto radnika od kuće, u odnosu na 25 posto uredskih radnika. Osim veće izloženosti stresu, istraživanje je pokazalo da ljudi koji rade od kuće češće pate od nesanice i usamljenosti te rade više. Izvještaj se bazira na razgovoru s ispitanicima iz 15 zemalja svijeta i predlaže da zaposlenici dio radnog vremena rade kod kuće a dio u uredu zbog bolje povezanosti s kolegama.  