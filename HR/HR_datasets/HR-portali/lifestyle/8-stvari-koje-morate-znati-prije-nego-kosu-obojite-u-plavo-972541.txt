Foto: Instagram, Giphy  BUDIMO iskreni, većina vas se bar jednom zapitalo kako biste izgledali kao plavuša.  Zabavljaju li se ona zaista bolje od brineta, pitanje je na koje možete saznati odgovor jedino ako se i same obojite u plavo. Baš u ovo vrijeme, mnoge se žene odlučuju na takav potez, jer je plava idealna za ljeto. A prije nego nazovete frizera, važno je znati sve prednosti i nedostatke koje ova boja kose nosi sa sobom. Bez obzira na to hoćete li cijelu kosu obojiti u platinasto plavu ili izvući tek nekoliko zlatnih pramenova, prije tog poteza morate znati nekoliko stvari, zbog kojih možda na kraju i odustanete od svega. 1. Prvi put morate kod frizera Ako se prvi put bojite u plavo, to nikako nemojte napraviti sami kod kuće. Ovo je situacija u kojoj ne želite uštedjeti, jer riskirate izgled svoje kose, koja sigurno iz prve neće ispasti onako kako ste vi to zamišljali. Radije sve prepustite rukama stručnjaka, koji će znati što je najbolje za vašu kosu.   2. Plavuša se ne postaje preko noći Kao što smo već i spomenuli, teško ćete već nakon prvog bojenja dobiti željenu nijansu, čak i kod frizera. Posvjetljivanje kose proces je koji se mora odvijati postepeno, jer će se u protivnom kosa jako oštetiti. 3. Morat ćete se istrošiti Osim što ćete frizera morati posjetiti i nekoliko puta, dok ne dobijete željenu nijansu, i samo održavanje plave kose je skupi sport. Pripremite se na kupovanje posebnih šampona, maski za njegu, seruma i raznih drugih proizvoda za njegu i ljepotu plave kose. 4. Trebat ćete posvetiti više vremena frizuri Boja i izbjeljivači čine vašu kosu dosta slabijom i izloženijom vanjskim utjecajima pa će vam za njeno održavanje trebati puno više vremena (i proizvoda) nego prije. Morat ćete i češće posjećivati frizera, a trebali biste i izbjegavati bazene, odnosno kloriranu vodu. 5. Žuta i narančasta postat će vam najmrže boje Jednom kad postanete plavuša, napokon ćete shvatiti zašto se sve žale na narančaste i žućkaste tonove u kosi. Ljubičasti šampon postat će vam najbolji prijatelj, a topli tonovi u kosi noćna mora.   6. Bojenjem nećete promijeniti samo boju kose Prije nego se odlučite obojiti kosu u plavo, razmislite još jednom želite li se zaista oprostiti od svoje mekane, prirodne kose. Boja isušuje vlasi, pogotovo plava, i uz sve moguće preparate, obojena kosa nikada ne može izgledati tako dobro kao prirodna.  7. Izrast! Osim ako vam beauty uzor nije Madonna u osamdesetima, tamni izrast postat će vam najgori neprijatelj. To nećete shvatiti prvih nekoliko tjedana, no kad kosa počne rasti, poželjet ćete odmah otrčati kod frizera. 8. Povratak na staro nije jednostavan Jednom kad postanete plavuša, teško ćete se vratiti na staru boju. I to doslovno, ali i preneseno! Osim što ćete trebate čekati i nekoliko godina da vam kosa potpuno izraste (i u međuvremeno živjeti s ogromnim izrastom), nekoliko puta ćete se premišljati oko svoje odluke jer, koliko god da je naporno, zaista je i zabavno biti plavuša!