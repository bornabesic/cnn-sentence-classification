Foto: Instagram  VOGUE se ponovno našao u problemima.  Prije nekoliko dana, modna Biblija Vogue razbijesnila je obožavatelje naslovnicom, koja je ugostila brojne slavne manekenke, poput Kendall Jenner, Gigi Hadid, Liu Wen, Imaan Hammam te plus-size ljepoticu Ashley Graham.  Naslovnica izdanja za ožujak osvanula je s naslovom "Revolucija ljepote", no umjesto da izazove oduševljenje, zbog različitosti koju slavi, ona se našla na udaru kritika zbog činjenice da se težinom izdvaja jedino Ashley, no kako je i ona "dorađena" u fotošopu kako bi izgledala tanje. No, isto se izdanje sada ponovno našlo pod paljbom bijesnih obožavatelja, a ovoga puta im je zasmetao editorijal sa slavnom manekenkom Karlie Kloss,u kojoj ona ima ulogu gejše. "Jesu li baš svi japanski modeli bili zauzeti u vrijeme snimanja ovog editorijala pa je izbor pao na bijelu Amerikanku?", samo je jedno od postavljenih pitanja, no u vezi svega oglasila se samo manekenka na svom Twitter profilu. "Ove slike opisuju kulturu koja nije moja i žao mi je zbog sudjelovanja u snimanju takvog editorijala. Moj cilj je, i uvijek će biti, inspirirati i slaviti žene. Ubuduće ću pažljivije birati projekte, koji će imati upravo taj cilj", napisala je Karlie, dok Vogue o svemu šuti. Pretjerana ili opravdana reakcija javnosti, ostavljamo vam da prosudite sami.