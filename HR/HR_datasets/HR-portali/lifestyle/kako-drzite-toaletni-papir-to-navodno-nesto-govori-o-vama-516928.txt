Doktorica Gilda Carle, stručnjak za međuljudske odnose, otkrila je da pojedine navike njezinih pacijenata ukazuju na određene aspekte njihove osobnosti, a jedan od testova je način na koji ljudi postavljaju toaletni papir. Carle je testirala 2000 muškaraca i žena iz različitih društvenih skupina. Pitala ih je kako postavljaju rolu papira na držač i na osnovu njihovih odgovora došla do zaključka koji je potvrdio njezinu tezu. A to je da su ljudi koji toaletni papir postavljaju s gornje strane, odnosno dalje od zida dominantnije osobe. Dok su one osobe koji ga postavljaju s donje strane, odnosno uz zid submisivnije. Na pitanje je li ovo samo test za zabavu, obzirom na vječne dvojbe kako se ispravno postavlja toaletni papir, Gilda Carle kaže za Independent kako je test počeo kao zabavna vježba, ali se pokazao kao nešto s prilično čvrstim rezultatima. Carle kaže: “Toaletni papir ne laže. Način kako ga stavljate na držač zaista puno govori o vama!”  