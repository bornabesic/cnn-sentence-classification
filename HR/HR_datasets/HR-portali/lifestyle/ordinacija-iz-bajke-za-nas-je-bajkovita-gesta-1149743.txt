Primat RD na tržištu postoji 25 godina, kao partner brojnih klijenata - investitora, projektanata ili čak izvođača, u potpunom opremanju - namještanju i dekoriranju ugostiteljskih, hotelskih, stambenih i ostalih vrsta objekata, građevinsko obrtničkim radovima, sigurnosnom i arhivskom opremom. Prilagodba očekivanjima, ali i budžetu naručitelja te kontrola kvalitete, odlike su ove privatne, a stabilne tvrtke. Uz namještaj tu su i usluge projektiranja, građevinsko- obrtničkih radova, proizvodnje i Fit-up-a svih elemenata interijera, projektiranje i opremanje skladišnih prostora te garderobnih i arhivskih programa, prodaja i servis sigurnosnih sistema za sve poslovne i financijske ustanove, pa sve do INOX i dodatne opreme za profesionalne kuhinje, barove i restorane te sve popratne dekorativne i funkcionalne elemente interijera ili eksterijera. „Mnogi nas prepoznaju po uredskim stolcima“ Uz najpoznatije svjetske brandove uredskog namještaja, ali i vlastiti program namještaja po mjeri- Primat RD nudi funkcionalna, estetski privlačna rješenja za urede i poslovne prostore. Najpoznatiji su ipak po uredskim i konferencijskim stolcima, brandovima poput Herman Miller-a, Dauphin-a te poljskog Nowy styl-a. „Projekt izgradnje kardiološke ambulante u Velikoj Gorici prepoznali smo kao svrhu kojoj možemo, i želimo pridonijeti, kao što se i inače trudimo svojim radom omogućiti dobrobit i onima koji su u životu, ili poslu, imali nešto manje sreće. Ne razbacujemo se kapitalom, no uvijek rado pripomognemo aktivnostima i dobrim svrhama. Do sada smo već sudjelovali, na više načina, u raznim akcijama poput one koje su pokretali Društvo za poboljšanje kvalitete života siromašne i nezbrinute djece «MALI ZMAJ», Knjižnica Marina Držića, i primjerice Udruga za terapijsko jahanje „Don quijote“ Ljudi kažu da je to hvale vrijedno, no mi doista tako ne gledamo. Smatram to društveno odgovornim ponašanjem, jer doista, to bi trebalo biti i normalno, da oni koji su u mogućnosti pomažu onima kojima je potrebno.“ rekao je Viktor Rožman, direktor i Vlasnik tvrtke Primat RD. 