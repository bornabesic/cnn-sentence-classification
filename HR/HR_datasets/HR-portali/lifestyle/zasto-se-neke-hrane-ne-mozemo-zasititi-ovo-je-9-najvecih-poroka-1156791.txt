Što to sadrži određena hrana koje se jednostavno ne možemo zasititi? Reader's digest donosi nam 7 tipova hrane o kojima je najlakše biti ovisan. 1. Čokolada Čokolada je doslovno izvor sreće jer aktivira osjećaj zadovoljstva u mozgu i čini nas bolje raspoloženima. Dokazano podiže razinu dopamina koji je zaslužan za osjećaj sreće. Najviše je ljudi ovisno o čokoladi tj. šećeru, ali treba pripaziti. Taj isti centar u mozgu koji je aktiviran kad (slučajno) pojedete cijelu čokoladu, aktivira se i kod uzimanja alkohola, pa čak i teških droga! 2. Sir Sir je bogat masnoćama i kolesterolom, no svojim sastavom također utječe na centar u mozgu koji podiže raspoloženje. Možda će vas usrećiti, ali ćete htjeti sve više i više ove teške hrane. 3. Grickalice Grickalice, a osobito čips, teško možete pojesti samo malo. Bogate ugljikohidratima, pružat će vam brzi nalet energije. No ta je energija loša, jer se i brzo potroši. 4. Gazirana pića Osim što su bogata šećerom, neka znaju sadržavati i kofein, što je dvostruka doza sreće i energije. Nedostatak kofeina u tijelu nakon nekog će vam vremena donijeti simptome kao što su slabost, migrene i emocionalna rastresenost. 5. Prženi krumpirići Tko ne bi odlio slanim, vrućim i hrskavim krumpirićima? Osim što ih želite pojesti uz gotovo svako jelo, krumpirići su hrana za kojom posežemo kad tražimo utjehu. 6. Sladoled Sladoled je još jedna hrana koja nam služi za utjehu. Čežnju za sladoledom znanstvenici povezuju s njegovom bogatom teksturom koja je kremasta, a puna šećera! 7. Pizza Pizza je najveći konkurent čokoladi kada je ovisnost o jelu u pitanju. Kakva god bila, sa sirom, kremastim vrhnjem, slatkim umakom od rajčice ili prepuna ljutih kobasica – tko će joj odoljeti? >> Znanstvenik konačno razriješio dilemu o pravilu 'pet sekundi' i hrani s poda >> Stop! Cijelo vrijeme tjesteninu kuhate pogrešno 