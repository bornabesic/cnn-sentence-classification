Foto: Getty  POKLON je dobila i prije Valentinova, jer je on bio preuzbuđen.  Ryan Reynolds i Blake Lively jedan su od najslađih holivudskih parova, a koliko je Ryan divan suprug, otkrila je sama Blake, kada je otkrila što je dobila povodom Dana zaljubljenih.  Zapravo, zgodna glumica 14. veljače proslavila je u društvu sestre i najbližih prijatelja, a poklon od zgodnog supruga dobila je nešto ranije, jer on nije mogao izdržati, a da joj ne otkrije što joj je kupio.    Blake je tako na poklon dobila jednu posebnu naušnicu, od 18-karatnog zlata, koju je dizajnirala Anita Ko, a ona ima oblike strijele.   "Kupid se opasno poigrao sa mnom, kada je Ryan u pitanju. Jako, jako sam pala na njega pa je ova naušnica simbol toga", otkrila je simpatična glumica dan kasnije na jednom partyju, na kojem ju je nosila.    Tom prilikom, naušnica je savršeno išla na njezinu preslatku haljinu s bijelim i crvenim srcima, koju je iskombinirala na ubojito visoke špic štikle sa zakovicama.    Time je Blake još jednom pokazala kako samo 5 mjeseci nakon rođenja drugog djeteta izgleda sjajno.