Foto: Instagram  ŠTO je gore od lošeg životopisa?  Fotografije s vaših društvenih profila, koje itekako mogu "ohladiti" poslodavca. Nadamo se da pazite što objavljujete na svom profilu te da imate pametno postavljene postavke privatnosti, jer je jedno novije istraživanje samo potvrdilo ono što već odavno znamo: svaki peti poslodavac provjerava kandidate na društvenim mrežama, a njih 50 posto to radi i nakon što zaposli nekog od njih. "Ono što smo otkrili jest da poslodavcima društvene mreže otkrivaju više negativnih, nego pozitivnih informacija o kandidatima", prenosi MSN. 61 posto poslodavaca takve je informacije iskoristilo kao "crvenu zastavicu". Tu spada 71 posto onih koji ne bi uzeli u obzir kandidata s neprimjerenim slikama, 69 njih koji bi isto to napravili za kandidata kod kojeg bi vidjeli negativne komentare o poslu i 60 posto njih koji bi jednako postupili s kandidatom, koji na svom profilu ima slike tulumarenja i alkohola.  Samo njih 30 posto eliminiralo bi određenog kandidata zbog neprimjerenih komentara o društvenim i političkim problemima. Možda je vrijeme da još jednom pregledate svoj profil, posebno ako tražite posao...