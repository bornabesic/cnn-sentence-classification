KAD jedna strana zakaže, prebaciš se na drugu.  U ovom slučaju radi se o Justinu Bieberu i činjenici da od 2012. godine nismo čuli novi glazbeni materijal. Mnogi bi rekli da je to sasvim u redu, što se njih tiče, dok obožavatelji negoduju. No, iako je najavio povratak u studio, čini se kako je mladog pjevača počeo zanimati i modni svijet.  Tako je prošli tjedan uhvaćen u ugodnom druženju s poznatim dizajnerom Karlom Lagerfeldom u Parizu. Svega nekoliko dana kasnije, objavio je golišave fotke sa snimanja na Instagramu te ispod jedne napisao: "Dolaze velike stvari s mojim prijateljem Karlom". Uz to, objavio je i nekoliko slika u prijateljskom zagrljaju s 81-godišnjim Karlom. Još uvijek nije poznato o čemu se radi - da li je u pitanju zajednička kolekcija ili samo modno snimanje. No, kako god bilo, vjerujemo kako nam dečki spremaju nešto zanimljivo.