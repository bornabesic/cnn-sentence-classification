Blagdani, ah, krasno, no struk  vam je nakon vikenda prejedanja zaobljeniji. Što sad? Naporno vježbanje i znojenje? Neda vam se, razumijemo.  Dijeta? Kako odoljeti slasticama kojih su prepuni stolovi?! Pokušajte sa cjelovitim žitaricama umjesto rafiniranih i vaš struk će vam biti zahvalan. Istraživanja su pokazala da odrasli koji konzumiraju tri ili više obroka od cjelovitih žitarica na dan, a na taj način smanjuju unos rafiniranih i obrađenih žitarica na jedan obrok imaju oko 10% manje masnoće u području trbuha i struka. Nicola McKeown, stručnjakinja sa Sveučilišta Tufts,  trdi da je ovakva prehrana učinkovota a strukići privlačniji. Prema njenim izmjerana, kriška 100 postotnog kruha od cjelovitih žitarica ili pola šalice zobene kašeznatno su zdraviji od  kriške bijelog kruha i pola šalice bijele riže.  Istraživanje je detaljnije opisano u časopisu The American Journal of Clinical Nutrition, a u njemu stoji kako su u istraživanju sudjelovale 2834 osobe u dobi između 32 i 83 godine. Osim popunjavanja upitnika o svojim životnim navikama, sudionici su prošli i skeniranje tijela kako bi im se definirala raspoređenost masnoća. Međutim, važno je napomenuti da konzumacija cjelovitih žitarica nije imala pozitivan učinak ako se istovremeno konzumirala jednaka količina rafinirane hrane i žitarica - na primjer, oni koji su jeli i do četiri serviranja takve hrane (1 serviranje - na primjer, pola šalice bijele riže ili kriška bijelog kruha) nisu mogli primijetiti poboljšanja na struku i trbuhu čak iako su jeli cjelovite žitarice.          Zaključak je da je potrebno izmijeniti način prehrane u smislu da se određene stvari zamijene drugima - a ne samo da u prehranu ubacite i dodate cjelovite žitarice. Stvar je jednostavna, smeđa riža umjesto bijele, sendvič s kruhom od cjelovitih žitarica umjesto bijelog i tako dalje. Istraživači priznaju da je analizu potrebno provesti na većem uzorku ljudi, ali bez obzira na, postojeći rezultati već sad ukazuju na važnost zdrave prehrane. 