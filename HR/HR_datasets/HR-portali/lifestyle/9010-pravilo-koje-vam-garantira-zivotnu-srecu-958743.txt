Foto: Instagram  ONO je zapravo vrlo jednostavno.  Pravilo 90/10 smislio je spisatelj Stephen Covey, a radi se o tome da mi u životu ne možemo kontrolirati svega 10 posto događaja u našim životima. S druge strane, ostalih 90 posto događaja rezultat su naših djelovanja, odnosno toga kako se ponašamo kada smo pod stresom i nervozni.  Dakle, nažalost ne možete kontrolirati stvari kao što su zastoj tramvaja ili kava na bijeloj košulji, koju je odmah ujutro kolega prolio po vama, no možete kontrolirati svoje emocije, odnosno to kako ćete reagirati u takvim situacijama.  Poanta pravila jest sljedeća: naučite reagirati ispravno u takvim i sličnim situacijama, kako biste živjeli što sretnije, mirnije i općenito bolje.  Sjetite se samo koliko se puta živcirate u prometu? Vjerujemo kako je odgovor puno. No, sljedeći put, umjesto psovanja i živciranja, kad vam netko bahato oduzme prednost, pokušajte smireno nastaviti dalje svojim putem. Upalite glazbu i zapjevajte, umjesto da se živcirate.  Bilo kakav drugačiji scenarij, samo će vas dodatno naživcirati, a ovaj predloženi će vas itekako iznenaditi, i to pozitivno.