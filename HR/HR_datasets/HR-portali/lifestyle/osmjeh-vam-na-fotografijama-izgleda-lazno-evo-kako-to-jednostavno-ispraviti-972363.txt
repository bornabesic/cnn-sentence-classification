Foto: Instagram  SVAKA osoba je ljepša kad se smije, no nisu baš svi toliko fotogenični.  Kada poziraju, neki se ljudi jednostavno ne znaju nasmijati od srca, pa na fotografijama njihov osmijeh izgleda lažno. A ako ste baš vi jedna od njih, utješit će vas činjenica da se i to da lako izvježbati. Sve što trebate je slijediti ova četiri jednostavna koraka koji vas vode do "osmijeha od milijun dolara": 1. Vježbajte pred zrcalom   Za početak, morate znati kako izgledate dok se smijete. To najlakše možete provjeriti u zrcalu, ali i na svom mobitelu, snimanjem selfieja. Tako ćete odmah znati kako vaš osmijeh izgleda na fotografiji te otkriti i koji vam kut najbolje laska.  2. Gdje vam je jezik?   Položaj jezika u usnoj šupljini također može utjecati na izgled vašeg osmijeha na fotografijama. A najprirodnije ćete izgledati postavite li jezik iza gornjih zubiju, uz nepce. 3. Smijte se i očima   Ne kaže se uzalud da su oči ogledalo duše, a kada se one ne smiju zajedno s vašim usnama, to odmah odaje lažni osmijeh. Zaboravite na sitne borice i nasmijte se od srca, cijelim licem. 4. Osjetite emociju   Želite li da vaš osmijeh na fotografijama izgleda prirodno, neka takav zaista i bude. U tome će vam najbolje pomoći sretne misli o, recimo, osobi ili nekom događaju koji će vam na lice izmamiti najprirodniji i najljepši osmijeh.  "Jako sam sretna" osmijeh   Nasmijte se i taman prije nego okidač na fotoaparatu klikne, recite "yeah". Sramežljivo-seksi osmijeh   Pognite glavu prema dolje i nasmijte se poput Mona Lise te taman prije fotografiranja pogledajte direktno u kameru.