Foto: Instagram  SADA nam je jasnije zašto i cure vjerno prate naše "Vatrene".  I ptice na grani znaju kako je prošloga petka u Francuskoj počelo Europsko prvenstvo u nogometu, a za osvajanje istog, bori se i Hrvatska. Dečki su jučer odigrali prvu utakmicu protiv Turske i pobijedili, a mi smo, osim na igru, bacile oko i na zgodne nogometaše.  A među njima, postoje oni nešto više popularni među pripadnicama ljepšeg spola, a mi smo ih nabrojali nekoliko, koji visoko kotiraju na toj ljestvici.   1. Vedran Ćorluka  Za mnoge Hrvatice, Vedran je već godinama prvi vrhu ljestvice najsexy domaćih nogometaša. 193 centimetra visok, crne kose, plavih očiju i s puno tetovaža, Vedran ima 30 godina, a trenutna igra za nogometni klub Lokomotiv Moskva, u koji je otišao 2012. godine. No, nažalost svih pripadnica ljepšeg spola, Vedran je negdje u isto vrijeme prohodao s lijepom pjevačicom Frankom Batelić, s kojom je u sretnoj i skladnoj vezi. Nakon jučerašnje utakmice, mi mu želimo brz oporavak i povratak na teren!     2. Duje Čop  26-godišnji Duje Čop, svoju je nogometnu karijeru započeo u splitskom Hajduku, a trenutno igra poziciju napadača u španjolskoj Malagi, na posudbi iz Dinama. Talent je očito naslijedio od tate Davora, koji je također bio napadač Hajduka u drugoj polovici 80-ih, a srce ovog 183 centimetra visokog nogometaša osvojila je lijepa kaštelanska manekenka Ana Kurobaša. Nogometno-manekenski par zajedno je dvije godine, a zajedničke slike često dijele i na društvenim mrežama.    3. Darijo Srna  Kapetan hrvatske nogometne reprezentacije i ukrajinske momčadi Šahtar iz Donjecka, živi mirnim i skladnim obiteljskim životom sa suprugom i jednom od modno najosvještenijih Hrvatica, Mirelom Forić, s kojom ima dvoje djece, no i dalje je itekako zanimljiv vatrenim navijačicama reprezentacije. Darijo je i jedan od najboljih strijelaca hrvatske reprezentacije.     4. Andrej Kramarić  Zgodni Andrej za nekoliko će dana napuniti 25 godina, a trenutno igra za njemački nogometni klub TSG 1989 Hoffenheim, na poziciji napadača. Andreja na Instagramu prati više od 75 tisuća obožavatelja, no i njegovo je srce sretno zauzeto. Njezino ime je Marina Pavić, no Andrej baš nikada ne govori o njoj, ali tu i tamo iznenadi zajedničkom slikom na Instagramu.    5. Nikola Kalinić  28-godišnji nogometaš iz Solina, trenutno igra na poziciji napadača za talijansku Fiorentinu. Na Instagramu ga trenunto prati 47,3 tisuće obožavatelja, a na njegovom profilu uglavnom dominiraju slike sa suprugom Vanjom i sinom. Nikola i Vanja vjenčali su se sa svega 20 godina, a romantični nogometaš priznao je kako je uz nju pronašao mir.   6. Mateo Kovačić 22-godišnji nogometaš trenutno igra za slavni Real Madrid, na poziciji veznog igrača. I dok njegova prelijepa djevojka Izabela Andrijanić plijeni pozornost muškog djela publike, ženski dio će se složiti kako i Mateo zaslužuje mjesto na ovoj listi. A tek su mu 22! 7. Mario Mandžukić 30-godišnji Mario trenutno igra za talijanski Juventus, a što god se pričalo, činjenica jest kako je Mario prilično popularan među pripadnicama ljepšeg spola. Dodatni šarm svakako mu daje i u potpunosti istetovirana lijeva ruka.