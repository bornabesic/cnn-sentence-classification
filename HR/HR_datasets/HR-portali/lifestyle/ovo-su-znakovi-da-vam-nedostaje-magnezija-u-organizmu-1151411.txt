Magnezij je mineral važan za živčanu i mišićnu ravnotežu i "bori se" protiv stresa i umora.  Loše prehrambene navike i ubrzani način života glavni su razlozi zašto većina ljudi ima nisku razinu magnezija u organizmu. Odrasle žene trebale bi dnevno unijeti oko 310 mg magnezija, odrasli muškarci oko 400 mg. To raste na 320 mg za žene i 420 za muškarce nakon 30 godina. Kako bismo svom organizmu osigurali dovoljne količine magnezija, potrebno je prehranu obogatiti namirnicama poput zelenog lisnatog povrća, mahunarki, orašastih plodova i cjelovitih žitarica. Jedite koprivu, banane, alge, sjemenke, jabuke, grejp... Jedan od najčešćih znakova da vam u organizmu  nedostaje ovog minerala su noćni grčevi u nogama, a posebice su izraženi u vrijeme intenzivnog stresa.  U stresnim situacijama magnezij blokira otpuštanje hormona stresa (adrenalin i kortizol) te tako smanjuje njihov učinak te opušta mišiće. Ako ste u stalnom stresu, gotovo je sigurno da vam u tijelu nedostaje magnezija. Otkrit će vam to i ovi znakovi... Grčevi u mišićima Najčešće se javljaju tijekom noći i vrlo su bolni. Ako često imate grčeve u mišićima nogu, to je znak kroničnog nedostatka magnezija.  Gubitak apetita Rani znakovi pomanjkanja magnezija mogu uključivati gastrointestinalne poremećaje te je gubitak apetita jedan od upozorenja da je potrebno promijeniti prehranu i birati namirnice obogaćene magnezijem. Mogu se javiti i mučnine, ali i povraćanje.  Nesanica Mnogi će nesanicu povezati s kroničnim stresom, ali ona može biti prouzročena i nedostatkom  magnezija. Nekoliko istraživanja pokazalo je da pojačan unos magnezija u organizam može itekako regulirati vaš ciklus spavanja.  Napetost i tjeskoba Magnezij je mineral koji povoljno utječe na organizam za vrijeme stresnih situacija te općenito na živčani sustav. Ako osjećate tjeskobu, napetost i uznemirenost, vrlo je moguće da je upravo magnezij potreban vašem organizmu Aritmija Nedostatak magnezija odigrat će negativnu ulogu i na rad srca. Ljudi koji imaju manjak ovog minerala skloniji su aritmiji, a istraživanja su pokazala da osobe s koronarnom bolesti arterija imaju veći nedostatak magnezija od onih koji ne boluju od ove bolesti. Mišićna slabost Magnezij je potreban mišićima za svakodnevnu aktivnost, a ako se netko bavi sportom, a ne unosi dovoljno magnezija, može osjetiti mišićnu slabost, može doći i do spazama.  >>Ovo su neugodni mirisi vašeg tijela koje ne biste trebali shvaćati olako... Upućuju na zdravstvene probleme... >>Ovo su simptomi koji će vam otkriti da imate problema sa srcem 