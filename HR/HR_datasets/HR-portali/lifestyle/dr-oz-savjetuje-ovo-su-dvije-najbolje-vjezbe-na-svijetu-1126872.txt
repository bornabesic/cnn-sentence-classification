Najpopularniji svjetski tv-doktor, prof. dr. Mehmet C. Oz, u knjizi ''Vi mršavite'', otkriva koje su dvije najbolje vježbe na svijetu. Opisuje na koji način je potrebno vježbe izvoditi i naglašava da za tjelovježbu uzmete i par utega. Ako nemate utege, možete se poslužiti i onim poznatim trikom, napunite plastične boce od pola litre ili litru s vodom ili pijeskom, ovisno o tome želite li da budu lakše ili teže.  Nijednu vježbu ne treba "silovati", odnosno, ponavljajte onoliko puta koliko osjećate da možete i nemojte pretjerivati.   Dr. Oz  je u knjizi 'Vi mršavite'', koja je u Hrvatskoj izašla u izdanju V.B.Z.-a, zajedno s kolegom prof. dr. Michaelom F. Roizenom napisao  99 najboljih savjeta kako jednostavno i zdravo držati dijetu te savjete za tjelovježbu. Ovo su, po njemu, dvije najbolje vježbe.  Čučnjevi Razmaknite noge malo više od širine ramena. U ruke uzmite utege i postavite ih tako da su vam laktovi u ravnini s ramenima, a podlaktice prekrižite i stavite na suprotne nadlaktice. Tijekom izvođenja vježbe laktovi trebaju ostati u ravnini s ramenima. Leđa nemojte savijati, držite ih ravnima te se spustite u čučanj do točke u kojoj su vam bedra otprilike u vodoravnom položaju prema podlozi (ili se zaustavite prije ako osjećate bolove u koljenima ili donjem dijelu leđa).  Ostanite nakratko u tom položaju, a zatim se uspravite. Udišite dok se spuštate, izdišite dok ustajete. Čučnjeve možete raditi nad stolcem ili kaučom zbog sigurnosti, da ne biste pali na leđa. Ako želite promijeniti vježbu, ostanite u čučnju dok ne nabrojite do 30, a onda nastavite. Različiti sklekovi Možete raditi klasične sklekove, ako vam je lakše, možete koljena osloniti na podlogu, a leđa držite u ravnoj liniji. Kad malo ojačate, zauzmite položaj "psa koji gleda prema dolje", dlanove i stopala stavite na podlogu, a stražnjicu držite visoko u zraku, kao obratno slovo V. Pogled usmjerite pet centimetara iznad ruku, koje su položene u širini ramena i savijte samo laktove, tako da vam je čelo oko pet centimetara iznad tla. Zatim ispružite ruke. Cijelo vrijeme trebate ostati u položaju "psa koji gleda prema dolje". Na sebi trebate imati prsluk za vježbanje s utezima (možete ga nabaviti u većini prodavaonica sportske opreme), koji će vam stvarati dodatno opterećenje, odnosno otpor tijekom pokreta. Naizmjence podižite jednu pa drugu nogu nekoliko centimetara od podloge i savijte koljeno pri svakom ponavljanju vježbe kako biste imali bolju ravnotežu. >>Ovaj muškarac nosi cigle na gradilištu, a zbog ove je snimke postao pravi hit. Pogledajte čime je 'zapalio internet ' >>Osvetila se bivšem dečku na urnebesan način! Zbog ovoga što mu je napravila postala je viralni hit 