Foto: Instagram, Splash News, Victoria's Secret  ZGODNI par trenutno očekuje svoje prvo dijete.  Odavno je poznato kako su 37-godišnji pjevač grupe Maroon 5 i njegova 10 godina mlađa supruga Behati Prinsloo, jedan od najzabavnijih parova među poznatima i slavnima, a to su pokazali i nedavnom slikom na Instagramu.  Nju je objavio zgodni pjevač, na kojoj je pokazao suprugin, ali i svoj trbuščić te im usporedio veličine. Adam je, osim nešto većeg trbuha, pokazao i brojne tetovaže, a ispod slike je napisao: "20 i napokon cvjetam. #ijasamtrudan".    Prošloga tjedna, u jednom televizijskom showu, Adam je priznao kako sa suprugom očekuje djevojčicu, koja bi trebala stići u rujnu. Otkrio je i kako je Behati odlično, no kako je neprestano gladna te jede čudnu hranu.  "Lubenica je ono što moramo imati u kući, no ne žalim se. Bolje i to nego krastavci", našalio se.    No, Behati nije jedina Victoria's Secret anđelica koja trenutno očekuje dijete. I njezina prijateljica Candice Swanepoel nedavno je potvrdila da očekuje prvo dijete sa zaručnikom Hermannom Nicolijem, s kojim je u vezi više od 10 godina.