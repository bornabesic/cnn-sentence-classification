Foto: Instagram, Giphy  KAKO smo nažalost već toliko puta ustanovile: žena je ženi vuk.  Bilo u tramvaju, šetnji gradom, u prijateljstvu, na radnom mjestu... Sve žene su barem jednom u životu kraj sebe imale vučicu, koja je dobro skrivala svoju krvoločnu narav u kostimu slatke i nevine ovčice. Nekima je trebalo duže, nekima kraće da shvate kako su upravo one "lovina", no dokle god ste se jedne takve riješile iz svog dnevnog rasporeda, smatrajte se pravom sretnicom, jer ste si osigurale neprocjenjiv duševni mir. Uz malo mozganja, ženskih priča i osvrtanja na prošlost, sastavile smo popis nekoliko vrsta takvih žena, u čijoj se blizini našla baš svaka od vas, koja je upravo izdvojila nekoliko minuta, kako bi pročitala ovaj članak. Čitajte i ponavljajte si koliko ste sretne, što je sve ovo iza vas ili će biti. 1. Žena koja mrzi svoje prijateljice Znamo koje vam je pitanje prvo palo na pamet: zašto bi bilo koja žena imala prijateljice koje mrzi? No, samo zato što vam niti jedna to nije na glas priznala, to ne znači da one ne postoje. Zapravo se radi o ženama, koje su ljubomorne na svoje prijateljice iz 101 razloga, no iz tog jednog jedinog se još uvijek druže s njima. One će si i dalje pisati komplimente na Facebooku i ostavljati srca ispod Instagrama, ali i paralelno mrziti, ili još gore: jedna će mrziti, a da druga to možda niti neće znati.  2. Žena koja liječi komplekse Takvu jednu sigurno ste dosad našle u osnovnoj ili srednjoj školi, na fakultetu, no potpuno sigurno na radnom mjestu, bilo u obliku kolegice, bilo u obliku šefice. Ona će s vama biti najbolja, sve dok ne shvati da ste potencijalna prijetnja njezinom statusu, posebno ako nije previše sposobna, no i dalje želi sakriti tu činjenicu od svojih nadređenih. Još gora verzija? Čak i ako joj niste prijetnja, ona vam želi radne dane ne samo otežati, nego i pretvoriti u pakao, jer u jednom očito i živi. Nažalost, takve žene ignoriraju riječ "karma", a obično završavaju kao žrtve iste, kada nalete na nekoga tko ni pod koju cijenu neće trpjeti takav "Vrag nosi Pradu" tretman.  3. Žena koja je sa svima dobra Takva žena možda nije duša ili matica svakog društva, no nastoji sa svima biti dobra pa je svugdje. Ona se smije vašim šalama, dodaje vas na društvene mreže i sve vam naravno lajka i komentira, uvijek je tu kad ju trebate, nikad vam ne proturječi... i najčešće je ona koja odlično prikriva svoju pravu narav, jer vas iz nekog razloga treba. Nitko ne može biti dobar sa svima, jer se vrlo često dvije osobnosti sudaraju poput dva titana, a jedan mora izaći kao pobjednik, jer druge opcije nema. Tako ćete se s nekim ljudima odlično i iskreno slagati, s drugima ne, i vrijeme je da to prihvatite pod pojmom "život", jer ovdje nema apsolutno ničeg lošeg.  4. Žena koja misli da je bolja od svih I od žene koja upravo prolazi pokraj vas, i ove koja sjedi pored vas i ispija kavu sa svojom prijateljicom, ali i nesumnjivo od vas same, koja ispijate kavu s njom. Iako najčešće nema razloga tako se držati, njezino samopouzdanje je veliko do neba i zapravo ne znate dokud ono doseže, jer ne vidite od svih tih tamnih oblaka, koji su iznad vas, kada ste s njom. Tako se nađete da znate puno atraktivnije, sposobnije, pametnije i zabavnije žene, kojima ne pada na pamet to isticati u tolikoj mjeri, a kamo li spuštati druge, za koje misle da su ispod njih. Tako se nađete kako se pitate je li normalna, dok ona to sebe baš nikada nije pitala.  Jeste li imali koju takvu u svom životu?