Znamo li dovoljno o našem intimnom zdravlju? Mnoge žene sav "posao" prepuštaju svojim liječnicima pa idu na redovitije kontrole i preglede, ali bez obzira jeste li ili niste jedna od takvih ove stvari je dobro znati. 1. PMS se može spriječiti Ako se mučite s neugodnim predmenstrualnim simptomima, vitamin D i kalcij mogu biti odlični ženini saveznici. Istraživanje provedeno 2005. godine, čiji su rezultati objavljeni u časopisu Archives of Internal Medicine, pokazalo je da povećani unos kalcija i vitamina D može smajiti rizik od dobivanja PMS-a. Žene koje su jele u prosjeku četiri obroka koja su obuhvatila nemasno mlijeko ili mliječne proizvode ili pak svježi sok od naranče, imali su manji rizik od PMS-a, pokazalo je 10- godišnje istraživanje. 2. Neredoviti ciklusi možda nisu "neredoviti" Neke žene ne ovuliraju redovito i stoga nemaju redovite menstruacije. Na cikluse mogu utjecati i stres i oboljenja, pojašnjavaju liječnici. Ipak, važno je znati što znači "redoviti ciklus": od 25 do 35 dana od početka krvarenja do idućeg. Mnoge žene smatraju da imaju neredovite menstrualne cikluse ako ne dobiju svaki mjesec "u isti dan", a to je pogrešan stav, pojašnjava ginekologinja Marija S. Dolan sa Sveučilišta Emory u Atlanti. 3. Kraći menstraualni ciklusi mogu ukazati na anemiju Ako imate kraće cikluse (15 dana) s teškim krvarenjem, to bi mogao biti znak nedostatka željeza, mioma ili niskog hemoglobina. Žena tijekom menstruacije gubi oko 50-60 ml krvi, što nije količina koja bi kod zdrave žene uzrokovala ikakvu neravnotežu pa ako imate kraće cikluse kako je opisano, obratite se liječniku i doznajte o čemu je točno riječ.  4. Gubitak masnoće - gubitak menstruacije Ako je vaš BMI prenizak (8-12) tijelo se postavlja u "mod za preživljavanje", odnosno dolazi do amenoreje - izostanka mjesečnice.  5.  PMS "ne traži" slatko Znanstvenici tvrde da ne postoje dokazi da je pojačana želja za slatkim povezana s pojavom PMS-a. >>Evo kako na seks utječu 'oni dani u mjesecu' >>'Nakon poroda imam krvarenje dvaput mjesečno'