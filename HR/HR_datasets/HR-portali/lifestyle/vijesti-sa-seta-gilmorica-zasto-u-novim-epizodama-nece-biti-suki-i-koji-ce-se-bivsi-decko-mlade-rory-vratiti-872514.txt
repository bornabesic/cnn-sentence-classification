Foto: Press Foto, Tumblr  NOVE "Gilmorice"stižu uskoro, a fanove zanima - tko će se sve pojaviti u nadolazećim epizodama?  Za sad je potvrđeno da će glavni glumci Lauren Graham (Lorelai), Alexis Bledel (Rory), Scott Patterson (Luke) i Kelly Bishop (baka Emily) svakako biti zvijezde novih epizoda, baš kao i Sean Gunn (Kirk) i Keiko Agena (Lane), no što je s Melissom McCarthy, najvećom zvijezdom među ovim glumcima?  Nažalost, kako izvještava In Style, Mellisa koja je glumila simpatičnu Suki, najbolju prijateljicu otkačene Lorelai ipak neće glumiti u novim nastavcima i to zbog brojnih obveza...  "Ona je jebeno zaposlena", izjavila je Amy Sherman-Palladino koja je stvorila ovu popularnu seriju.  "Znali smo da s tim likom ne možemo računati jer Melissa jednostavno nema vremena u rasporedu da nas ubaci."  Inače, Melissa upravo snima novu verziju filma "Ghostbusters" u kojem će glavne uloge imati samo žene.  A što je s komadima koji su glumili dečke mlade Rory, a kasnije ostvarili? uspješne karijere?  "Planiramo dovesti što više zgodnih frajera natrag. Ipak, moramo se držati zadanih budžeta. To baš ne razumijem. Smatram da bih trebala moći izmisliti dobru priču, a netko bi to trebao platiti.", izjavila je Amy. "Tako da još uvijek pokušavamo odlučiti koga ćemo vratiti".  Za koga vi navijate - Deana, Jesseja ili Logana?