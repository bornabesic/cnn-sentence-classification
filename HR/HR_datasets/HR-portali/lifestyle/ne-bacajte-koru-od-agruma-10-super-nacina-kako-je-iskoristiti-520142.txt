Ubacite koru citrusa u lonac, dodajte štapić cimeta i cijele klinčiće pa ulijte vodu tako da sve to prekrije. Zagrijavajte na jako laganoj vatri i ugodan miris će ispuniti vaš dom. Naravno, bilo bi dobro da su agrumi organski uzgojeni kako na njima ne bi bilo štetnih kemikalija. Sitnim ribežom odvojite površinu kore pa to dodajte, recimo, u jogurt ili smoothi. Ako želite odličnu aromu za kolače, tu izribanu koru pomiješajte sa šećerom i ostavite da se osuši. Na kraju stavite u staklenku, i to je to. *po receptu sa portala recepti.covermagazin Sastojci: kora naranče, šećer Priprema: Skupljati koru od domaće naranče koja nije prskana u staklenoj tegli (od oko 1 kg) punoj hladne vode dok se ne nakupi dovoljno, maksimalno 3 do 4 dana. Svaki dan mijenjati vodu. Kada se skupi dovoljna količina kore, isprati u hladnoj vodi. Staviti kore u lonac vode da proključa. Prokuhati 2 do 3 minute. Skinuti i opet u hladnu vodu staviti na 2 do 3 min da se kore ohlade. Rezati na trakice. Staviti trakice u široki lonac s 2,5 vode, 300 g šećera i lagano miješati na laganoj vatri. Kada se upije sva voda, i šećer ponovno kristalizira, izvaditi na ravnu plohu. Pripazite da izvadite prije nego što se šećer počne karamelizirati. Poslužiti tople ili hladne. Mogu stajati tjedan dana. Stavite kore limuna, naranče, mandarine ili grejpa u votku i ostavite nekoliko dana. Dobit ćete odlično aromatizirano piće. Osim toga, kore u boci će lijepo izgledati. Osušite kore agruma u pećnici na laganoj temperaturi, a prije toga im odvojite gorak dio (onaj bijele boje iznutra) koliko možete pa ih narežite na trakice ili kockice. Stavite u staklenku i zatvorite pa pomalo ubacujte u lonac dok kuhate čaj. Čuvajte u mračnom prostoru. Osušenu koru limuna usitnite da bude prah pa dodajte malo morske soli u jednakoj mjeri. U tu smjesu ulijte malo ružine vode, toliko da dobijete gustu smjesu koju potom lagano umasirajte na lice, vrat, ruke i noge. To će vam pomoći ukloniti mrtve stanice, a koža će izgledati svježe. Napravite piling dva puta tjedno. Koricom svježeg limuna trljajte zube kako bi s njih uklonili žućkastu nijansu. Možete na koru staviti i malo soli. Napravite smjesu sušene limunove kore u prahu i kokosovog ulja. Neka bude gušća. Nanesite je na lice i ostavite sat vremena. Stručnjaci kažu da se može ostaviti i preko noći, a kao je koristite redovito, ožiljci od akni će se manje vidjeti. Pomiješajte prah od sušene limunove korice s malo mlijeka pa to nanesite na lice. Neka stoji pola sata. Isperite hladnom vodom. Ova maska ima blag učinak izbjeljivanja pa će ukloniti mrlje s kože. Ujedno će biti lijepa i mekana. Koristi se za normalnu i masnu kožu, savjetuju na portalu nutankumarisinha.expertscolumn.com. Kore agruma stavite u staklenku i zalijte ih alkoholnim octom. Što više imate kora, to više octa možete naliti. Stavite poklopac i spremite u hladnjak na 10-ak dana. Dobit ćete sredstvo za čišćenje ugodnog mirisa koje uklanja masnoću i prljavštinu potpuno prirodno. Ovi tekućinu možete staviti u bočicu s raspršivaćem i tako nanositi na ogledala ili staklo. Samo posprejajte i obrišite papirnatim ubrusom.  