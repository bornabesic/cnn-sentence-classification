Foto: Instagram, Getty  MORAMO priznati kako nas ovakva vrsta diskriminacije ljuti. Jedno nedavno istraživanje, koje je provela jedna američka web stranica na svojih 2000 korisnika, pokazalo je kako je u našem društvu i dalje duboko ukorijenjena rodna i starosna diskriminacija. Iako se često može čuti kako su godine samo broj, čini se kako su određene "granice" i dalje prisutne. I to, prije svega, mislimo na granice za pripadnice ljepšeg spola, jer su rezultati pokazali kako velikom broju ispitanika "smeta" ako žena nosi dugu kosu nakon 46. godine ili kožne tajice u 47.   Prema istim rezultatima, većina ispitanika smatra kako je za žene vrlo neukusno da ukrašavaju svoje tijelo tetovažama nakon navršene 38. godine života, a čak i ako ste se tetovirali u mlađim danima, nakon tog rođendana, trebali biste ih početi skrivati.  Popularni selfie-ji također su bili obuhvaćeni istraživanjem, a mišljenje javnosti podrazumijeva da bi se žene trebale suzdržati od objavljivanja takvih slika nakon 34. godine. Usporedbe radi, Kim Kardashian ima 36 godina i kraljica je istih, prema tome...   Klubovi i koncerti, po istim su rezultatima, zabranjena mjesta za žene poslije 44. godine. Ljute li vas ovakvi rezultati?