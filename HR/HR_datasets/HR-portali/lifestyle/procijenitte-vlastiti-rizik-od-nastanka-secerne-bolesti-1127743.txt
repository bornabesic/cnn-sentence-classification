Svjetski dan šećerne bolesti  (World Diabetes Day)  obilježava se svake godine 14. studenog i predstavlja najširu javnu kampanju u cilju podizanja opće svijesti o šećernoj bolesti i njezinim pogubnim posljedicama Glavna poruka ovogodišnjeg Svjetskog dana šećerne bolesti je potreba što ranijeg otkrivanja i liječenja bolesti u svrhu smanjenja rizika nastanka komplikacija koje su glavni uzrok pobola i smrtnosti dijabetičkih bolesnika. Stoga upravo pravovremeno otkrivanje i liječenje dijabetičkih komplikacija predstavlja nužan dio zdravstvene skrbi svih osoba sa šećernom bolešću. Prevencija i dobra regulacija bolesti kao prioritet su najvažniji Dijabetes je kronična bolest koja nastaje kao posljedica nemogućnosti tijela da proizvodi ili koristi inzulin. Inzulin je hormon koji proizvodi gušterača. On djeluje kao ključ koji otključava stanice kako bi glukoza iz krvi u njih mogla ući i proizvesti energiju. Bez inzulina, razina šećera u krvi raste i, u duljem periodu, ako se ne regulira, može izazvati oštećenja organa i tkiva. DIJABETES TIPA 1 Tijelo proizvodi vrlo malo inzulina ili ga uopće ne proizvodi, a on se najčešće se razvija kod djece i mladih. 86.000 djece svake godine oboli od ovog tipa dijabetesa. Kod DIJABETES TIPA 2 Tijelo ne proizvodi dovoljno inzulina ili stanice ne reagiraju na njega. Oko 90% osoba s dijabetesom ima dijabetes tipa 2. Do 70 % slučajeva nastanka dijabetesa tipa 2 može biti spriječeno ili odgođeno usvajanjem zdravog stila života. Iako su prevencija, dijagnostika i liječenje šećerne bolesti po definiciji zadaća liječnika praktičara i stručnjaka javnog zdravstva, Svjetski dan šećerne bolesti prigoda je da se svaki pojedinac upita što može učiniti za svoje zdravlje. Stoga vas pozivamo da odredite vlastiti rizik za obolijevanja od šećerne bolesti tipa 2, poglavito ako imate povišene masnoće u krvi, povišeni krvni tlak, povećanu tjelesnu težinu i prisutnu bolest u obitelji. Određivanje vrijednosti šećera u krvi dostupno je u svim ordinacijama obiteljske medicine. Neka zdrava prehrana i redovita tjelesna aktivnost, u skladu s dobi i mogućnostima, postanu uobičajeni dio vaše svakodnevice. U povodu Svjetskog dana šećerne bolesti Vecernji.hr je promijenio svoju 'boju' u svijetloplavu! Upitnik za procjenu rizika oboljenja od dijabetesa 