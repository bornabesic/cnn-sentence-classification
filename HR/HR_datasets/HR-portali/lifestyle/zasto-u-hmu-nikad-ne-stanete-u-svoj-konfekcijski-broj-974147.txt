Foto: Instagram KONFEKCIJSKI brojevi znaju biti dosta zbunjujući. I dok vam u jednoj trgovini odgovara, recimo, odjeća u broju 36, u drugoj se jedva uvučete u 38, što mnogim ženama kvari raspoloženje. No, u ovom slučaju, to su zaista samo brojke, koje ne znače ništa, a brendovi ih određuju, uglavnom, svojevoljno pa zato i toliko variraju.   Kupujete li u H&M-u, sigurno vam se i nekoliko puta dogodio upravo taj scenarij. U svlačionicu ste ponijeli komade u svom uobičajenom konfekcijskom broju i niste mogli obući ništa. Tada ste se, vjerojatno, osjećali malo loše i možda pomislili kako ste se udebljali, no ipak nije bilo do vas.   H&M se malo poigrao s brojkama i njihov britanski broj 12, koji je inače jednak europskom 40, zapravo je 38. Što znači da biste, ako nosite odjeću konfekcijskog broja 40, u H&M-u trebali tragati za odjećom na čijoj etiketi piše UK14. To će vam posebno biti od pomoći ako planirate nešto naručiti H&M-ovom online shopu, u čijoj ponudi često ima i nekih ekskluzivnih komada, kojih nema u trgovinama.