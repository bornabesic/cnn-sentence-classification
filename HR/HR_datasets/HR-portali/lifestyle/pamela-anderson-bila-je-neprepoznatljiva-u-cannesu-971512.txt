C.J. Parker sinoć je pokazala svoju glamurozniju stranu.  Danas 49-godišnja glumica Pamela Anderson najpoznatija je po tri stvari: ulozi u nekad planetarno popularnoj seriji "Baywatch", bujnom poprsju te porno uratku, koji je snimila sa svojim bivšim suprugom Tommyjem Leejem.    No, glumica je poznata i po tome što nikada nije imala previše ukusa za modu, a često je znala itekako pogriješiti, što vrijedi i za šminku, koju je obožavala nositi u velikim količinama.    Upravo zato, sinoć je Pamela oduševila svojom pojavom na Canneskom crvenom tepihu, na premijeri "120 Beats Per Minute", jer se pojavila u nikad glamuroznijem izdanju.   Tako je odabrala dugu, crnu haljinu, kojom je istaknula dekolte, no na nimalo vulgaran način, a odlučila se i za zalizanu kosu, viseće zlatne naušnice i vrlo malo make up-a.   Internet se ubrzo složio kako ju je bilo itekako lijepo vidjeti u ovom izdanju.