Sjetite se situacije kad vas liječnik zamoli da otvorite usta i isplazite jezik. Tako može pogledati vaše grlo, a da mu ne zasmeta vaš jezik, ali jezik biste trebali isplaziti i češće. Pogled na jezik može vam otkriti dosta toga o vašem zdravlju.  Osjećaj žarenja na jeziku Obično se javlja kod žena u menopauzi, a može se pojaviti i zbog duhanskog dima. Svijetloružičasta boja jezika Osobe koje imaju svijetloružičasti jezik vjerojatno imaju manjak željeza, folne kiseline ili vitamina B12. Ovaj simptom može upućivati i na alergiju na gluten. Bijeli jezik Naravno, govorimo o bijelim naslagama na površini jezika koje mogu ukazivati na nedostatak higijene usne šupljine, a mogu nastati i od alkohola, pušenja. Bijeli jezik može biti i znak alergija, ali i znak da se imunološki sustav bori protiv hepatitisa C.  "Čupavi" jezik Ovakav jezik obično može biti nakon jače kure liječenja antibioticima, a u rjeđim slučajevima, može nastati kao posljedica zračenja glave ili vrata, ali i pretjerane uporabe vodice za usta. Bolan jezik Bol može prouzročiti, osim povrede, i neka infekcija.  