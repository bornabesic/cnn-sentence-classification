Foto: Getty  SUTRAŠNJI dan rezerviran je za jedan od najvažnijih modnih događaja godine.  Naravno, radi se o slavnoj Met Gali, koja će se održati 1. svibnja, u Metropolitan Museum of Art u New Yorku. I dok mi nestrpljivo očekujemo što će slavne dame nositi ove godine, prisjetile smo se u čemu se slavna pjevačica Beyonce pojavila 2012. godine.    Vrlo je vjerojatno kako se glazbena diva ove godine neće pojaviti na crvenom tepihu, obzirom da čeka blizance, no spomenute godine blistala je u raskošnoj, crnoj Givenchy haljini, koja je bila prozirna te je imala dugi šlep od perja u prekrasnoj ljubičastoj boji.  A njezin dugogodišnji stilist Ty Hunter, otkrio je ludu priču koja stoji iza spomenute haljine, koja je još jednom dokazala kolika je Beyonce zapravo zvijezda. "Beyonce je taj dan odlučila da želi ići na Met Galu. No, imala je vrlo opušteni stav prema svojoj pojavi. Bilo je ako možemo ići, idemo, ako ne, ne idemo", započeo je.   Njezin tim bio je usred priprema za nadolazeću turneju, a bio je to i jedan od prvih crvenih tepiha, na kojima se pjevačica trebala pojaviti nakon rođenja kćerkice Blue Ivy. "Srećom, Givenchy je za nju napravio haljinu za jedan drugi event, koju nikada nije obukla."  Ty je tada nazvao parišku modnu kuću i dobio haljinu, a potom i poznatu dizajnericu luksuznog nakita, Lorraine Schwartz, koja im je posudila dijamantne naušnice. "Ostalo je modna povijest", zaključio je Ty.   Tko zna, možda nas Beyonce sutra ipak iznenadi te se pojavi. Kod zvijezda A-liste se baš nikad ne zna.