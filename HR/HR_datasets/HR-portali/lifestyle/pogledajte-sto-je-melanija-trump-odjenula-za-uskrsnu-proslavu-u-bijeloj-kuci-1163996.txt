Američka Prva dama uvijek je pod povečalom javnosti i kritičara kada je riječ o njenom odijevanju. Iako se može činiti kako je ova bivša manekenka, kao Prva dama, dobila priliku postati prava modna ikona, čini se da joj ipak to baš ne polazi za rukom. Često je na meti kritičara, no za uskršnju proslavu u Bijeloj kući, čini se kako je Melanija Trump igrala na sigurno. Bijela kuća svake godine održava uskršnju zabavu tijekom koje se održavaju brojne zabavne tematske igre, uključujući i lov na uskršnja jaja, a ove godine prvi je put na 139. po redu, u ulozi domaćina, sudjelovala Melanija. Odjenula je lepršavu, ali zatvorenu dugu haljinu nježne roze boje koju je dizajnirao Herve Pierre. Umjesto štikli, Melanija je odabrala balerinke za potpunu udobnost. 