Foto: REX  TAKO se šuška. Glumci Sean Penn i Robin Wright počeli su se viđati davne 1989. godine, nakon njegovog razvoda od pop kraljice Madonne, a 2 godine kasnije dobili su kćerkicu Dylan Frances.   Duo je zatim dobio još svoje djece, no umjesto vjenčanja, uslijedio je prekid. 1996. godine ipak su izgovorili "sudbonosno da", a sve do 2009. godine i razvoda, imali su vrlo turbulentnu vezu punu prekida i mirenja. U kolovozu 2009. godine zgodna Robin predala je papire za razvod te otkrila kako se nema namjeru više miriti sa suprugom.  Sean je posljednju vezu imao s glumicom Charlize Theron, dok je Robin sreću također pronašla u mlađem muškarcu, glumcu Benu Fosteru, s kojim je čak dva puta bila zaručena, no u kolovozu 2015. godine par je definitivno odlučio da neće biti ništa od vjenčanja.   I legendarni glumac je negdje u isto vrijeme odlučio da njegova veza s prelijepom Charlize nema budućnosti, a bivši supružnici neki dan su uhvaćeni kako ulaze u stan u središtu New Yorka, a Sean je pritom nosio vrećice iz dućana.   Iako je duo ostao u dobrim odnosima zbog svoje djece, mediji su odmah prenijeli kako je u pitanju više od toga te kako se među bivšim supružnicima rasplamsala stara strast. S obzirom na njihovu burnu prošlost, to ne bi bilo ništa čudno.