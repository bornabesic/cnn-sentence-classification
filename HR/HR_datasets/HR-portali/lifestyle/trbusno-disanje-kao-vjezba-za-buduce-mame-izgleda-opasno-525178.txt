Sve više po društvenim mrežama iskaču video zapisi trudnica koje dubokim udasima uvlače svoje trudničke trbuščiće te ih tako neko vrijeme tako i zadržavaju. Ti klipovi su dio jako popularnog trenda nazvanog "pumpanje trbuščića", a dio su jako popularne Bloom metode - fitness metode za trudnice i nove mame. Video koji se nedavno pojavio na Instagramu ima već više od 4,000 pregleda i stotine komentara, najviše od žena koje žele saznati što više o Bloom metodi fitnessa. Ova metoda se pojavila u Coloradu i obećaje budućim mamama da će uz pomoć ovog fitnesa zadržati svoju snagu i tonus mišića tijekom trudnoće. Idejni tvorac vježbi je specijalistica za trudnoću Brooke Cates, koja momentalno radi na seriji online predavanja o zdravlju zdjelice i trbušnom disanju. Osim disanja, Bloom metoda omogućava trudnica da se jako brzo vrate u formu. Cates inzistira da vježba trbušnog disanja nikako ne šteti djetetu koje se za vrijeme vježbe podiže prema rebrima. Magazin Babble piše da ova vježba potiče kontrakcije između zdjelice i dubokih jezgrenih mišića. - Pumpanje trbuščićima je obavezno za sve buduće mame jer na ovaj način trudnice uče duboko disati, dijafragmom, a ostale vježbe su super kvalitetne i jednostavne, pa će svim budućim mamama biti jednostavno ih provoditi tijekom trudnoće- objašnjava Cates na Instagram stranici Bloom metode. - U početku ćete se čudno osjećati budući da većina nas diše plućima i nismo ni svjesni važnosti disanja iz dijafragme. Trebate biti ustrajane, vaše tijelo je došlo na ovaj svijet dišući putem dijafragme - objašnjava Cates dodajući da jedva čeka da cijeli program i sama prođe, budući da zadnjih par mjeseci i ona pokušava zatrudnjeti.