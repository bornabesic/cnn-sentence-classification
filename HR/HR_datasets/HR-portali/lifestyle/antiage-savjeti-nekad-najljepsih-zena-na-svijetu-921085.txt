Foto: Vogue  OVE cure nekada su bile najljepše na svijetu.  Iako su sada stigle neke nove, mlađe generacije, i dalje im zavidimo na izgledu. Upravo zato, sigurne smo kako Cindy, Claudia, Elle i Kate imaju učinkovite beauty savjete, kojih bi se trebali držati i mi, za što bolji izgled kože. Evo što one otkrivaju.  Cindy Crawford  Tajna je u onome što vam stalno govore - što kvalitetnija prehrana, dovoljno sna, puno vode te što više kretanja, otkriva 50-godišnji top model. Što se tiče prehrane, drži se pravila 80 posto - pokušava biti 80 posto dobra, 80 posto vremena. Trik za momentalno lijepu kožu: pomiješajte malo punomasnog mlijeka i vode te smjesu nanesite na lice i ostavite 15 minuta da djeluje.  Claudia Schiffer  Lijepa Njemica ima samo jedan savjet za mladolik izgled kože: pijte puno vode. Claudia je priznala i kako često umiva svoje lice Evian vodom, koja ju čini mekanijom i ostavlja dojam extra čistoće. Elle MacPherson i Christie Brinkley  Žena, koja ponosno i zasluženo nosi nadimak "The Body", Elle, kune se u samo jedan beauty savjet: piling, kao i njezina kolegica Christie Brinkley, koja to isto radi i po cijelom vratu te području dekoltea svako jutro, bez iznimke. Kate Moss  Zločesta cura modnog svijeta, kako joj često tepaju, najbolji beauty savjet pokupila je iz uvodne scene jednog filma. Radi se o umakanju lica u vodu punu kockica leda, za momentalno razbuđivanje i sjaj. Iako zvuči bolno, ovaj nam savjet istovremeno zvuči odlično za dan poslije, kada su u pitanju izlasci i nedostatak sna. Carol Alt  Carol Alt ističe moć ulja - od kokosovog i maslinovog, do kombinacije nevenovog i bademovog, kojima njeguje lice i tijelo. Heidi Klum  Još jedna prelijepa Njemica otkrila je svoj savjet za što ljepšu kožu, a to je zaštita kože visokim faktorima, kada se izlaže suncu. Iako priznaje kako je prije bila opsjednuta tamnijim tenom, oštećenja kože više joj nisu vrijedna atraktivnijeg izgleda.  Christy Turlington Lijepa Christy kaže kako je najvažnije paziti na ono što unosimo u organizam, a kao najboljeg saveznika za lijepu kožu navodi vodu i jogu, koju vjerno prakticira već godinama, a tvrdi kako joj ona daje puni sjaj njezinom licu. Linda Evangelista Vrijeme je da napokon poslušamo ovaj savjet: čaša mlake vode s limunom, svako jutro. Linda tvrdi kako itekako djeluje pa je to trik koji baš nikada ne zaboravlja prakticirati.