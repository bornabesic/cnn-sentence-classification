Foto: Paper Magazine, Instagram, Splash News  VEĆ smo vas upoznali s 20-godišnjim sinom Pamele Anderson, koji je od klinca postao pravi frajer.  Brandon Lee, sin je najpoznatije prsate plavuše s malih ekrana, Pamele Anderson i njezinog bivšeg supruga, rokera Tommyja Leeja, a Brandon je upravo od tate pokupio frajerski stav, koji njeguje.    Podsjetimo, Pamela i Tommy vjenčali su se 1995. godine, nakon samo 4 dana poznanstva. Par je tijekom 3-godišnjeg braka dobio dvoje djece, a papire za razvod potpisali su 1998. godine. Brandon Thomas ima i mlađeg brata Dylana.    Brandon već neko vrijeme nastoji ostvariti karijeru DJ-a, no neprestano koketira i s modelingom, a posljednji editorijal koji je snimio, bio je onaj za časopis Paper, u kojem se pojavio bez majice, u stilu ikone Jamesa Deana, u setu crno-bijelih fotografija.    No, mlađahni Brandon, kojem mediji često tepaju kako je stvarni Chuck Bass, iz nekad popularne serije "Gossip Girl", otkrio je i kako ga zanima film, a uzor mu je slavni redatelj Quentin Tarantino.   "Uvijek sam bio okružen filmom i zabavom. Stigao sam u taj svijet. Uvijek sam mislio kako ću ostati daleko od svega toga, no što sam stariji, taj svijet mi se sve više sviđa. Gledam 5-10 filmova tjedno", priznao je Brandon, koji je prošle godine bio i u vezi s mladom glumicom Bellom Thorne, no ljubav nije dugo potrajala.    Brandon je i potvrdio kako će mu se slavna mama pojaviti i u filmskoj adaptaciji popularne serije "Baywatch", uz bok Dwayneu "The Rock" Johnsonu i Zacu Efronu, iako ni sam nije bio siguran smije li to reći.    Sudeći po svemu, čini nam se kako ćemo od ovog dečka vidjeti još puno toga.