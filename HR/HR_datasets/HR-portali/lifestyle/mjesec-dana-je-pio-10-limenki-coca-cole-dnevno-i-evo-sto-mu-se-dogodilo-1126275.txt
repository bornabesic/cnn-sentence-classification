George Prior iz Los Angelesa, odlučio je piti 10 limenki Coca-Cole dnevno, mjesec dana kako bi vidio kako će to djelovati na njegovo zdravlje. Zapravo je želio saznati kako će tolika količina šećera utjecati na njegovo tijelo. Pratio je dnevne razine šećera u krvi, kolesterola i pojave upalnih procesa. Pratio je i promjene na težini, tjelesnom udjelu masnoća, krvnom tlaku i svako jutro mjerio glukozu. Prije svog eksperimenta, ovaj 52-godišnjak je bio fit i konzumirao nemasno meso, povrće, pio vodu..., ali upustio se u ovaj izazov. Povratak na vodu nakon rezultata Sve je to dokumentirao, a njegovi rezultati će vas iznenaditi. Dobio je nešto više od 10 kilograma. Napomenuo je da je u tom razdoblju zabilježio povećanje masnoće u tijelu za 65 posto. On je imao koncentraciju masnoća od 9 posto, da bi se nakon mjesec dana to povećalo na 16 posto. "Ja sam pokušao utjecati na ljude da provjere koliku količinu šećera konzumiraju. Svi moraju biti svjesni štetnih učinaka šećera na zdravlje. Djeca ne bi smjela piti Coca-Colu. Ali onda djeca ne bi trebala piti niti sokove, ali to će biti jako teško za roditelje koji vjeruju da je neki sok prirodan ili organski. To je samo šećer, a ne samo da ga ne bi trebala piti, već je to loše za njih. Mislim da ću se držati toga da pijem vodu", rekao je između ostalog George u svom videu nakon eksperimenta, piše Unilad. Tri dana nakon povratka na režim bez Cole uspio je izgubiti dva kilograma. Primijetio je i porast energije i bolje raspoloženje. Inače Georgeov prehrambeni eksperiment "10 Cokes a Day" zamišljen je kao podizanje svijesti o prevelikom konzumiranju šećera i njegovu utjecaju na zdravlje i ne odnosi se isključivo na konzumaciju popularnog gaziranog pića Coca Cole. Ovime je ponudio dodatan dokaz o štetnosti prouzrokovane tijelu zbog pogrešnih prehrambenih odluka te naglasio važnost očuvanja vlastitog zdravlja. 