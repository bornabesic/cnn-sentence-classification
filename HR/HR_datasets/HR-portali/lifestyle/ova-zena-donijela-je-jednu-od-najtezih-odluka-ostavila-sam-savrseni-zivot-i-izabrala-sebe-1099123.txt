"Našla sam se da guglam 'Trebam li ostati uz djecu'. Molila sam Boga da mi kaže što da radim. Plakala sam svaki dan dok sam hodala svojom savršenom kućom. Šest godina braka i savjetovanja, tri lijepa dečka, bez sukoba, bez preljuba, bez kockanja, ali sam svakoga dana umirala iznutra', započela je svoju priču Carly Israel iz Clevelanda i osvojila srca brojnih ljudi u svijetu koji se susreću s istim problemom, a to je da su nesretni u braku. "Nikad nisam znala koliko usamljen možeš biti u braku, ležeći u krevetu, jedan pored drugog, bez dodira, svatko na svom mobitelu...", napisala je u svojoj priči za Huffington Post Carly. Nastavlja da je njezin suprug ljubazan čovjek i dobar otac. Žudjela je, kaže, svakim danom za tim da se ponovno povežu i nastave dalje. "Imali smo malu djecu i razvod bi ih uništio. Tako sam odlučila ostati, a svakog dana komadić mene je umirao", napisala je. 'Izabrala sam sebe' "Sjedeći sa mnom moje dvije najbolje prijateljice gledale su me i rekle: 'U tebi više nema života'. Pokušavala sam ostati uz djecu, uz njega i u tom procesu ja sam bila izgubljena. Protivila sam se savjetima obitelji i prijatelja te sam ostavila savršen život i izabrala sebe", podijelila je Carly svoju priču. I tada je sve krenulo. Pravni postupak razvoda bio je brutalan i mučan, no sve je na kraju podnijela.  "Danas su moji sinovi uspješni i njihov život možda ne izgleda onako kako smo planirali i kako sam sanjala, ali oni imaju majku koja sja iznutra". Stoga je Carly sa svima onima koji su nesretni u braku i pokušavaju naći izlaz podijelila nekoliko pozitivnih stvari koje je naučila nakon mučnog razvoda. 10 pozitivnih stvari koje vam dođu kao dar 1. Možete stvarno upoznati svog bivšeg ili bivšu 2. Više ćete se približiti Bogu 3. Ostat će vam samo pravi prijatelji  4. Nećete više osjećati krivnju nakon razvoda, ona će nestati 5. Vi ćete biti u najboljoj formi  6. Nema više borbe za to kako se pali stroj za pranje posuđa 7. Vi ćete otkriti koliko ste otporni 8. Više ćete pisati, čitati, plakati i razmišljati 9. Znat ćete točno na što treba obratiti pažnju kod idućeg odnosa 10. Nakon što sa strane stavite sve, novac, skrbništvo, pravne račune, izgubljene odnose i riječi bijesa, ostat ćete samo vi sami sa sobom "Da ste mi u tim brutalnim trenucima stavili pištolj na glavu, ja bih i dalje znala što trebam učiniti. Kada sam se pogledala u ogledalo, uvijek sam vidjela pravu istinu. Možemo je sakriti u nekoj fotografiji ili zamaskirati u nekom postu, ali ogledalo ne laže", poručila je ova žena koja je prošla sve teške trenutke koje razvod nosi. 