Foto: Instagram  MLADA manekenka trenutno se zabavlja na slavnoj Coachelli.  21-godišnja Kendall Jenner u svojoj se obitelji smatra crnom ovcom, zbog činjenice kako se jedino ona ne može pohvaliti velikom pozadinom. Sve ostale njezine sestre i polusestre, poznate su po figuri pješčanog sata, no nikada nisu javno priznale odlazak pod nož, kako bi se mogle hvaliti takvim stražnjicama.  Smeđokosa ljepotica tako se jučer zabavljala na slavnoj Coachelli, najpoznatijem glazbenom festivalu u Americi, a nakon sexy slike na Instagramu, svi pričaju o njezinoj - pozadini. Naime, Kendall na slici nosi tangice i prozirne bicke, koje je uparila s prozirnim topićem s kristalićima te dugom, umjetnom pletenicom i velikim naušnicama krugovima, koje su vrlo popularne ovog proljeća. U takvom izdanju nismo mogli ne primijetiti kako je njezina pozadina prilično velika, odnosno veća u odnosu na protekle mjesece.   Iako će se mnogi muškarci složiti kako Kendall izgleda bolje nego ikad, itekako nas zanima što će reći modni svijet na takvu promjenu, obzirom da je on poznat po tome što još uvijek preferira mršave manekenke i modele, unatoč pojavi brojnih plus-size ljepotica, posebno kada su u pitanju piste i naslovnice, kojima Kendall hoda, odnosno snima. I njezin modni izričaj i ponašanje postaju sve provokativniji pa se čini kako se Kendall ipak nije uspjela oduprijeti utjecaju svojih jednako slavnih sestara. Operacija, fotošop ili čučnjevi, ostavljamo vam da prosudite sami.