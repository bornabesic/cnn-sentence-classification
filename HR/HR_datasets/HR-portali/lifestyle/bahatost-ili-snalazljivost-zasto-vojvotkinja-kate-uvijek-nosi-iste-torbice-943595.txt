Foto: Getty, WENN, REX  KADA si član kraljevske obitelji, ništa nije slučajno.  Vrlo vjerojatno ste već primijetili ljubav lijepe vojvotkinje Kate prema clutch torbicama, od kojih se doslovno ne odvaja, a drži ih uvijek s obje ruke ispred tijela.  No, ako ste mislili kako se vojvotkinji samo jako sviđa ovakav model torbice, gadno ste pogriješili. Iza njezinog izbora ovog modnog dodatka stoji sljedeći razlog. Naime, na ovakav način, lijepa vojvotkinja ne mora se rukovati s određenom osobom, ako to ne želi. Pritom joj to nitko ne može zamjeriti, jer njezine su ruke zauzete torbicom.  Time je torbica za vojvotkinju obrambeni mehanizam kod neugodnih trenutaka, jer kako nalaže kraljevski protokol, članovima kraljevske obitelji se nikada ne pruža ruka, već se čeka ako to oni žele prvi učiniti.  Obzirom da nisu svi upoznati s takvim protokolom, Kate se osigurala da sa stilom odbije rukovanje, odnosno da se izvuče iz neugodne situacije, bez da to opaze neumorni blicevi fotoaparata, koji su uvijek oko nje, ili ta druga osoba.