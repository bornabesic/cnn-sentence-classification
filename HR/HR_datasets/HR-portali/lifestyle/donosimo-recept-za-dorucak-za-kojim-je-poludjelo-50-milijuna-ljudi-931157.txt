Foto: Screenshot Youtube  IAKO je trenutno vrijeme ručka, sigurno smo kako ćete ovaj doručak isprobati već sutra. Slavni Tasty razveselio nas je još jednim genijalnim videom s receptom za doručak, za kojim su ljudi doslovno poludjeli. U prilog tome ide i činjenica da ga je pogledalo 50 milijuna ljudi, a na svojim društvenim mrežama podijelilo oko pola milijuna. A ako se želite pridružiti tom globalnom ludilu te se počastiti ukusnim doručkom, donosimo vam jednostavni recept za isti. Što vam je potrebno? Šunka Sir Kruh. Postupak: 1. Sir po želji izrežite na trakice. 2. Narežite nekoliko kriški kruha, a zatim svakoj uklonite koru, tako da vam ostane samo mekana, četvrtasta sredina. 3. Svaku šnitu zatim prijeđite valjkom nekoliko puta. 4. Na svaku zatim dodajte jedan ili dva listića šunke i trakicu sira te zarolajte. 5. Na tavi zagrijte malo ulja te rolice popržite, dok kruh ne dobije zlatnu boju. Prilog uz štapiće: Ako želite ukusni prilog uz ove štapiće, kuhajte jaja 5 minuta, a prethodno na svakom nožem izbušite rupicu. Nakon što ih skuhate, ubacite ih na 30 sekundi u posudu s ledom, a zatim uklonite pola jaja nožem. Ostat će vam pola žumanjka, u još tekućem stanju, no upravo je on vaš prilog. Dobar tek!