Foto: Attitude, Instagram  SLAVNI pjevač nekada je bio slamatelj ženskih srca, tijekom svog pjevačkog staža u popularnoj grupi Take That. No, čini se kako se stvari ni desetljećima kasnije nisu puno promijenile, jer Robbie izgleda odlično, iako ima 42 godine.  Kako to znamo? Tako što je pjevač ukrasio najnoviju naslovnicu poznatog časopisa Attitude, na kojoj je osvanuo potpuno gol, sakrivši rukama strateške dijelove, 18 godina nakon što je snimio prvu solo naslovnicu za časopis, bez svojih kolega iz Take Thata, kada je krenuo u solo vode. Robbie je tom prilikom pokazao i brojne tetovaže na tijelu, a golišavom je naslovnicom odlučio obilježiti izlazak 11. studijskog albuma "The Heavy Entertainment Show", na kojem je među ostalim radio još jedan poznati glazbenik, Ed Sheeran.   Zbog traumi iz mlađih dana, kada je često bio na meti zlobnih komentara zbog viška kilograma, Robbie je na strogom režimu prehrane, a njegova lijepa supruga Ayda Field otkrila je kako je toliko posvećen dobroj formi da odbija slatkiše, čak i za rođendan i božićne blagdane.   Uz to, nekad zločesti dečko Robbie odrekao se i alkohola te cigareta, a teretana mu je postala drugi dom. Voljeli ga ili ne, morate priznati kako su se trud i odricanja itekako isplatila.