Foto: Instagram, Giphy  IMA se, ali se ne da.  Jennifer Lopez jedna je od najbogatijih žena u svijetu šoubiznisa, no unatoč milijunima na bankovnom računu, sama je priznala kako na jedan modni dodatak ne voli rasipati novac.   "Oduvijek sam bila slaba na cipele, no ponekad mi je žao izdvojiti veliku svotu za njih", priznala je. A nedavno su latino divi za oko zapale raskošne Giuseppe Zanotti čizme, ukrašene sa stotinu kristala, a sve ljubiteljice spomenutih cipela, itekako dobro znaju njihovu paprenu cijenu.   Ove čizme konkretno koštaju 3000 eura, a obzirom da je 47-godišnja pjevačica zaštitno lice branda, ona će ih dobiti na poklon, i ne samo to. Poznati dizajner samo će za nju napraviti posebnu kolekciju, koja neće biti na prodaju pa Jennifer više neće trebati izdvajati novac za cipele. Zanimljivo je i kako je prije nekoliko mjeseci Jennifer na poklon dobila traper čizme, iz kolekcije koja je nastala u suradnji Rihanne i Manola Blahnika, a pokazala ih je u spotu za pjesmu "Ain't Your Mama".  Njihova cijena bila je 4350 dolara, no nakon što se nedavno počelo šuškati o vezi Jennifer i Drakea, koji je bivši dečko barbadoške ljepotice, nekako vjerujemo kako joj je sad žao što ih joj je poslala. No, ako neće Rihanna, ima tko će joj slati besplatne cipele...