Foto: Splash, Guliver/Getty  SUPROTNO popularnom mišljenju da je mlađa sestra Kate Middleton osmislila plan kako bi "uhvatila" supruga milijunaša, James Matthews udvarao se Pippi punih 10 godina, piše Daily Mail.  32-godišnja Pippa i 40-godišnji James poznaju se već desetak godina, a za njega je to bila ljubav na prvi pogled te je imao dovoljno strpljenja da pričeka Pippu da odraste i zaljubi se u njega, piše ovaj popularni portal.  James je godinama Pippu spremno pratio na sportskim aktivnostima, kojima joj je htio dati do znanja kako dijele avanturistički duh, a kad su bili u vezi (prije i nakon prekida), vodio ju je na luksuzna putovanja i obasipao skupocjenim darovima.    James, koji dolazi iz izuzetno imućne obitelji, a i sam je hvaljeni poslovni čovjek, održavao je odlične odnose s Pippinom obitelji te se u svim prigodama ponašao poput pravog kavalira.   Mlađeg Pippinog brata vodio je na egzotična putovanja s njima, a oca djevojke u koju je zaljubljen pitao je za ruku njegove kćeri prije same prošnje.  Kako je već poznato javnosti, James je Pippu zaprosio glomaznim dijamantnim prstenom vrijednim 250 000 funti, a šuška se kako uskoro stiže još jedan zaručnički poklon - automobil po njezinoj želji.  Izgleda da je mlađa sestra vojvotkinje Kate zaista pronašla svog princa na bijelom konju.