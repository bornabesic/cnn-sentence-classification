Foto: Press, Luka Šangulin/Index  JUČER je u Botaničkom vrtu u društvu modnih urednika, novinara i stilista predstavljena nova H&M Conscious Exclusive kolekcija.  Nova H&M-ova kolekcija Conscious Exclusive pomiče granice održivosti i stila: kolekcija za 2017. uključuje inovativni održivi materijal BIONIC® – reciklirani poliester izrađen od plastičnog obalnog otpada. Podatna tkanina korištena za elegantnu plisiranu haljinu dokazuje kako je sasvim prirodno da najbolji stilovi idu ruku pod ruku s osviještenosti o okolišu.   Pored cjelovite ženske linije i opuštene formalne muške odjeće, kolekcija će po prvi put uključivati i komade za djecu, kao i parfem iz kolekcije Conscious Exclusive na bazi organskih ulja. Kolekcija će od 20. travnja biti dostupna u oko 160 trgovina širom svijeta, kao i u internetskoj prodaji.   Concious Exclusive kolekcija je istančanih komada, savršenih za proslavu nove sezone. Središnji komad prozračna je plisirana svečana haljina u puderasto ružičastoj boji, sašivena od BIONIC®-a, recikliranog poliestera izrađenog od obrađenog plastičnog obalnog otpada. Riječ je o kolekciji pojedinačnih komada koji odišu posebnim prilikama, svaki od kojih dočarava brojne raznovrsne načine na koje održivi materijali mogu oblikovati najbolji stil.   "Za H&M-ov dizajnerski tim, ovogodišnja kolekcija Conscious Exclusive prilika je za sanjarenje i kreiranje istovremeno neobičnih i lijepih komada. Fantastično je imati priliku pokazati što je sve moguće napraviti s održivim materijalima, baš kao što smo to učinili s profinjenom plisiranom haljinom od BIONIC®-a", ističe Pernilla Wohlfahrt, H&M-ova voditeljica odjela za dizajn i kreativna direktorica.    Kolekcija Conscious Exclusive predstavlja pokretač u okviru iskoraka H&M-a prema održivijoj budućnosti mode. Od cjelokupnog asortimana H&M-ovih proizvoda, 20% sada je izrađeno od održivijih materijala (2015.), s ciljem povećanja tog udjela na godišnjoj razini. H&M je jedan od najvećih korisnika recikliranog poliestera na svijetu i jedan od najvećih kupaca organskog pamuka. Cilj je da do 2020. godine 100% pamuka dolazi iz održivih izvora. Taj cilj predstavlja dio težnje H&M-a da stvara održivu i kvalitetnu modu, dostupnu što većem broju ljudi.