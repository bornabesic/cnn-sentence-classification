Foto: Screenshot Youtube  VEĆ se dugo nismo nečemu ovoliko veselile.  A radi se o nadolazećoj drugoj sezoni showa "Lip Sync Battle", koji je premijeru imao u travnju ove godine, na televizijskom kanalu Spike. Druga sezona showa počinje 7. siječnja 2016. godine, a i ovoga puta u voditeljskim ulogama će se naći reper LL Cool J te manekenka Chrissy Teigen, koja je poznata po svom uvrnutom smislu za humor. Sada je napokon izašao i trailer za novu sezonu, koja će imati 20 epizoda, a čini se kako nas ponovno očekuje pregršt zabave i smijeha.  Sudeći prema najavi, čeka nas i puno zvijezda A-liste, od kojih neke tvrde da im je snimanje ovog showa bilo nešto najbolje što su ikad napravili. Tako će se na pozornici pojaviti, među ostalim, Gigi Hadid, Nick Carter iz Backstreet Boysa, Joseph Gordon-Levitt, Christina Aguilera, Kaley Cuoco, Kevin Hart, Eva Longoria te bračni par Channing i Jenna Dewan. No, jedna od slavnih faca definitivno je glavna zvijezda najave, a to je Channing Tatum, koji se našao u ulozi Beyonce, u opravici iz legendarnog spota za pjesmu "Run The World".  A da stvar bude bolja, Channing i twerka, s plavom perikom na glavi. Šuška se i kako će mu se prava Beyonce pridružiti tijekom nastupa, no ta vijest još uvijek nije potvrđena. Tko vam je bolji: Saša ili Channing?