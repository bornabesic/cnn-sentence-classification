Kad joj je brat preminuo, zadnje na što je Sam Stokes pomišljala bila je bračna nevjera. No nakon jedne tragedije, dogodila joj se i druga, za koju nije bila kriva smrtonosna bolest već njezin suprug i šogorica. Kada je 32-godišnji Allan Huskisson preminuo od raka grla, njegova sestra Sam i suprug Chris Stokes ''prigrlili'' su shrvanu šogoricu Jo. No nekoliko mjeseci kasnije Chris je ostavio svoju suprugu i uselio se kod šogorice. Sam (31), inače učiteljica borilačkih vještina, ostala je slomljena srca drugi put u nekoliko mjeseci. – Njihova izdaja bila je kao bodež ravno u moje srce. Kada je Allan preminuo, prvo sam mislila na nju. Bila mi je kao sestra. Znala sam da će je njegova smrt jako boljeti pa sam se brinula da bude dobro. No, ona je iskoristila moju brigu – ispričala je. – Sada mi je jasno zašto joj je Chris rado bio rame za plakanje – dodala je. Sam i Chris bili su u braku deset godina, a žena je otkrila njegovu nevjeru kada su šogoricu poveli na zajedničko ljetovanje, šest mjeseci nakon bratove smrti. – Po noći je često odlazio u njezinu sobu. Govorio mi je da ubija žohare, a nije ga bilo po pola sata-sat. Ali nisam sumnjala jer je to bila zadnja stvar na koju bih posumnjala – kaže Sam. Jo i Allan 2014. dobili su kćer i zaručili su se, a vjenčanje su planirali za 2018. godinu. No Allanu je 2015. dijagnosticirana zadnja faza raka grla, a posljednja želja bila mu je oženiti se s Jo prije nego što umre. Ona je čak iznajmila i vjenčanicu te je dogovoreno vjenčanje za 4. ožujka 2016. u bolnici, no idući dan Allan je preminuo. Nekoliko mjeseci kasnije Sam je primila poruku od svoga supruga Chrisa da ne želi više biti s njom te da je odnio neke svoje stvari. Sam nije ništa sumnjala dok joj se nakon njezine objave na Facebooku nije javila jedna bliska prijateljica i rekla joj tko je druga žena zbog koje je suprug ostavlja. Nekoliko sati kasnije šogorice su razgovarale na telefon i Jo je sve priznala. – To se sve događalo meni pred nosom dok sam ja vjerovala da još tugujemo za Allanom. Osjećala sam se poniženo – priznala je Sam nakon čega su ona i suprug morali objasniti svojoj djeci zbog čega se rastaju. – Reći njima trima da je tata sada s njihovom ujnom bilo je užasno. Nisu to mogli nikako shvatiti – dodala je.  