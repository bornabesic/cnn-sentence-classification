Foto: Instagram, Armani, WENN  ČINI se kako je Calvinu prekid s Taylor itekako godio.  Otkad su on i pjevačica Taylor Swift prekinuli jednogodišnju vezu u lipnju ove godine, Calvin Harris utjehu je pronašao u poslu, ali i teretani, sudeći po mišićima, kojima se pohvalio na društvenim mrežama.    Iako je slavni i jedan od najplaćenijih DJ-a na svijetu, odavno poznat po redovitom vježbanju i mišićima od kojih rastu zazubice, što je prepoznao i slavni Armani, moramo priznati kako nikada nije izgledao bolje.    Calvin je golišavom fotkom zapravo htio zaželjeti sretan rođendan svom menadžeru, a na njoj se pojavio samo u, pogađate, bijelim Armanijevim boksericama.    Čini se kako je zgodni Škot bivšoj curi htio još jednom pokazati što je izgubila, a još uvijek se ne zna koja ljepotica trenutno uživa u tim mišićima.    Neko vrijeme ga se povezivalo s pjevačicom Tinashe, s kojom je viđen nekoliko puta, a britanska glazbenica Mollie King, inače bivša djevojka manekena Davida Gandyja, nedavno je javno otkrila kako se pali na njega.    Upravo zato, ne vjerujemo kako je dotični usamljen...