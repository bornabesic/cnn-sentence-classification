Foto: Guliver/X17   LATINO zvijezda ponovno je ludo zaljubljena. Nakon što je prošlo ljeto prekinula 5-godišnju vezu s mlađahnim plesačem Casperom Smartom, 47-godišnja latino diva Jennifer Lopez navodno je utjehu pronašla u mlađahnom kanadskom reperu Drakeu, no kasnije je priznala kako je njihova "romansa" bila samo dobar marketinški trik za promociju njihove zajedničke glazbe.  No, glumica i pjevačica ponovno je zaljubljena, a glasine o novom paru javile su se početkom ožujka, kada su po prvi put viđeni na intimnoj večeri. Radi se o igraču bejzbola Alexu Rodriguezu, koji je osim u sportskom svijetu, itekako dobro poznat i onom holivudskom, obzirom da je na glasu kao pravi ženskaroš.  Madonna, Kate Hudson, Cameron Diaz, Demi Moore... Sve su one u prošlosti pale na njegove čari. "To je sve jako novo i ništa ozbiljno, jer nitko od njih trenutno ne želi ozbiljnu vezu, samo dobar provod. Na istoj su stranici, no samo izlaze", otkrio je nepoznati izvor za E! Online. No, činjenica je kako se duo doslovno ne odvaja posljednjih tjedana jedno od drugoga, a upoznali su se i s mamama, što nije mala stvar.   Naočit par prošlog je vikenda večerao i u poznatom sushi restoranu Nobu u Malibuu, a nisu mogli proći neopaženo. Jennifer je blistala u trapericama i crnom blejzeru, dok se Alex odlučio za sportsku eleganciju.   Krene li se sve razvijati ovako brzo, ovo bi pjevačici bio četvrti brak.