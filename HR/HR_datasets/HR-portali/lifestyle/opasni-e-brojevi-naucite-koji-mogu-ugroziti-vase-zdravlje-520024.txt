Ako se šećer nalazi na prvome mjestu u sastavu proizvoda, u njemu ga ima najviše, kaže Vlatka Babenko, mag. ing. upravljanja sigurnošću hrane. Popis uključuje sve sastojke navedene padajućim redoslijedom s obzirom na masu proizvoda, objašnjava. - Želite li držati kalorijski unos ispod preporučenog, obratite pozornost i na nutritivnu deklaraciju, koja sadrži: energetsku vrijednost, količine masti, ugljikohidrata, šećera, bjelančevina i soli. Energetska vrijednost i količine hranjivih tvari izražavaju se na 100 g (ili 100 ml) - kaže Babenko i dodaje da se nutritivne vrijednosti mogu izraziti i prema jedinici konzumacije, koja može biti proizvod ili dio proizvoda, što je preporuka proizvođača koliko da se pojede. - Preporučeni unos ugljikohidrata za odraslog čovjeka je 260 grama, od kojih bi 90 grama trebali činiti šećeri. Kad na deklaraciji pročitate ‘šećer’, najčešće se to odnosi na šećer koji se sastoji od saharoze – tzv. bijeli šećer. Ako na pakiranju piše ‘ne sadrži šećer’, misli se na saharozu, no šećer se često u sastavu može naći pod različitim nazivima, primjerice glukozno-fruktozni sirup, glukozni sirup - kaže. Nastavlja da je glavna uloga ugljikohidrata, u koje spadaju i šećeri, opskrba organizma energijom, a njihovom razgradnjom nastaje glukoza. Optimalna razina glukoze u krvi potrebna je za održavanje metabolizma. Potroši se samo onaj dio šećera koji je tijelu potreban, a sav višak skladišti se u masne stanice i tako se deblja, objašnjava Babenko. Dodaje da i voće sadrži šećer koji ulazi u izračun dnevne potrošnje. Postoji niz aplikacija koje su osmišljene kao dnevnici prehrane te sadrže baze podataka s namirnicama i lako se može pratiti unos šećera i ostalih nutrijenata. Bitno je samo znati koliko hrane unosite. - Najveću bojazan kod kupca izazivaju tzv. strašni E-brojevi, odnosno aditivi. To su tvari koje se same ne jedu, ali se dodaju hrani u tehnološke svrhe. U bombone se dodaju radi boje, arome i čvrstoće. Važno je znati što se krije iza E-brojeva - kaže Babenko. Tako su, primjerice E100, E101, E120, E140, E150 prirodna bojila biljnog podrijetla, dok na bombonima koji sadrže bojila E102, E104, E110, E122, E124, E129 mora stajati upozorenje: “Može uzrokovati poremećaj aktivnosti i pažnje djece”. Stoga čitajte deklaracije i provjerite jesu li boje i arome prirodne. Umjetna sladila koja treba izbjegavati su: - Istraživanja su pokazala da takva umjetna sladila uzrokuju zdravstvene probleme kao što su omamljenost, glavobolja, umor, vrtoglavice, povraćanje, ubrzan rad srca, razdražljivost, uznemirenost, osip, sljepilo, bol u zglobovima, depresija, grčevi, pobačaji, neplodnost, gubitak sluha, rak... Stoga, uočite li ih na deklaracijima, najbolje je takve proizvode izbjegavati - kaže Babenko. Prema nutritivnoj deklaraciji možete izračunati koliko ste šećera unijeli. Pogledajte koliko 100 g proizvoda ima šećera i izračunajte koliko ste vi grama pojeli te usporedite to s preporučenim dnevnim unosom (90 g). Ako u 100 g proizvoda ima 15 g šećera, 30 g proizvoda će imati 4,5 g, objašnjava mag. ing. Babenko. 100 g proizvoda ----> 15 g šećera 30 g proizvoda ----> x g šećera X = 30x15/100 Prirodna sladila čiji čest unos nije preporučljiv su E957, taumatin, E967, ksilitol, i E968, eritritol. Jedino E960, steviozid, nema ograničenja i ne utječe na glikemijski indeks te je pogodan za dijabetičare. Bolujete li od alergija ili intolerancije, obratite pozornost sadrži li ih proizvod. Alergeni u hrani moraju se naglasiti vrstom pisma (font) koje se razlikuje od vrste pisma kojim je pisan ostatak popisa sastojaka. 