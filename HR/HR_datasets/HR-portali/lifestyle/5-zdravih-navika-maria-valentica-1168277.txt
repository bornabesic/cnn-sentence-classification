1. Jutarnja limunada Započinjem dan iscijeđenim limunom i mlakom vodom. Uvijek je to 3 dl, a najbolje je ispijati kroz slamku kako se ne bi oštetila caklina. Ovaj je napitak odličan za metabolizam i probavu, ali i detoksikaciju. Osvježava jutro, okrepljuje i pruža velike količine vitamina C za obavljanje radnih obveza. 2. Svakodnevni trening Ujutro se razgibavam te rastežem sve zglobove. Važno je obratiti pozornost na kralježnicu i vratne kralješke. Ravnoteža daha i pokreta vrlo je bitna. Barem triput tjedno radim trening snage kojim održavam snagu i kondiciju mišića te ubrzavam metabolizam kako bi se tijelo očistilo. Također je dobro svakodnevno raditi čučnjeve, trbušnjake i zgibove. 3. Disanje Svaki dan odvojim barem 5 minuta, sjednem, zatvorim oči te se fokusiram na dah. Ovo je jednako važno kao i tjelovježba. Disanjem čistimo toksine iz tijela te smanjujemo stres. Disanjem pronalazim glavnu točku udaha kako bi se potpuno opustio te se isključio iz svakodnevnih obveza. Jednom tjedno si dopustim izlet u prirodu u dobrom društvu i na svježem zraku. 4. Hodanje Hodanje je najzdraviji oblik kretanja i osvajanja prostora. Svakodnevno hodam, nekada je to 30 minuta, a ponekad i tri sata. Naravno, u to se računa i odlazak u brda gdje mogu lagano hodati ili čak planinariti. Uvijek biram hodanje prije trčanja jer ne stvara pritisak na zglobove. 5. Pjevanje i druženje Smatram kako je za um i tijelo odlično ponekad otpjevati neku pjesmu jasno i glasno iz srca. Tako širimo pozitivnu energiju koja nam se uvijek jednako vrati. Nakon toga se osjećam odlično i smireno. Nekad pjevam u miru pod tušem, a nekad i s prijateljima. Najbolje se opuštam odlaskom u kazalište, na dobar koncert, u kino... Takva aktivnost potiče društvenu vitalnost, ali nas i opušta.  