Foto: Instagram, Simons,Calvin Klein, Damat, Abercrombie & Fitch  NJEGOVO prekrasno lice i tijelo već nam se godinama smješka s raznih reklama.  Već dobro znaš kako se radi o popularnom manekenu Nicku Batemanu, kojeg vjerojatno i slijediš na Instagramu, zajedno s još 5 milijuna obožavatelja, koje zgodni maneken često nagrađuje golišavim selfiejima.   Upravo zato, odlučile smo ti otkriti poneke detalje iz Nickovog privatnog i poslovnog života, za koje dosad možda nisi znala. Pa krenimo redom.  Nick ima 29 godina, a rođen je u Ontariju, u Kanadi. Nije tajna kako Kanađani posebnu pažnju posvećuju svom fizičkom izgledu, a ništa drugačije nije bilo ni s Nickom, koji je sa samo 20 godina otvorio i vlastitu školu karatea. Ubrzo nakon toga, počeo se profesionalno baviti modelingom, a Kanadu je zamijenio modnim prijestolnicama, kao što su Milano i New York, ali i vrući Miami.    Zanimljivo je i kako je otkriven na jednom karate turniru, a kada je prvi put predstavljen dizajneru Calvinu Kleinu, priznao je kako nije imao pojma da je to "taj Calvin Klein".  1,89 metara visok ljepotan, polako, ali sigurno, osvaja i glumački svijet, a ove ćemo ga godine gledati i u glavnoj ulozi, u filmu "Ugly Love", u ulozi pilota Milesa Archera. On počinje strastvenu vezu s Tate, s kojom je postavio dva pravila: ne postavljati pitanja o prošlosti i ne očekivati zajedničku budućnost. No, kako se počnu javljati emocije, Tate pokušava prodrijeti u Milesovu prošlost, kako bi mu odledila srce.    Svojim prekrasnim licem i tijelom te velikom ljubavi prema životinjama, Nick je osvojio žene diljem svijeta, ali i modni svijet pa je već godinama na listi najbolje plaćenih modela. Također, šuška se kako zarađuje i 50 tisuća dolara po objavi na Instagramu pa smo sigurne kako se Nick osigurao za cijeli život, a još mu nije ni okruglih 30.    Što se tiče njegovog ljubavnog života, uvijek ga je dobro skrivao, no otkrio je kako kod njega u obzir dolaze samo cure koje vole pse jednako kao i on, što je jako.    No, dosta priče, i uživajmo u pogledu.