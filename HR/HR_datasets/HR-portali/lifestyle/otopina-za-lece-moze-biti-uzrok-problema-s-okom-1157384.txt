P: Imam 20 godina. Bubrezi su mi oštećeni, ali bubrežna funkcija je normalna s obzirom na stanje. Osim čajeva za smanjenje kreatinina i tableta za imunitet ne pijem ništa. Doktori su mi samo rekli da se čuvam, pijem vodu, izbjegavam hranu s visokim udiom kalija i da je normalno da se kreatinin i poveća, jer treba puno vremena bubrezima da se stabilizuju. Kako da se hranim? Odgovara Mirela Marič, mag.nut O: Univerzalna dijeta kod bubrežnih bolesnika ne postoji. Prehrana se prilagođava vrsti bubrežne bolesti, stupnju oštećenja bubrežne funkcije, poremećajima vode i elektrolita, krvnog tlaka... Preporuka je u vašem slučaju kako je liječnik rekao piti puno tekućine: uvin čaj, sok od brusnice za mokraćne puteve, minimalno 2 -3 l vode /dan i posebno izbjegavati hranu bogatu kalijem. P: Imam 21 godinu i već četiri godine nosim kontaktne leće. U zadnje vrijeme mi se na desnom oku oko dijela rožnice pojavljuje neka siva mrlja nakon određenog nošenja leće koja se povuče nakon par dana ali je jako neugodno kad se pojavi. Smeta mi jaka svjetlost i osjetim blažu bol pa me zanima o čemu se točno radi? Odgovara Irena Škegro, dr. med. spec. oftalmologije O: Prema simptomima koje ste opisali, vjerojatno se radi o upalnoj infiltraciji uslijed nošenja kontaktnih leća. Takve smetnje mogu biti uvjetovane ili samom lećom, ili otopinom koju koristite za održavanje leće. Predlažem da se javite oftalmologu kad se pojavi ta mutnina, da ustanovi pravi uzrok. >>Je li istina da svakodnevno konzumiranje po jednoga režnja bijelog luka utječe na smanjenje učinka oralne kontracepcije? 