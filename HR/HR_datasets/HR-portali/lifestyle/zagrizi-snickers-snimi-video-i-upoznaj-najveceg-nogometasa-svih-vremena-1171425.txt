Ako znate koji je nogometaš osvojio tri svjetska prvenstva, u karijeri postigao 1281 gol, proglašen nacionalnim blagom i nosi službenu titulu najboljeg nogometaša 20. stoljeća, onda ste spremni upoznati upravo njega – najvećeg nogometaša svih vremena. Upravo je to „slatka“ nagrada koja se može osvojiti u Snickersovom nagradnom natječaju „Zaigraj kao Pelé“, a koja najspretnijeg dobitnika može poslati ravno pred vrata legendarnom brazilskom virtuozu. Dvadeset i pet prijavljenih natjecatelja s najvećim brojem glasova ulazi u uži izbor za glavnu nagradu, a konačnog pobjednika bira stručni žiri od tri člana među kojima je i „trener svih trenera“, legendarni Miroslav Ćiro Blažević, koji je svim natjecateljima poručio: „Nemojte reći da vas nisam pozvao i da niste imali priliku. Igraj nogomet, izvedi trikove i imat ćeš priliku upoznati nogometnu legendu Peléa. Sine, to se događa samo jednom u životu.“ Sve što je potrebno napraviti jest pronaći sličicu s Peléovim trikom u Snickers čokoladici, snimiti kratak video pokazujući isti taj trik te se prijaviti na internetskoj stranici www.snickers.com.hr, gdje se mogu pronaći detaljne upute o pravilima natječaja. Prijaviti se možete sve do 2. srpnja kako biste ušli u borbu za glavnu, „najslađu“ nagradu – putovanje u Barcelonu na trening s Peléom. Nagradni natječaj traje sedam tjedana, a u svakom tjednu dodjeljuje se po jedna tjedna nagrada – PlayStation 4 Fifa 2017. Na sudjelovanje u nagradnom natječaju pozvani su svi, a posebno polaznici nogometnih škola.