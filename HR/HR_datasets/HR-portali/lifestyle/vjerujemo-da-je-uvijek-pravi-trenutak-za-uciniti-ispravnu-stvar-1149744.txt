Dragica Marjanović, direktorica Službe marketinga i komunikacija UNIQA osiguranja: U užurbanom tempu života nerijetko o svemu vodimo više računa nego o onom najvažnijem – zdravlju. Zbog toga nastojimo osvijestiti važnost brige o zdravlju, ali i pomoći drugima u trenucima kad im je zdravlje ugroženo. Činimo to podržavajući inicijative naših zaposlenika za humanitarnim angažmanom, ali i kroz projekt Ordinacija iz bajke. Napori liječnika i medicinskog osoblja nove Kardiološke ambulante u Velikoj Gorici bit će usmjereni na poboljšanje zdravstvenog stanja pacijenata, a mi ćemo pomoći urediti prostor ambulante kako bi se djeca i odrasli ugodnije osjećali dok u njoj borave. Vjerujemo da je uvijek pravi trenutak za učiniti ispravnu stvar, i vlastitim primjerom potaknuti druge na odgovorno ponašanje, posebno kad je u pitanju briga o najosjetljivijim skupinama u društvu. 