MODNA blogerica Chiara Ferragni zaručila se za svog dečka, talijanskog repera Fedeza.  Plavokosa Talijanka Chiara Ferragni, poznatija i kao "The Blonde Salad" i njezin dečko, reper Fedez, posljednjih mjeseci vratili su nam vjeru u pravu ljubav, svojim preslatkim slikama na Instagramu, gdje ih rado pratimo.  Zgodna Chiara, koja je ujedno jedna od najpoznatijih i najutjecajnijih modnih blogerica na svijetu, nije skidala osmijeh s lica, otkad se saznalo da je s njim, a tek joj to neće pasti na pamet od prošle subote, kada ju je dečko zaprosio tijekom svog koncerta u Veroni. Pred 13 tisuća ljudi, Fedez ju je pred kraj koncerta izvukao na pozornicu, otpjevao pjesmu napisanu samo za nju, a onda je izvadio i prekrasni dijamantni prsten te kleknuo. Osim zaruka, zgodna Chiara prekjučer je proslavila i okrugli 30. rođendan, a na koncertu su bili i njezini bliski prijatelji. Također, publika je na koncertu bila zamoljena da tijekom spomenute pjesme u zraku drži i crvena kartonska srca. Par je zajedno skoro godinu dana, a od samih početaka dijele detalje svoje veze s više od 12 milijuna fanova, koji ih slijede na Instagramu. Čestitamo! Pssst! Chiara je za tu večer odabrala predivnu Saint Laurent kratku haljinicu s kristalima, koju je dizajnirao Anthony Vaccarello. Dva dana prije, slavila je rođendan i u Milanu, gdje je nosila sexy Swarovski haljinu, kakvu je nosila i Kendall Jenner za svoj 21. rođendan.