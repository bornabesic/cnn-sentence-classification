Foto: REX, Instagram  SVOJOM odlukom iznenadili su cijeli Hollywood.  Lijepa glumica Olivia Munn i igrač američkog nogometa Aaron Rodgers, nakon 3 godine ljubavi, umjesto da stanu pred oltar, odlučili su krenuti svatko svojim putem.    Iako se po ničemu nije dalo zaključiti da par ima problema, samo dan nakon objave prekida, na površinu su počele izlaziti tajne.   Tako su navodno prekinuli, jer njegova obitelj nije mogla podnijeti glumicu, iako se na samom početku veze, sportaš udaljio od obitelji, upravo zbog toga te stao u njezinu obranu.    Njegova obitelj smatrala je kako je Olivia s njim iz krivih razloga te mu je svakodnevno davala do znanja kako tamo nije dobrodošla. No, upućeniji izvori tvrde kako je Olivia bila ta koja je prekinula vezu, jer je smatrala da žele različite stvari. "Ostaju prijatelji i žele jedno drugome sve najbolje". "Kad smo se upoznali, nisam imala pojma tko je on. Rekao mi je da je igrač američkog nogometa, a onda sam ga pitala na kojem Sveučilištu. Nasmijao mi se i rekao da ga igra profesionalno", jednom je prilikom otkrila crnokosa glumica, koja je prije Aarona ljubila glumce Joela Kinnamana, s kojim je bila 2 godine te Chrisa Pinea od 2009. do 2010. godine.   Čini se kako ni glumci ni sportaši nisu njezini tipovi ili ju niti jedna mama nije voljela... Tko će ga znati u Hollywoodu.