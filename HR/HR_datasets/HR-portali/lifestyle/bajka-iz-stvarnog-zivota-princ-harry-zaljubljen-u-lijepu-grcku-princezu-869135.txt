Foto: JLP, Instagram  NE, ovo nije scenarij za neki novi holivudski film, već stvarni život.  A glavne uloge imaju princ Harry i grčko-danska princeza Maria-Olympia, koji su navodno novi par. Kako prenosi britanski The Sun, par je upoznala Harryjeva rođakinja, princeza Beatrice, a otad su izašli na nekoliko romantičnih spojeva, iako službene potvrde još uvijek nema, no poznavajući Harryja, vjerojatno je neće niti biti.  Maria-Olympia, pogađaš, ima plavu kosu, kao i sve bivše Harryjeve cure te svega 19 godina, a na Instagramu ju slijedi i više od 56 tisuća obožavatelja. Prema izjavama svjedoka, lijepa princeza potpuno je očarala 31-godišnjeg princa, koji s njom planira uskoro i na skijanje u Švicarsku. No, sudeći prema njezinim fotografijama na društvenim mrežama, ova princeza više voli sunce, more i koktele, a nije se mogao ne primijetiti i njezin istančan ukus za modu.  Navodno je i njegova obitelj vrlo zadovoljna izborom, što se nije moglo za reći za Harryjeve bivše djevojke, Chelsy Davy i Cressidu Bonas, za koje se šuška kako se nikada nisu svidjele očito strogoj baki.  Lijepa Olympia rođena je u New Yorku te je najstarija od petero djece u obitelji, ali i jedina djevojka. Časopis Tatler jednom ju je prilikom prozvao i "najženstvenijom djevojkom na svijetu". A hoće li ga ova plavuša zadržati, vrijeme će pokazati.