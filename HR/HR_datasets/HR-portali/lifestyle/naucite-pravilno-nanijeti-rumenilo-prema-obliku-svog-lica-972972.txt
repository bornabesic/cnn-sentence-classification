Foto: Instagram   PRIZNAJTE, većina vas ovaj korak u šminkanju uzima zdravo za gotovo.  No, rumenilo može uraditi puno toga za vaš izgled, ako je pravilno naneseno. Tu glavnu ulogu igra oblik vašeg lica, jer ne vrijedi za svakoga isto, Kako pravilno nanijeti rumenilo na različite oblike lice, u video na YouTubeu demonstrirao je poznati britanski šminker Wayne Goss , a evo to smo naučili od njega:    Svi oblici lica:   Krenite od ruba kose, blizu sljepoočnice i lagano, kružnim pokretima kista nanesite rumenilo sve do jagodica na obrazima. Ovaj potez će u trenu osvježiti vaše lice i učiniti da ten izgleda zdravije. Duguljasto lice:   Obraze možete učiniti punijima tako da nanesete malo dodatnog rumenila točno na jagodice. Okruglo, kockasto i srcoliko lice:   Dodajte malo dimenzije širokom licu pomoću ove pouzdane tehnike: zamislite da ne ovom području crtate slovo "V". Krenite od ruba kose uz sljepoočnice i povucite kistom sve do polovine jagodica, a zatim naglo skrenite prema čelu. Okruglo lice, puni obrazi:   Uvucite obraze i nanesite malo rumenila točno iznad šupljine. Nježno povlačite kist od ruba kose prema usnama nekoliko puta, a zatim uzmite čisti kist i raspršite boju potezima prema gore. *Savjet plus:   Nemojte se smijati dok nanosite rumenilo, jer će se tako šminka nataložiti u sitnim boricama, što neće izgledati lijepo. Pogledajte i video demonstraciju poznatog šminkera: