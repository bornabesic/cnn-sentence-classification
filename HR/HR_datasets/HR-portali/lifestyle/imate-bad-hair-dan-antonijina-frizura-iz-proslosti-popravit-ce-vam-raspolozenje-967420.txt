Foto: Instagram  ZNATE one dane kad se probudite s "neposlušnom" kosom, kojoj jednostavno nema pomoći?  Loša frizura može upropasti cijeli dan i mnogi bi u takvom situacijama najradije ostali kod kuće, iako si tek rijetki to mogu priuštiti. A sad zamislite da u takvim danima morate izići na pozornicu pred milijune gledatelja i glumiti samopouzdanje. Upravo to se dogodilo Antoniji Blaće, koja je sada na Instagramu odlučila popraviti raspoložene svima koji danas imaju "bad hair" dan.   Voditeljica je na društvenoj mreži objavila staru fotografiju sa snimanja epizode emisije Hrvatska traži zvijezdu, čija su tema bile disko sedamdesete, pa je i njen look bio u tom stilu. Haljinu ćemo ovoga puta preskočiti, jer u prvom planu je njena frizura, zbog koje je sada, očito, zažalila.      "Ako vam je danas bio BAD hair day...Think again!", našalila se Blaće u opisu fotografije na kojoj ima veliku, kovrčavu kosu. Izgleda da nam neke loše frizure ipak mogu promaknuti, sve dok se ne osvrnemo na njih nakon nekoliko godina. Ipak, Antonija je svoju lošu odluku iz prošlosti hrabro podijelila s obožavateljima na Instagramu, zbog čega joj skidamo kapu.