Ružne crne mrlje na rubovima kade, umivaonika ili sudopera su ustvari nakupine plijesni kojima vlažno okruženje savršeno odgovara za razmnožavanje. Plijesan u domu nikako nije dobra za zdravlje, posebno ako nastaje i u vlažnim zidovima te oko prozora. Udisanje njezinih vrlo sitnih čestica može iritirati oči, nos i grlo kao i uzrokovati poteškoće s disanjem, kašalj, alergijske reakcije itd.  Ako su crne mrlje uporne i ne možete ih ukloniti posegnite za mješavinom tekućine za izbjeljivanje i vodom u omjeru 1:3.  Tu se, naime, radi o jednoj vrsti gljivice koja proizvode male spore, a one se prošire zrakom i teško ih je primijetiti. One se mogu pojaviti i u grijalicama, u klima uređajima, ovlaživačima zraka, odnosno na svim mjestima gdje ima vlage. Primijetite li da vam se u domu pojavila plijesan, nemojte to ignorirati jer problem neće nestati sam od sebe već će postajati sve veći i kompliciraniji.  Male površine, na primjer, rub kade, očistite deterdžentom i spužvicom, a ako je potrebno upotrijebite i nešto abrazivno. Neki kažu kako je i krpica od mikrovlakana odlična kao i stara četkica za zube. Ako su crne mrlje uporne i ne možete ih ukloniti posegnite za mješavinom tekućine za izbjeljivanje i vodom u omjeru 1:3. Pokušajte mokre ručnike sušiti izvan kupaonice kako bi se količina vlage u zraku smanjila. Nakon tuširanja obrišite rubove kade suhom krpom. Periodično promijenite silikon oko kade, umivaonika i sudopera, posebno ako uočite crne točkice koje su sve veće. Postoji silikon koji u sebi sadrži sredstvo protiv gljivica. Uređaje u kući u kojima bi se mogla stvarati plijesan redovito čistite, a uočite li da se pojavljuje i na zidu, najprije otkrijte uzrok, odnosno na kojem mjestu voda prodire u zid i sanirajte to. Potom očistite zid od plijesni i pri tome koristite rukavice i masku jer će koncentracija pora u zraku od čišćenja biti veća. Bršljan uklanja 60 posto plijesni iz zraka i 58 posto čestica od fekalija, i to za samo šest sati od stavljanja biljke u prostor. Zidove je nakon čišćenja dobro premazati posebnim sredstvima namijenjenima za sprječavanje prodiranja vlage, a postoje i ostali materijali, boje i premazi otporni na vlagu i stvaranje gljivica. Primijetite li crne mrlje ispod pločica najučinkovitije ih je ukloniti, očistiti zid, premazati zaštitom i staviti nove pločice. Inače, svaki dan redovito provjetravajte prostorije zahvaćene vlagom i plijesni kako bi koncentracija spora u zraku bila manja, a na taj način će i koncentracija vlage u prostoru biti manja pa će se plijesan sporije stvarati. Postoje i biljke koje filtriraju zraku u domu te pomažu smanjivanju količine plijesni. Jedna od njih je i bršljan, a do tog zaključka došli su stručnjaci u NASA-i nakon proučavanja kućnih biljaka. Kažu kako bršljan uklanja 60 posto plijesni iz zraka i 58 posto čestica od fekalija, i to za samo šest sati od stavljanja biljke u prostor. 