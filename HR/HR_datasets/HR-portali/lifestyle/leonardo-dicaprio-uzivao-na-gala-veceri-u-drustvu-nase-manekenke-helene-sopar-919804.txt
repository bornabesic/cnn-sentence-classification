Foto: WireImage  U JEDNOM od najprestižnijih prostora u New Yorku, dvorani Capitale na Manhattanu, održana je druga po redu, sada već tradicionalna gala večer u organizaciji humanitarne organizacije Unitas.  Veliki broj poznatih osoba dao je svoj doprinos kupovinom karte i aukcijom nagrada, čiji će prihodi biti usmjereni na projekte borbe protiv trgovine ljudi širom svijeta.    Čast da prisustvuje ovoj prestižnoj i svečanoj večeri imala je i jedna od najuspješnijih hrvatskih modela – Helena Šopar, koja je zablistala u haljini vlastitog modnog brenda SOPAR, koja se sastoji od 900 ručno izrađenih krugova.    U prelijepoj i humanitarnoj atmosferi događaja, usmjerenog na poboljšanje društva i buđenje svijesti o tome kako je trgovina ljudima veliki problem današnjice, uživale su i brojne holivudske zvijezde, manekenke, glazbenici te pripadnici elite, kao npr. Leonardo Di Caprio, Pamela Anderson, Paris Hilton, Scott Eastwood, Toni Garrn, Martha Hunt, Aluna George itd.    Lijepa Helena je doista zablistala u punom smislu riječi pa vjerujemo kako je itekako plijenila pozornost.