Ljudi su društvena bića i u prirodi im je imati prijatelje. Međutim, postoje oni koji ih iz nekog razloga nemaju već žive usamljeno. Puno ljudi se distancira od drugih zbog razočaranja koja su doživjeli kroz život. Na neki način strahuju da će ponovo biti povrijeđeni dopuste li nekome da im se približi. Znanstvenici sa Sveučilišta Harvard kažu kako život bez prijatelja jednako šteti zdravlju kao i pušenje. Ljudi koji su usamljeni i žive distancirano od drugih postaju emotivno nezdravi, ali i fizički bolesni, potvrdilo je to njihovo istraživanje. Također, kod kronično usamljenih ljudi imunološki sustav se pokazao slabim i vrlo sporim kod reakcije na viruse. Sporo je proizvodio antitijela koja nam pomažu biti zdravima. Znanstvenici s Harvarda ovu studiju su proveli na ženama, piše The Unbounded Spirit. Inače, usamljenost može uzrokovati depresiju, bolesti srca pa čak i preranu smrt. Neki ljudi znaju biti usamljeni iako su okruženi velikom grupom ljudi zato što se ne osjećaju dovoljno bliskima s njima. Taj osjećaj intezivira se s godinama života je što su ljudi stariji imaju manje volje i energije upoznavati nove ljude. Usmaljenost je ponekad i zarazna, pokazalo je jedno istraživanje - ljudi koji su bliski s nekime tko se osjeća usamljeno imaju 52 posto veću šansu da i oni postanu takvi. 