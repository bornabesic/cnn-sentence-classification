Od 1350. do 1820. figura pješčanog sata bila je moderna i za muškarce te se ponekad postizala nošenjem korzeta. Nasreću, vremena su se promijenila.  Njegov povratak krenuo je prilično sporo. Dok su se police naših omiljenih dućana polako punile ovim u početku neobičnim modnim dodatkom, trendseterice su s ga s oprezom počele uvrštavati u svoje kombinacije. Mislili smo, to mogu nositi samo skroz vitke djevojke ili kako ćemo to uopće kombinirati? Onda su odjednom street style fotografije dobile pješčani oblik. Dobra stvar kod današnjih korzeta jest da ih možete stegnuti onoliko koliko želite, a bilo da ih nosite na nešto usko ili predimenzionirane komade, stylingu će sigurno dati jednu novu dimenziju. Najpraktičniji su “mekani” modeli od tekstila, a najefektnije će izgledati kožnati korzeti, koje nekad krasi i peplum. Zapravo, oni su danas više u funkciji remenja nego korzeta i to nam se baš sviđa. Kako je vrijeme odmicalo, tako su se dućani punili korzetima. Nije važno treba li vam klasični crni, bijeli, od trapera ili kože, ovi korzeti dolaze u zaista raznolikim oblicima i širokom rasponu cijena. Ne ide efektnije od leopardova printa, i to u modernom obliku. #IM #IsabelMarant #SS17 @SoItGoesMag styled by @LizMcClean shot by @JamieWright84 w/ @DrakeBurnette A post shared by Isabel Marant Official Account (@isabelmarant) on Apr 11, 2017 at 10:04am PDT Ugledajte se na savršenu izvedbu dizajnerice Isabel Marant. “All white” kombinaciju krasi upečatljiv leopard korzet, a ovo je i odličan primjer kako se korzet nosi na predimenzionirane komade. Ipak, ne morate izdvojiti nekoliko stotina eura za jedan remen, predlažemo da pogledate kakve nude pristupačniji high street brendovi. Sigurno ćete naići na slične, jeftinije varijante. Jednostavan izaberite ako vam je većina odjeće u ormaru s uzorcima, a upečatljive nosite ako više volite basic, jednobojnu odjeću. Tako će remen, odnosno korzet, u trenutku postati najbolji detalj koji ste ikad imali. U jarkim bojama ovi korzeti su super “igrači” za color-blocking. Ako vam je to sve ipak malo previše, predlažemo da kombinaciju smirite s “nude” cipelama ili torbicom, a nemojte ni da make-up zaostaje za savršenim stylingom. Upotpunite sve jarkim ružem i istaknutim očima, bez ustručavanja. 