Foto: Instagram  LISA je prava sretnica.  Jason Momoa osvojio nas je u seriji "Game of Thrones" u ulozi Khala Drogoa koji se, na našu žalost, pojavio samo u jednoj sezoni, što nikada nećemo oprostiti producentima.  No, srećom, postoji Instagram, na kojem svi obožavatelji zgodnog Jasona, svakodnevno mogu gledati s kim je i što radi.  A kratkim pregledom njegovog profila, na kojem ga slijedi 1,4 milijuna ljudi, bit će vam jasno da kad nije u društvu 11 godina starije supruge Lise Bonet i njihovo dvoje djece, glumac je uglavnom u teretani, iz koje često objavljuje golišave slike. Posljednjom u nizu, Jason je zapalio internet, a na njoj je pokazao savršene trbušnjake. Naime, glumac se priprema za ulogu Aquamana te je pokazao kako se njegovo tijelo ne dobiva tako lako.  Podsjetimo, u njegovim mišićima uživa prekrasna glumica Lisa Bonet, koja je poznata i kao bivša supruga glazbenika Lennyja Kravitza. U nju se Jason zaljubio 2005. godine, kada su ih upoznali zajednički prijatelji. 2007. godine par se vjenčao i dobio kćerkicu Lolu, a godinu dana kasnije i sina Nakoa-Wolfa Manakauapoa Namakaeha. Nakoa znači "ratnik", a ostale riječi označavaju snagu, kišu i mrak, a ime se odnosilo na rijetku olujnu noć u Los Angelesu, kada je mališan rođen. Svaka čast, Lisa!