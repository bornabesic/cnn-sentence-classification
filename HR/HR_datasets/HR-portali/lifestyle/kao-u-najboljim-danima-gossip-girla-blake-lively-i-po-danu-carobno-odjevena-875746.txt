Foto: Splash, Tumblr  TKO bi mogao zaboraviti seriju "Gossip Girl" i prekrasne kreacije koje su glavne glumice nosile u svakoj epizodi?  Odličnim modnim izborima posebno se isticala dugonoga Serena, koju je glumila Blake Lively, a koja je i po danu izgledala kao da je upravo sišla s modne piste.   Zanosna Blake jučer je u New Yorku snimljena u jednoj kombinaciji koja bi potpuno odgovarala seriji koja ju je proslavila.  Paparazzi su snimili popularnu plavušu kako izlazi iz hotela u čarobnoj crvenoj haljini midi duljne i s dubokim dekolteom, gotovo do pupka.  Ovu raskošnu haljinu Blake je upotpunila crnim štiklama sa zakovicama, crnom torbicom i cool detaljem - sunčanim naočalama avijatoricama.  Baš poput Serene!