Opće je poznato kako bi zbog vlastitog zdravlja svaki dan trebalo pojesti jednu jabuku. Naša sugovornica Ana (29), to je i učinila. A ono što se dogodilo nakon toga drastično je promijenilo njezin život i to na bolje. – Imala sam lošu probavu, osjećala se naduto te sam bila sklona debljanju iako sam trenirala i dosta se kretala. No onda sam pročitala kako su jabuke bogate vlaknima i da bi trebali pojesti barem jednu dnevno. Odlučila sam poslušati taj savjet i nakon toga sam se preporodila – priča nam ona. Svaku večer tako bi dok gleda televiziju pojela jednu jabuku i sada se te navike više ne može riješiti. – Večeram nešto laganije i oko 22 sata pojedem jednu jabuku. Ujutro se osjećam puno 'lakše', a ono što mi je najbitnije, svako jutro imam stolicu što je prije bila rijetkost. Prije bih na toalet išla svaka dva do tri dana, nekad bi prošlo i duže vremena, a sada mi je čudno ako to ne obavim čim se probudim. Ako jednu večer ne pojedem jabuku, stolica mi odmah ujutro izostane – priznaje ona. Dodaje kako je isto pokušala s nekim drugim voćem, ali da bi jabuka uvijek bila najučinkovitija.  Pitate se zbog čega je to tako? Jedna jabuka srednje veličine, naime, sadrži oko 4 grama vlakana koja su izuzetno važna za čovjekovu probavu. Osim toga, s obzirom na to da je bogata vlaknima jabuka će vas duže držati sitima iako ima tek oko 95 kalorija. Ljudski organizam duže probavlja složena vlakana nego šećer ili rafinirane žitarice pa je to još jedan od razloga zašto bi ih trebali jesti. Naime, preporučuje se da u organizam dnevno treba unijeti od 25 do 40 grama vlakana. Osim što je dobra za probavu i ubrzava metabolizam, jabuke pomažu i kod otežanog disanja. Ako konzumirate pet ili više jabuka tjedno poboljšat će se funkcija pluća zbog antioksidansa koji se nalazi u kori jabuke. Osim toga, osobe koje jedu više od jedne jabuke dnevno imaju manji rizik od obolijevanja od nekoliko vrsta raka – jajnika, dojke, prostate, debelog crijeva, jednjaka... Jabuke su dobre i za zdravlje srca, povezanu su sa smanjenim rizikom od dijabetesa, učinkovito djeluju na zdravlje kostiju te štite mozak od starenja. I, što čekate? Napunite svoju košaru za voće s jabukama i jedite ih svaki dan, a na to 'natjerajte' i svoje ukućane. Jedno je sigurno - naštetiti si sigurno nećete.   >> Ovih 7 stvari ne biste smjeli raditi ako imate problema sa zatvorom >> Pila je dvije čaše vode prije svakog obroka puna dva tjedna. Dogodilo se ovo... 