Foto: Lisca  KAD su majice i traperice u pitanju, sigurno imaš već ustaljeni raspored pranja, no što je s pidžamom?  Nedavno istraživanje pokazalo je kako ljudi zanemaruju higijenu kad je pidžama u pitanju i to najčešće zbog lijenosti ili zbog toga što znaju da ih u pidžami ionako nitko neće vidjeti.  Iznenađujući rezultati pokazali su da prosječni muškarac pidžamu baca u pranje nakon 13 dana, a žena čak nakon 17 dana.  Takve brojke ne bi smjele biti dopustive i u tvom kućanstvu i to iz sljedećih razloga:  - pidžama direktno dodiruje tvoju kožu i na nju donosi bakterije  - stanice tvoje kože stalno se obnavljaju i ljušte i tako završavaju na pidžami koju ponovno stavljaš na tijelo  - neugodni mirisi nisu nimalo privlačni, zar ne?  - ako već imaš urinarnih problema, bakterije iz pidžame mogu otežati tu situaciju  Kako često bi onda trebali prati pidžamu?  Stručnjaci predlažu da pidžamu peremo jednom tjedno, a ako smo bolesni, imamo upalu urinarnog trakta ili se preznojavamo preko noći i češće.   Pssst! Pidžame s naše fotke potraži u web shopu branda Lisca!