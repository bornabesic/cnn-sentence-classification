Foto: Screenshot Youtube  SERIJA "Gilmore Girls" prikazivala se od 2000. do 2007. godine.  No, nakon podužeg razdoblja stanke, vraćamo se u gradić Stars Hollow, jer pred nama su nove epizode spomenute serije i životne avanture i zavrzlame njezinih glavnih likova.  Točno mjesec dana prije početka prikazivanja novih epizoda na slavnom Netflixu, objavljen je i trailer, koji će vam još jednom pokazati da bez obzira na promjenu godišnjih doba, ove cure se jednostavno ne mijenjaju.  Naravno, radi se o glavnim likovima, mami Lorelai i njezinoj sad već odrasloj kćeri Rory te njezinoj baki Emily, čiji je odnos i dalje blizak i jedinstven, no ispred njih su novi problemi. Lorelai preispituje svoju sreću s Lukeom, Rory je pomalo izgubljena, dok se Emily teško nosi s Richardovom smrću.  A tu su i još neki dobro vam poznati likovi - Jess, Sookie, Michael i Kirk, koji će u vama probuditi nostalgiju u 4 epizode po 90 minuta, koje nose nazive godišnjih doba i koje će zapravo biti snimljene u obliku filma.  Pogledajte trailer, a za nove avanture omiljenih Gilmorica pričekajte 25. studeni ove godine.