POZNATI dizajner niže uspjeh za uspjehom.  Još u veljači ove godine pisali smo vam o tome kako je hrvatski dizajner Juraj Zigman obukao najslavniji ženski pop bend na svijetu, Little Mix.  Futuristički i sexy srebrno-crni kostimi bili su odabir slavne četvorke za nastup na dodjeli BRIT nagrada, no Juraj je sada obukao još jednu svjetski poznatu pjevačicu. Radi se o plavokosoj pjevačkoj senzaciji Bebe Rexha, koja je njegove kreacije nosila na koncertu u Amsterdamu, a zatim i u Londonu, čime se 33-godišnji dizajner odmah pohvalio na Instagramu.   U Amsterdamu je zgodna Bebe nosila samo za nju napravljen zlatni korzet, a za London je izabrala izrezani kombinezon s resicama.   Zgodna pjevačica tek je krenula na europsku turneju pa tko zna, možda ju još koji put vidimo u njegovim kreacijama. Dotad, čestitamo dizajneru na svjetskom uspjehu te mu želimo još puno sreće u budućnosti!