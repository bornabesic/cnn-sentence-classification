Znate li koliko su ljekovite borove iglice? Posljednjih godina sve više kućanstava ima u svojim hladnjacima upravo sirup od borovih iglica koji vrlo učinkovito pomaže kod bronhitisa, prehlade, oslabljenog imuniteta i tegoba dišnih puteva. Osim što borove iglice imaju ljekovita svojstva, sirup će s lakoćom popiti i djeca koja inače odbijaju kupovne sirupe za ublažavanje kašlja. Odličan je izbor ako želite svoju obitelj pripremiti za zimu i spriječiti prehlade i ostale zdravstvene teškoće. Dajte djeci svaki dan dvije žličice sirupa i imunitet će ojačati, a u većini slučajeva i "otjerati" prehladu.  Potrebno je znati da ga svi jednostavno možemo pripremiti. Potrebno je otići izvan gradske vreve i onečišćenog zraka i ubrati mlade izboje borovih iglica. Može se brati i jela i smreka. Najčešće je vrijeme branja iglica od ožujka do lipnja, a priprema je vrlo jednostavna. U čistu staklenu teglu stavite šećer, zatim prekrijte tek ubranim iglicama, opet prekrijte šećerom pa tako do vrha slažite "red" šećera pa "red" borovih iglica s tim da na vrhu, zadnji sloj mora biti šećer. Zatvorenu staklenku držite na suncu dok se sav šećer ne otopi, otprilike oko 40 dana. Ovakav sirup priprema se odmah nakon branja mladih izboja, u proljetnim mjesecima i čuva se u hladnjaku. Umjesto šećera može se stavljati i med, ali i dodati kriške limuna. Staklenku nemojte otvarati sve dok sirup nije gotov, a tada ga je potrebno procijediti kroz gazu i držati u čistim bocama s poklopcem, najbolje staklenim. Mogu vam za ovu primjenu poslužiti staklenke od kašica za bebe. Ako ga pripremate s medom, imajte na umu da ga možete davati djeci tek kada navrše godinu dana.  Nemojte sirup stavljati u vrući čaj jer će većina ljekovitih eteričnih ulja izgubiti svojstva. Najbolje ga je uzimati samog, dvije, tri žlice na dan. Neće škoditi i ako uzmete više, posebice ako vas muči jači kašalj.  Čaj će također odlično poslužiti kod tegoba s dišnim putevima. Čiste izdanke borovih iglica, oko 20-ak iglica, stavite u pola litre vode. Kada voda prokuha, maknite s vatre i pustite da odstoji pola sata, procijedite i zasladite s medom kada se prohladi. Pijte dva do tri puta na dan.  Sirup od borovih iglica posebno je hvaljen, a oni koji su ga koristili kažu da su već prve zime osjetili njegovo ljekovito djelovanje, posebice kod djece.  >>Korijen maslačka učinkovitiji od kemoterapije u borbi protiv raka? 