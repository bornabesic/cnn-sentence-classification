Foto: Getty  RYAN Gosling je pravi sretnik. Iako se s njim baš nikada ne pojavljuje u javnosti, posebno ne na eventima i crvenim tepisima, 43-godišnja glumica Eva Mendes se sama tu i tamo zna pojaviti na istima, gdje redovito oduzme dah pojavom.  Ništa drugačije nije bilo ni jučer u Miamiju, gdje je glumica zasjala u dugoj, tirkiznoj haljini na jedno rame, a povod izlaska bilo je otvorenje trgovine, u sklopu koje će se prodavati i njezina modna linija. Prekrasna haljina dio je njezine kolekcije, a može se nabaviti po cijeni od 100 dolara, dok ju je Eva još malo "nadopunila" zanimljivim remenom u boji, koji je dodatno istaknuo njezin struk. S raskošnom kosom i make up-om u zemljanim tonovima, Eva je još jednom pokazala zašto ju muškarci, ali i žene, smatraju jednom od najljepših žena na svijetu.  Zanimljivo je i kako je glumica postala po drugi put mama prije 11 mjeseci, a sama je priznala kako joj je bilo teže vratiti se u formu, nego nakon prve trudnoće. Nedavno je i priznala kako je velika obožavateljica kokosovog ulja, koje je dio njezine svakodnevne beauty rutine te kako ne jede meso, zbog čega joj koža nikada nije izgledala bolje. Priznala je i kako u kući ne drži junk food, kako bi bila dobar primjer kćerkicama te kako vježba dva puta tjedno.  Podsjetimo, glumački par kćerkicu Esmeraldu dobio je prije 2 godine, a Amadu prije 11 mjeseci. Tajno su se vjenčali u rujnu 2016. godine.