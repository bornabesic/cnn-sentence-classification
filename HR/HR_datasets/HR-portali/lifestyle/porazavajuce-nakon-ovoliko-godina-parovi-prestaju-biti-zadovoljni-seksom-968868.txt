SVATKO tko je ikada bio u dugom ljubavnom odnosu, zna da je potrebno puno truda da bi se zadržala strast. Također, možda mislite i vjerojatno očekujete kako je osjećaj uzbuđenja na početku odnosa, fizički i emocionalni, jednak kod muškaraca i žena, ali kako se ispostavlja, to nije tako. Istraživanje koje je to otkrilo, provedeno je na 2000 ljudi, a otkrilo je kako je 74 posto žena zadovoljno svojim seksualnim životom na početku veze, no isto se izjasnilo tek 51 posto muškaraca. I kad kažemo početku, mislimo na prvih 6 mjeseci veze. No, između 6 mjeseci i godine dana odnosa, stvari se mijenjaju: seksualno zadovoljstvo muškaraca se povećava, dok su žene odjednom manje zadovoljne aktivnostima u spavaćoj sobi. Međutim, ni to nije najporažavajućiji dio istraživanja. Naime, ono je otkrilo i kako već nakon 4 godine, i muškarci i žene počinju biti nezadovoljni seksom u vezi. "Rješenje je u razgovoru s drugom stranom, jer je kriza uzajamna. Komunikacija je ključ", otkrio je jedan od anonimnih sudionika. I dalje mislite kako se nakon 4 godine ne trebate truditi? Razmislite još jednom! Tek se tada trebate to početi, očito.