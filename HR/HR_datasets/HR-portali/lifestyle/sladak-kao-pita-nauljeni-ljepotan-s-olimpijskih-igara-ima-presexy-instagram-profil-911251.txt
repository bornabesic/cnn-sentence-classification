Foto: Getty, Instagram  MI smo u mislima u Riju.  Stotine tisuća gledatelja diljem svijeta, prošle je subote pratilo svečano otvorenje Olimpijskih igara, no jedan je mišičavi i nauljeni muškarac doslovno ukrao show.  Naime, kada je na red došlo predstavljanje Kraljevine Tonga, oči su bile uperene samo u njega, a radi se o njezinom najtalentiranijem taekwondoašu koji se, vjerovali ili ne, zove Pita Taufatofua.  32-godišnji sportaš pred kamerama se pojavio u tradicionalnom kostimu, nauljen i gol do pasa, a u mišičavim rukama ponosno je držao zastavu svoje zemlje. Naravno, to nije moglo proći neopaženo, a internet je doslovno poludio za zgodnim, crnokosim Pitom.  Iako dosad nismo pratile ovaj sport, sada ćemo definitivno početi, a za sve one koji nemaju toliko vremena i živaca pratiti Pitine uspjehe, tu je njegov Instagram profil, koji trenutno broji nešto više od 76 tisuća sljedbenika te samo 183 objave. No, nećemo se žaliti, jer ima dovoljno golišavih slika.  1,91 metar visok Pita inače je rođen u Australiji, no odrastao je u Tongi, otkud mu je otac. Danas živi u australskom gradu Brisbaneu, gdje trenira 6 sati na dan, a istovremeno radi i na stjecanju magisterija iz inženjerstva. Od 18. godine, Pita se aktivno bavi i manekenstvom, a brine se i za napuštenu djecu, koju često trenira te uči životnim vrijednostima.  Nekoliko je puta lomio kosti i istezao ligamente, a proveo je i godinu pol na štakama, tri mjeseca u invalidskim kolicima te stotine sati na fizikalnim terapijama, no ništa ga nije zaustavilo u njegovim naumima.  Još uvijek nije poznato ima li u njegovom životu neka posebna dama ili čeka da nas upozna.  Uživajte u pogledu!