Najčešće koristimo rafiniranu, morsku sol u kućanstvu, čija je kemijska struktura znatno izmijenjena tijekom procesa prerade. Kuhinjska sol sadrži velik udio natrijeva klorida i dodataka poput joda te različitih sintetskih tvari i aditiva kao što je npr. aluminij, kojem je svrha štititi sol od vlage. No, kakva vrsta soli nam može pomoći u očuvanju zdravlja i ljepote, otkrila je za Zdravu kravu Irina Zafranović. Cvijet soli prirodno je bogat mineralima i to posebno magnezijem, kalcijem, kalijem te sadrži povećanu koncentraciju prirodnog joda. U vrijeme prehlade možete napraviti otopinu za ispiranje nosa koja će ublažiti simptome. U 500 ml tople vode (ili čaja sljezova korijena) otopite žličicu cvijeta soli. Himalajska sol smatra se najčišćom na svijetu jer potječe iz pramora, nezagađenog ekosustava staroga više od 250 milijuna godina, a sadrži više od 80 minerala i elemenata u jednakom omjeru u kojem se nalaze i u našem organizmu. Za pripremu peelinga za tijelo pomiješajte tri žlice sitne himalajske soli, dvije žlice meda, nekoliko kapi bademovog ulja i nekoliko kapi eteričnog ulja. Možete izabrati, primjerice, lavandu ili ružmarin za dodatno poticanje cirkulacije i anticelulitni učinak. Magnezijev klorid sadrži više od 95 posto magnezijeva klorida, a poznat je po brojnim dobrobitima za ljudski organizam s obzirom na to da sadrži visok postotak prirodnog i organizmu iskoristivog oblika magnezija. Ako pripremite kupku s magnezijevim kloridom, umanjit će vam simptome PMS-a, nervoze i stresa. U pola čaše magnezijeva klorida potrebno je dodati nekoliko kapi baznog i eteričnog ulja te otopiti u kadi tople vode. Cijeli članak pročitajte OVDJE >>Osobe s niskim tlakom moraju uzimati dovoljno vode i soli te spavati 8 sati 