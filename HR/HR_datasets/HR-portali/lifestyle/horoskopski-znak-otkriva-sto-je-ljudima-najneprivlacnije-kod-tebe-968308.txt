VJEROVALI u horoskop ili ne, lako je moguće da ćete se prepoznati u ovim stvarima. Ovo su vaše najneprivlačnije karakteristike prema horoskopskom znaku.  Ovan  Kažeš nešto prije nego što razmisliš o tome, što za posljedicu često ima puno povrijeđenih ljudi oko tebe. Ne radiš to namjerno, ali tvoja je brutalna iskrenost često baš to - brutalna.  Bik  Držiš se svojeg mišljenja i ne odustaješ od njega. Čak i kad ti dokažu da nisi u pravu, ne pada ti na pamet popustiti.  Blizanci  Voliš tračati i prepričavati priče koje su ti ispričane u povjerenju, zbog čega ljudi lako gube povjerenje u tebe jer misle da ćeš to raditi i s njihovim tajnama.  Rak  Lako te povrijediti, zbog čega ljudi oko tebe često imaju osjećaj da je jedna kriva riječ dovoljna za burnu reakciju.  Lav  Potrebno ti je jako puno pozornosti, zbog čega vrlo često djeluješ jako naporno. Lavovi su često nezadovoljni ako cijela prostorija ne sluša što pričaju, a ljudima to vrlo brzo počne ići jako na živce.  Djevica  Picajzla si i toliko razmišljaš o nepotrebnim detaljima da ti često promaknu puno važnije stvari na koje ne obraćaš pozornost.  Vaga  Ljudi često imaju osjećaja da glumataš i da uopće nisi osoba kakvom se predstavljaš, a takvim se osobama jako naporno družiti.  Škorpion  Zlopamtilo si i kad ti se netko jednom zamjeri, ne želiš to pustiti na miru. Dok se većina ostalih znakova ohladi, ti izvlačiš stare probleme kad god ti se čini prikladnim.  Strijelac  Znaš da na svijetu postoje drugi ljudi ali nekako ti se čini da su oni puno manje važni od tebe. Ne zanima te što netko drugi ima za reći jer vjeruješ da ti uvijek imaš nešto bolje.  Jarac  Često imaš tmuran pogled na svijet i problem za svako rješenje, što ljudima s vremenom počne jako smetati.   Vodenjak Voliš namjerno prkositi drugima samo kako bi svi vidjeli koliko si posebna osoba. Čak i kad se slažeš s nekim, često ćeš zauzeti oprečan stav samo da bi tvoje mišljenje ostavilo jači utisak.  Ribe  Tvoja mašta i sklonost sanjarenju te često čine groznim sugovornikom jer znaš odlutati usred rečenice i postaje očito da uopće ne pratiš razgovor.