Čak 95 posto žena vjeruje da će im se uskladiti menstrualni ciklusi ako provode dosta vremena s nekom prijateljicom ili kolegicom... Godine 1971. Martha K. McClintock provela je istraživanje u kojem se pokazalo da su se menstrualni ciklusi studentica koje su živjele zajedno uskladili. No novija istraživanja na ovu temu ne potvrđuju tu tezu. "Ipak, to su situacije koje se ženama stalno događaju", tvrdi liječnica Alyssa Dweck za Women`s Health.  Navodi kako žene koje često provode vrijeme zajedno imaju slične prehrambene navike, ponašanje, čak i navike spavanja, a sve to itekako utječe i na menstrualne cikluse.  Rezultati jednogodišnjeg istraživanja provedenog u Kini, u kojem je sudjelovalo 186 žena, ne potvrđuju da je među ženama usklađen menstruacijski ciklus. Rezultati istraživanja objavljeni su u časopisu Human Nature. "Menstrualna sinkronizacija" pojam je koji je poprilično uvriježen, pa i muškarci za njega znaju. Ostaje nam vidjeti hoće li neka buduća istraživanja dati konkretniji odgovor je li riječ o mitu ili fenomenu koji se ne događa "bez razloga".  >>Zbog simptoma i bolesti žene ne žele mjesečnicu 