Foto: JLP, Splash News, Instagram, Brosome  FRONTMEN grupe Maroon 5 nikada nije bio sretniji.  Adam Levine nekada je bio nepopravljivi ženskaroš, a iza sebe je ostavio brojne slavne ljepotice slomljenog srca.  No, 2012. godine u njegov život ušla je Victoria's Secret anđelica Behati Prinsloo, koju je 2 godine kasnije odveo pred oltar, a zgodni par sada očekuje i svoje prvo dijete.    Glasine su se javile ranije prošloga mjeseca, a Adam ih je sada potvrdio na Instagramu, slikom trbuščića lijepe supruge, koja je uživala sunčajući se na nepoznatoj lokaciji u crvenom bikiniju.    "Moja dva najdraža Lakers fana", napisao je Adam ispod slike, vješto izbjegavajući otkrivanje spola djeteta, iako par to već zna, s obzirom da je Bahati trudna više od 4 mjeseca.  Paru u ljubavi ne smeta ni razlika od 10 godina, a Adam je često isticao kako ga je lijepa "anđelica" u potpunosti promijenila.    Prije nje, Adam je bio na jako lošem glasu, po pitanju žena, a u njegovom krevetu našle su se brojne slavne ljepotice, poput glumice Cameron Diaz, pjevačice Jessice Simpson, no posebno su mu drage bilo dugonoge manekenke - Janine Habeck, Angela Bellotte, Nina Agdal i Anna Vyalitsyna.     Mjesec dana nakon prekida s Anne, Adam se počeo viđati s njezinom kolegicom Behati, a nakon što je kleknuo pred nju, Behati ga je tražila da se ispriča svim svojim bivšim curama, koje je povrijedio.  Sada nam je jasnije zašto je prošlo godinu dana od zaruka do vjenčanja...