Foto: Instagram   I NARAVNO, razbjesnila javnost. Po starom dobrom običaju, sestre Kardashian koriste se svim mogućim trikovima da se o njima piše, a zadnja u nizu je to učinila najstarija Kourtney te jednom jedinom slikom razbjesnila javnost.   Naime, 37-godišnja starleta na svom je Instagram profilu objavila sliku u vrlo ležernom izdanju, s raskošnom bundom, raščupanom kosom, crnim naočalama i čašom šampanjca, iznad koje je napisala kratku poruku, koja je podignula veliku internetsku prašinu.   "Ja nakon živčanog sloma", napisala je crnokosa Kourtney, a dio obožavatelja nije dugo čekao da se obračuna s njom. "Mentalna bolest nije šala. Puno ljudi pati od toga", "Koristiš se spominjanjem živčanog sloma kako bi se ispromovirala", samo su neki od mnogobrojnih komentara, dok se dio obožavatelja pobunio zbog njezine bunde, za koju je i više nego očito kako nije od umjetnog krzna.   S druge strane, bilo je i onih koji su joj dobronamjerno savjetovali kako bi drugi put trebala dobro razmisliti, prije nego objavi tako nešto.   Ostavljamo vam da sami prosudite je li hajka na Kourtney opravdana ili ne.