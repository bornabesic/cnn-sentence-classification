Foto: Splash News  MOŽETE o njemu misliti što hoćete, no u glazbenom smislu, dječak je postao muškarac.  Justin Bieber izbacio je novi hit "Cold Water" u suradnji sa slavnom grupom Major Lazer, koju čine Diplo, Jillionaire i Walshy Fire. Unatoč činjenici kako se u posljednje vrijeme ponaša kao malo, razmaženo derište, u glazbenom smislu, Justin je posljednjim hitom pokazao kako više nije dječačić te kako je itekako sazrio. A osim spomenutog benda i Biebera, na stvaranju pjesme radila su još dva poznata imena, Ed Sheeran koji je pomogao u pisanju teksta te pjevačica MØ, najpoznatija po hit pjesmi "Lean On", koja je također nastala u suradnji s Major Lazerom. Edu Sheeranu ovo je druga suradnja s mladim Kanađaninom, a prva je bila vezana uz hit "Love Yourself". Spot još nije izašao, a kritike obožavatelja su i više nego pozitivne. Vjerujemo kako će Hrvatska publika naučiti sve riječi, do Justinovog velikog koncerta u Zagrebu u studenom, u sklopu turneje "Purpose". Poslušajte singl.