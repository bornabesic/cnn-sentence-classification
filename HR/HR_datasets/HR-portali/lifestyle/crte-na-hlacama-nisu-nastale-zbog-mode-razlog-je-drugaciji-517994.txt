Iako ste to možda pomislili na prvu, okomite crte na hlačama nisu nastale kao modni dodatak. Krajem 19. stoljeća tvornice odjeće iz Europe slale su većinu svojih proizvoda preko oceana, u teretnom prostoru. Zbog toga što su hlače bile pritisnute jedne o druge, a putovanje je dugo trajalo, na kraju su se na njima stvorili ti nabori kojih se bilo nemoguće riješiti. Kasnije je to netko proglasio elegantnim i modernim detaljem pa je tako i ostalo, prenosi BrightSide. Obično se mogu ukloniti pranjem i peglanjem dok je tkanina mokra. Ali, ponekad su ti nabori toliko tvrdokorni da je potrebno više truda i vremena da bi nestali. Neki tvrde da tada pomaže komad sapuna koji treba protrljati po naborima prije peglanja. Postoji još jedna metoda, a to je smjesa octa i vode u omjeru 1:1. Ulije se u bočicu sa sprejem i nanese na hlače prije peglanja. Na kraju je ih je poželjno oprati. Pomaže i natapanje hlača u vodu u koju se dodalo malo regeneratora za kosu. On omekšava tkaninu. To je potrebno napraviti prije pranja u perilici, prenosi portal reference.com. 