Foto: Instagram AKO ste jedna od onih ljudi koji vole sve bitne odluke donositi ponedjeljkom, onda je sutra savršen dan da uvedete i ovu malu promjenu u svoj život, koja će imati itekako veliki učinak.  Možda vam na prvu baš i neće zvučati privlačno, no navijete li alarm sat vremena ranije, vaš dan će biti puno ispunjeniji i samim time bolji. Preuzimanje kontrole nad jutarnjom rutinom jedan je od najbržih načina da poboljšate kvalitetu svog života. Naravno, to ne znači da trebate izgubiti sat vremena sna, jer svima je potrebno 8 sati spavanja kako bi funkcionirali normalno, već da biste, ako ćete donijeti ovu odluku, trebali i ranije ići spavati. A dodatnih sat vremena ujutro iskoristite za planiranje ostatka dana i napravite raspored svih svojih dnevnih aktivnosti. Dobra organizacija najbolji je način da obavite sve što ste htjeli u jednom dani, a ovako sigurno nećete zaboraviti na neke obaveze.  Također, probudite li se sat vremena ranije, dan vam nikada neće započeti stresno, što će povoljno utjecati i na vaše zdravlje i ljepotu.