Pamuk je mnogima prvi izbor kad je riječ o biranju odjeće, ali i posteljine.  Pamučne jastučnice gotovo svima su prvi izbor, ali stručnjaci smatraju da je to zapravo jako loš izbor.  Australka Laura Lynch, stručnjakinja za kožu, gostujući u emisiji TodayTonight na australskoj televiziji, objasnila je kako spavanje na pamučnoj posteljini stvara trajne bore na našoj koži. “Pamuk ne dopušta našoj koži da klizi po jastuku nego nas zadržava u jednom položaju, što onemogućuje koži da se vrati u prvotni položaj nakon što se prignječi na jastuku." Svilene jastučnice puno su bolji izbor, objašnjava, i dodaje kako je riječ o prirodnim vlaknima koji dopuštaju koži da diše. Svila je hipoalergenski materijal, omogućuje koži da klizi po materijalu, stoga neće prouzročiti nastanak bora na licu, dodaje i upozorava kako je uzalud kupovati skupe preparate za peglanje bora ako i dalje spavate na pamučnoj jastučnici.   "Čak i ako bore na licu ostaju samo nekoliko sati nakon buđenja, s vremenom će postati trajne." 