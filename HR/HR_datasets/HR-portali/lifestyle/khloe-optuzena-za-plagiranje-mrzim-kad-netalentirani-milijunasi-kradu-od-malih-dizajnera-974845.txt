Foto: Instagram JOŠ jedna Kardashianka optužena je da je plagijatorica. Jednom davno, na udaru kritika za plagiranje proizvoda, kojim je zgrnula bogatstvo, bila je i Kylie Jenner, najmlađa pripadnica sveprisutnog klana Kardashian-Jenner, a radilo se o njezinim ruževima, koji obaraju rekorde prodaje.   No, sada se na udaru takvih kritika našla i 32-godišnja Khloe Kardashian, zbog svoje modne linije "Good American", koja je prvo ponudila traperice, a zatim i ostale odjevne predmete za žene svih proporcija.   Za to ju je javno optužila Destiney Bleu, osnivačica brenda Dbleudazzled, koja se poslužila Twitterom, kako bi svima dala do znanja da je Khloe kupila po jedan komad od svakog, koji je ikad dizajnirala, kako bi ga naposljetku besramno iskopirala.   "Nema šanse da će me itko ušutkati, kada je u pitanju činjenica da su me pokrali vlastiti klijenti. Veselila sam se raditi i unikatne komade za nju, jer sam mislila kako će se odmah prodati, kada ih ona obuče. No, umjesto da ih je nosila, ona ih je iskopirala. I nitko mi se više nikad nije javio, kada sam ih prozvala u mailu", otkrila je Destiney.   Iz "Good Americana" tvrde kako ni pod kojim uvjetima ne bi dopustili kopiranje tuđeg rada te kako će pravdu zatražiti na sudu.  "Znam da nije profesionalno od mene rješavati ovakve stvari javno, no mrzim kada milijunaši bez talenta kradu od nas malih dizajnera", zaključila je ljuta dizajnerica. Ah, te Kardashianke!