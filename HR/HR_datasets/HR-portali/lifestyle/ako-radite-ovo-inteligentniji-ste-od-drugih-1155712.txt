Kako možete prepoznati jeste li inteligentniji od drugih bez rješavanja testa inteligencije? Mnogi će reći kako će samo takvi testovi pokazati koliko je netko inteligentan, no drugi se s tim ne bi složili. Tvrde kako postoji cijeli niz pokazatelja koji će otkriti da je riječ o osobama inteligentnijima od prosjeka. Quora donosi popis tih znakova... Usredotočenost na detalje Inteligentnije osobe obraćaju pozornost na detalje. Vide ono što prosječni ljudi ne vide zbog sposobnosti visoke koncentracije i budnosti. Ova je vještina posebice tražena primjerice u CIA-ji i West Pointu. Multidisciplinarna sinteza Iznadprosječno inteligentne osobe koriste ideje iz raznih sfera života kako bi pronašle neko rješenje.  Otvorenost prema novim idejama Osobe prosječne ili niže inteligencije često su zatvorene prema novim idejama jer ih neće shvatiti, navodi se. Stoga se zatvaraju prema nečem novom, ne izlaze iz svojih okvira i biraju uvijek linije "manjeg otpora". Doživljavaju ono što psiholozi nazivaju "kognitivnom disonancom". Inteligentnije osobe istinski su znatiželjne i prihvaćaju različitosti. Emocionalna inteligencija Sposobnost izražavanja, razumijevanja, tumačenja i reagiranja na tuđe emocije jako je važan pokazatelj visoke inteligencije pojedinca. Psiholozi ove sposobnosti razumijevanja i reagiranja na emocije nazivaju emocionalnom inteligencijom, a neki stručnjaci tvrde da je ona mnogo važnija od samog kvocjenta inteligencije, osobito u poslovnom svijetu.  >>Uživate u crnom humoru i morbidnim šalama? Evo što to otkriva o vama