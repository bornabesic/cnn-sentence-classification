Istraživači na američkom sveučilištu Yale ustanovili su da su gladni miševi ujedno i pametniji. Članak tih znanstvenika u časopisu Nature of Neuroscience kaže kako bi slična situacija mogla biti i s ljudima. Tim koji vodi Tamas Horvath, u mišjem mozgu je analizirao putove hormona koji tijelo proizvodi kada je gladno. Miševi su u provedenom eksperimentu bili podijeljeni u dvije grupe, oni kojima je bio ubrizgan hormon i kontrolna grupa bez njega. Obje skupine miševa testirani su labirintom i testovima inteligencije, a u oba slučaja biokemijski "gladni" miševi imali su bolje rezultate. Horvath je izjavio kako, u situaciji kad smo gladni, moramo usredotočiti cijeli naš sustav na pronalaženje hrane, a neki biolozi vjeruju kako se ljudska inteligencija razvila zbog unaprijeđenja vještine lova. 