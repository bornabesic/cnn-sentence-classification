Foto: Instagram KAD ste bile male roditelji su vas učili kako je psovanje ružno i ne priliči ni jednoj dami. No sada kad ste odrasle sigurno vam tu i tamo izleti koja ružna riječ, a izgleda da je to zapravo i jako dobro za vašu liniju. Već je poznato kako je psovanje ponekad odličan način rješavanja stresa i frustracija, no znanstvenici su sada dokazali i da povoljno utječe na vašu izdržljivost te mišićnu snagu. Na sveučilištu Kalee provedeno ja istraživanje u kojem su sudionici morali psovati i zatim odraditi intenzivni trening na sobnom biciklu ili stisnuti uređaj koji mjeri snagu. U oba slučaja psovanje je dovelo do značajnog poboljšanja u izvedbi, u usporedbi s onima koji su izvikivali "neutralne" riječi. "Postojeća istraživanja već su dokazala kako psovanje pomaže ljudima u lakšem podnošenju boli, no sada se pokazalo i da ih čini jačima te izdržljivijima u vježbanju," objasnio je voditelj istraživanja Dr.Richard Stevens. Iako su svjesni učinka psovanja na tijelo, znanstvenici još uvijek nisu sigurni što se tu točno događa. Izgleda da će psovanje i dalje ostati neistraženi misterij o kojem se treba još puno toga otkriti, ali sada bar imate dobar argument kad vas netko opomene zbog neprimjerenog izražavanja.