Carolyn Hartz u bikiniju izgleda tako da joj i mnogo mlađe žene itekako mogu zavidjeti. Ova Australka odrekla se šećera prije 28 godina nakon što je postala prava ovisnica o slatkom, i ostala je ustrajna u svom naumu da živi život baziran na zdravoj prehrani bez šećera.  Od toga je napravila i uspješan posao, osnovala je SweetLife, napisala knjigu kako pripremati namirnice i živjeti bez šećera, čak i u slasticama, a nerijetko je i tema mnogih lifestyle časopisa i naslovnica. U intervjuu za Daily Mail Australia, rekla je da mnoge žene nakon što navrše 50 godina smatraju da nije moguće održavati zdravu težinu. Neke žene i u četrdesetima su joj rekle da otkad su postale majke mogu sanjati o povratku na svoju idealnu figuru. No da je to zaista moguće, svojim je primjerom pokazala sama Carolyn koja, zamislite, ima čak 70 godina. A izgleda ovako..