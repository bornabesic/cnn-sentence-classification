Foto: Instagram  TKO treba prvi prići, muškarac ili žena? Teorije su razne, a mi smo okupili nekoliko muškaraca i tražili ih da nam kažu što misle o ženama koje prve prilaze.  Mislim da je to super. Žena koja prva priđe olakšava posao muškarcu, a to je uvijek pohvalno. Dvije moje bivše cure su napravile prvi korak i sjećam se da su mi zbog toga odmah porasle u očima - Ivan, 27  Iskreno, takve mi žene uvijek djeluju očajno. Jednostavno si ne mogu pomoći, mislim da je to muški dio "posla" - Mario, 24  Ovisi kakav je ulet, ako je opušteno, onda super, ali da mi cura uleti i pita me može li me počastiti pićem, ne bih se osjećao dobro. Osjećao bih se kao žena koju muškarac pokušava osvojiti, a to mi baš nije privlačno - Tin, 24  Ne volim žene koje glume nedodirljivost, ali ne volim ni one koje previše daju. Mislim da je nama muškarcima ipak draže kad moramo osvajati ženu - Luka, 25  Zašto ne, muškarci ionako jako često ni ne skuže da se sviđaju ženi. Znam da puno žena čeka da im muškarac uleti, ali s obzirom na to koliko smo "brzi", vrlo je lako moguće da ne dočeka - Marko, 24