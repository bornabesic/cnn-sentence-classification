Foto: Instagram  ŽELITE li to? Naravno da ne! Vjerujemo kako ste već dobro upoznate s činjenicom koliko je važno da svaku večer skinete šminku prije odlaska u krevet. No, htjele vi to priznati ili ne, znamo da vam se ponekad dogodi da to ne učinite. No, ostavljanje šminke na licu preko noći može vam nanijeti više štete nego što možete zamisliti. Donosimo nekoliko razloga zašto baš nikada ne smijete preskočiti ovu aktivnost. 1. Akne Ako mislite kako se ovaj kožni problem javlja samo kod tinejdžera, ne možete biti više u krivu. Zatvorene pore obično dovode do prištića i upala, pa imajte to na umu. 2. Starenje Znanstveno je dokazano kako se svaku večer vaša koža regenerira. Ako ju pravilno ne čistite, ona će i brže stariti. Vaša će koža tako biti sivkasta i bez sjaja, a pojavit će se i prerane bore. Upravo zato vam ne bi trebao biti nikakav problem odvojiti nekoliko minuta na ovu noćnu rutinu. 3. Regeneracija kože Kao što smo već ustanovili, svaku večer naša se koža obnavlja, njene stanice se regeneriraju brže noću, a uklanjanje šminke svakako pomaže tom procesu. Također, nemojte zaboraviti na nanošenje hidratantne kreme nakon čišćenja. 4. Alergije Vaša koža može biti sklona alergijskim reakcijama, čak i ako dosad niste primijetili vidljive simptome. Spavanje sa šminkom tako vam može uzrokovati ozbiljne zdravstvene probleme. Simptomi se često ne pojave odmah, ali s vremenom na vidjelo izlaze crvenilo i svrbež. 5. Pigmentacija kože Jeste li ikad primijetile one tamne mrlje na licu, koje neke žene ne mogu prikriti čak ni uz najbolju bazu? Njihova pojava nije uvijek povezana s čestim izlaganjem suncu ili procesom starenja. One mogu biti i posljedica kroničnih alergijskih reakcija, ako kožu ne čistite ispravno i baš svaki dan. Nošenje šminke može uzrokovati neke ozbiljne poremećaje pigmentacije. 6. Isušivanje usana Čak i ako ne vidite ostatke ruža ili sjajila na svojim usnama do trenutka kada idete u krevet, oni nastavljaju dehidrirati kožu te na kraju dovode do suhih i ispucalih usana. 7. Crni krugovi ispod očiju Ostavljanjem šminke na licu koža ispod vaših očiju uskoro će postati tamnija. Drugim riječima, na putu su mračni i natečeni krugovi te vrećice ispod očiju. 8. Otpadanje trepavica Baš nikada ne ostavljajte maskaru na trepavicama kada idete u krevet. Zašto? Ona se suši preko noći, uzrokuje otpadanje trepavica, a vaši kapci postaju nadraženi i natečeni. Preporučujemo uklanjanje iste jastučićem od vate, pomoću nježnih pokreta prema dolje, za najmanje štete.