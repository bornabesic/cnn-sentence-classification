Foto: Instagram, JLP, Getty, Screenshot Youtube  ŠTO znači ova slika? Krajem listopada, kanadski reper Drake proslavio je 30. rođendan, velikim partyjem u Zapadnom Hollywoodu, na kojem su se okupile brojne slavne face iz svijeta šoubiznisa, a među njima i Taylor Swift.   Tjednima koji su prethodili rođendanskom tulumu, slavna pjevačica skrivala se od očiju javnosti, zbog prekida s glumcem Tomom Hiddlestonom te izjava njezinog bivšeg dečka Calvina Harrisa i nekih bivših prijateljica kako "nije tako dobra kako se predstavlja". No, na zabavu je došla okružena brojnim sadašnjim prijateljicama te u vrlo sexy izdanju.  Tako je plavokosa Taylor na sebe nabacila usku kožnu suknju, s dubokim prorezom te crni topić, a look je upotpunila crnim sandalama, zlatnom clutch torbicom te dugim, crnim kardiganom. Iako su na zabavi bili njezina bivša prijateljica Katy Perry te bivši dečko John Mayer, Taylor je bila odlično raspoložena, a navodno se čitavu večer nije odvajala od slavljenika, koji ju je čak upoznao i s mamom.  Glasine su stigle i do Drakeove bivše cure Rihanne te ju razbjesnile pa doista ne znamo kako će reagirati sada kada vidi da je njezina bivša ljubav na Instagramu podijelila zajedničku sliku s plavokosom pjevačicom.   A upravo je to Drake napravio prošlog petka, a na slici su on i Taylor okrenuti leđima, uz opis: "Je li to baršun?" i emoji cvijeta. I dok se šuška kako duo sve više slobodnog vremena provodi zajedno, obožavatelji nisu nimalo oduševljeni njegovim izborom, a neki su u komentarima opisali Taylor emotikonima zmije.   Kanadski reper u posljednje vrijeme redovito lajka i njezine slike na Instagramu, što prije nije radio, no postoje i oni koji tvrde kako su samo prijatelji te kako rade zajedno na novoj glazbi, koja bi trebala biti drugačija od svega što smo ikad čuli od njih.   A tko je u pravu, pokazat će vrijeme...