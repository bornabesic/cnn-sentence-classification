Foto: Igor Vereš/Fotkalo  ZADAR, Gaženica, Preko, Barotul.  Vjerujemo da vam trenutno nije ništa jasno, no dajte nam koju sekundu da vam sve pojasnimo. Do Zadra morate stići na trajekt u luki Gaženici. 25 minuta vožnje i stižete na Preko, općinu na otoku Ugljanu, otkud sjedate u auto te vozite do Barotula. Barotul je naselje u sastavu općine Pašman na istoimenom otoku, poznato kao jedno od najmirnijih naselja na otoku, smješteno uz samo more. Mir, tišina i prelijepi pogled... Ne čudi što su ovi mladenci svoje "sudbonosno da" odlučili izreći u obiteljskoj, kamenoj kući s prekrasnim vrtom i bazenom upravo tamo. Na njemu smo se našli i mi, a osim prelijepe mladenke i odlično raspoloženog mladoženje, goste su dočekali mali, savršeni detaljčići, na koje se itekako pazilo. Stol s gumenim bombonima i kutak sa svježom limunadom, košara s dekicama i sprejem protiv komaraca, samo su mali dio onoga što je dočekalo svakog gosta, dok je šator bio u potpunoj bjelini, koja je itekako odgovarala tom događaj, iz kojeg je pucao pogled na more.   Iako možda nećete imati prilike za vjenčanje na jednoj ovakvoj lokaciji ili to nije ono što vi želite, vjerujemo kako ćete se itekako inspirirati nekom od ovih ideja, koje vam donosimo u bogatom foto albumu, koji nam je ustupljen.