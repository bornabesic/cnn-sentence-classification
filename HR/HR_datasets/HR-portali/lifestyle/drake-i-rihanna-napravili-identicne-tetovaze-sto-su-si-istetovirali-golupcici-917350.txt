Foto: Getty, WENN, Instagram  U MODERNA vremena, ljubav se pokazuje i tintom.  Od nedavne dodjele VMA nagrada, na kojoj je Drake pred svim uzvanicima otkrio kako je u Rihannu zaljubljen od svoje 22. godine, sve su oči uprte u slavni duo.    Par se doslovno ne odvaja jedno od drugoga, a nekoliko dana kasnije, uhvaćeni su u Miamiju, gdje su se ljubili i grlili nakon njegovog koncerta u jednom noćnom klubu, ne obazirući se na znatiželjne poglede.   A čini se kako su golupčići svoju ljubav odlučili pokazati i tintom. Naime, oboje po novom imaju identične tetovaže, on na desnom bicepsu, a ona na lijevom gležnju.    Radi se o motivu morskog psa, a zanimljivo je i kako je slavni duo nedavno uhvaćen na spoju u jednom akvarijumu u Torontu, gdje je reper svojoj djevojci poklonio plišanog morskog psa, a taj trenutak podijelili su i s obožavateljima na Instagramu.   Identične tetovaže zapravo su velika stvar, koliko god one bile male pa se nadamo kako ih slavni par neće požaliti.  Kako je krenulo, možda uskoro čujemo i svadbena zvona.