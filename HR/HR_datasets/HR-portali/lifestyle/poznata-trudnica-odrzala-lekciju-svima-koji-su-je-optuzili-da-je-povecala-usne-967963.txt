Foto: Instagram KAD je Beyoncé objavila svijetu da čeka blizance, izazvala je opću histeriju javnosti. Od tada svoje brojne obožavatelje gotovo svakodnevno na Instagramu časti trudničkim fotografijama, a svi joj redom "udaraju" lajkove.     Ipak, postoje i oni kojima, očito, ništa nije sveto, pa su prekrasnu trudnicu odlučili optužiti da se podvrgnula injekcijama s filerima, jer su im se njene usne na jednoj od posljednji Instagram objava učinile punije no prije. Evo i spornog videa:    Beyoncé, koja inače ne reagira na glasine o sebi, ovo nije mogla izignorirati, a izgleda da su zli komentari na internetu zaista razljutili pjevačicu. "Koliko ste upoznati s efektima koje trudnoća ima na cijelo ženino tijelo? Molim vas recite mi," napisala je predstavnica pjevačice Yvette Noel-Schure u priopćenju za javnost kojeg je poslala časopisu Gossip Cop.     "Zar niste znali da je, uz debljanje, jedna od nuspojava trudnoće i oticanje dijelova tijela?," dodala je Noel-Schure i opovrgnula sve glasine o povećanju usana. Nitko nema pravo javno kritizirati izgled neke trudnice i izrugivati prirodne promjene koje se događaju ženskom tijelu u trudnoći, a upravo je to je i najviše razljutilo Beyoncé, koja inače nema običaj slati priopćenja za medije.