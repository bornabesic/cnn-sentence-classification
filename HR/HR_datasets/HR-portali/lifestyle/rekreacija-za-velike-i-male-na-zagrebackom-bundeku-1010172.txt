Na zagrebačkom Bundeku, u subotu, 13. lipnja dm organizira tri utrke: natjecateljsku i rekreativnu utrku za žene te utrku za djecu do 6 godina. Priliku da odaberete aktivan životni stil možete iskoristiti tako da se prijavite za sudjelovanje zamjenom 25 active beauty bodova za babybonus utrku te 50 bodova za ženske utrke na terminalima u prodavaonicama dm-a. Prijaviti se možete i na dan utrke na Bundeku donacijom Udruzi Crveni nosovi (40 kuna za ženske utrke; 20 kuna za babybonus utrku). Najbrže sudionice natjecateljske utrke očekuju vrijedne nagrade: wellness i spa vikend za dvoje u Novom Vinodolskom te dm darovne kartice, dok će najbrža osvojiti i bicikl Xplorer. Nakon dodjele nagrada najbržim natjecateljicama, sve sudionike i posjetitelje Bundeka rasplesat će Ivana Banfić čiji je koncert na rasporedu u 19:30 sati. 