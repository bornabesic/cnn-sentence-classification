Kad je riječ o njezi bebe, roditelji često ne znaju kome vjerovati. Savjeta je puno sa svih strana, a nerijetko su i kontradiktorni. 1. Poslije sisanja dijete se mora podrignuti. Djelomično točno: Iako je poželjno, ima djece koja to ne naprave lako. Neki roditelji, pokušavajući pomoći, previše ljuljaju i drmusaju dijete te ga time samo uznemiruju. Ako uspravite bebu, a ne podrigne nakon desetak minuta i mirno zaspi, pustite ga na miru. 2. Pričekajte s kupanjem dok ne otpadne pupak. Netočno: Novorođenčad kupaju i u rodilištu. Higijena je potrebna radi njege pupčane rane, a pupkovina će se sasušiti i bez vaše intervencije. Ono što trebate je kontrolirati zacjeljivanje rane da ne bi došlo do infekcije. Mjesto možete od vode i zaštititi pelenom. 3. Uši se najlakše čiste štapićem. Netočno: Uši možete očistiti i čistom pelenom, vaticom te gazom, a štapići su najopasniji. Nakon kupanja pomoću pelene ili vatice pokupite vodu koja je iscurila iz uha. Ne treba ulaziti u ušni kanal. 4. Za krmeljive oči najbolja je kamilica. Netočno: Pojačan sekret iz očiju najčešće je znak infekcije. Čaj od kamilice, koji ima blagotvoran i blag efekt, može biti pokušaj prve pomoći, ali ponekad može i štetiti jer kamilica može isušiti oko. Najbolje je oči očistiti čistom vodom i potražiti pomoć liječnika. Oči se čiste vaticom prema unutarnjem kutu oka. Za svako oko obavezno se koristi nova vatica. 5. Ako se bebi češće krati kosa, bit će gušća. Netočno: Kosa raste iz korijena pa skraćivanje nema veze s gustoćom vlasi. Ona ovIsi i više faktora kasnije tijekom života. 6. Bebi ne treba rezati nokte. Netočno: Nokte treba rezati jednom tjedno tupim škaricama. Bebama se nokti lome pa može ostati oštar vrh ako se ne režu. 7. Svaki put treba sterilizirati bočice i dude. Djelomično točno: Da, kad ih kupite, ali poslije je dovoljno prati ih toplom vodom.  