Foto: Instagram, REX   VATRENA Talijanka jedna je od najseksi žena svijeta. Naravno, radi se o 52-godišnjoj Monici Bellucci kojoj bi na izgledu pozavidjele i puno mlađe kolegice.  Prelijepa crnka često je isticala u intervjuima kako se baš nikada nije podvrgnula estetskim operacijama te kako svoj izgled može zahvaliti genetici i pravilnoj njezi. Ali na početku svoje karijere koju je gradila 90-ih godina prošloga stoljeća, Monika je izgledala nešto drugačije, a fotografija koja je počela kružiti Instagramom izazvala je histeriju među obožavateljima.   Osim što je naravno na slici u mlađim danima, točnije u svojim dvadesetima, mnogi su primijetili kako njezino lice izgleda drugačije te posumnjali u to kako se jedna od najljepših žena na svijetu ipak poslužila čarima estetske kirurgije, kako bi i u šestom desetljeću izgledala ovako zanosno.  No bilo je i onih koji su kratko komentirali kako nije riječ o ičemu drugom, nego o normalnom procesu starenja.  "Ne bojim se starenja, bojim se samo bolesti. Sanjam samo o tome da sam zdrava do 150. godine, da nastavljam piti cappuccino sa svojim prijateljima te da mirno umrem u snu", jednom je prilikom rekla. Ostavljamo vam da prosudite sami, ali ako je i imala estetskih operacija, one su odrađene vrhunski.