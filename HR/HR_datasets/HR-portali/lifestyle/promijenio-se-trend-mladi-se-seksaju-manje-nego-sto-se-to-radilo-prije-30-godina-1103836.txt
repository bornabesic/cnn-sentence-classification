Istraživanje koje je provedeno u SAD-u pokazuje da se broj ljudi u dobi od 20 do 24 godine bez seksualnog partnera povećao u odnosu na rođene 60-ih, 70-ih i 80-ih godina. Istraživanje, koje je provedeno na 27.000 ljudi, pokazuje manju vjerojatnost da će doći do seksa kod mladih odraslih osoba u odnosu na razdoblje prije 30 godina. Pokazalo se da se postotak mladih odraslih osoba u dobi između 20 i 24 godine, koji su izjavili da nemaju seksualnog partnera, a pitanje se odnosilo na razdoblje od navršenih 18 godina do toga trenutka, povećao 6% u odnosu na one rođene 1960. Studija otkriva da veliki broj mladih ljudi ima seksualne probleme. Ryne Sherman sa Sveučilišta na Floridi, jedan o autora istraživanja, rekao je da istraživanje pokazuje suprotno od onoga što se nudi na internetu. Nešto više od 15% rođenih 90-ih godina izvijestilo je da se nije upuštalo u seksualne odnose do osamnaeste godine, u usporedbi s gotovo 12% onih koji su rođeni 1970. ili 1980. Za one rođene 60-ih godina ta brojka bila je nešto viša i iznosila je 6%. Čini se da se seksualno ponašanje promijenilo kod novih generacija. Daljnja analiza, uzimajući u obzir dob, otkrila je da je 2,3% žena rođenih 1960. seksualno neaktivno, u usporedbi s 5,4% onih koje su rođene 1990.  Utjecaj raznih faktora U studiji se nije istraživalo zašto mladi danas više apstiniraju nego u prošlosti, no autori sugeriraju da su na ovaj trend utjecali mnogi faktori. Do toga je moglo doći zbog češćeg boravka u kući, čime mladi guše svoj seksualni život provodeći mnogo vremena zabavljeni videoigricama, gledanjem filmova i tv emisija, kao i korištenjem interneta koji može ponuditi alternativne načine za provođenje vremena. Jedan od razloga koji može igrati ulogu jest i jednostavan pristup pornografiji. "Pristup pornografiji može ublažiti seksualni nagon", rekao je Sherman. No, još jedan faktor, kaže Sherman, mogao bi biti razlog. A to je način interpretiranja pitanja postavljenih u anketi. "Mladi ljudi rođeni 1950-ih, kada su ih pitali jesu li imali seksualnog partnera, možda su rekli 'oh, oralni seks, i to se broji', dok danas mladi ljudi kažu 'ne, to se ne računa, jer nisam zapravo imao prave seksualne odnose'", zaključio je Sherman. Debra Hauser, predsjednica američke neprofitne organizacije za mlade, rekla je: "Fantastično je da mladi imaju priliku donijeti odluku o svom seksualnom zdravlju. Ovaj blagi pad seksualne aktivnosti među mladima prati podatke iz drugih istraživanja u kojima je ustanovljeno da sve više mladih ljudi smatra da njihov prvi ljubavni odnos treba biti baš onakav kakav žele", piše Guardian. 