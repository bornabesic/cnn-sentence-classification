Foto: Instagram  AKO VAM je jutro stresno i ispunjeno nezdravim navikama, ni dani vam neće biti ništa bolji. Liječnici su sastavili popis uputa za ljepša jutra, koje bi trebale dovesti do toga da živite ljepše i zdravije dane.  Duboko dišite  Nakon osam sati sna soba je puna ustajalog zraka čak i ako vam je prozor bio otvoren tijekom noći. Čim ustanete otvorite sve prozore u kući, provirite kroz jedan i duboko dišite deset minuta. Podsjetite se da ste živi, zdravi i sretni. Ako ujutro uspijete razviti pozitivan stav, tijekom dana lakše ćete se nositi s negativnostima koje su neizbježne.  Doručak prije kave Vjerojatno ne možete zamisliti buđenje bez kave, možda i prve jutarnje cigarete, ali ni kavu ni cigarete ne biste trebali konzumirati prije doručka. Istezanje Nakon spavanja svi smo malo tromi, a svaki nagli pokret mogao bi dovesti do poteškoća. Kako se to ne bi dogodilo, odradite kratko istezanje. Ako ne znate kako, pitajte trenera u obližnjoj teretani, a i internet je pun savjeta. Tuširanje Nakon vježbanja obvezno se zaputite pod tuš i naizmjence se istuširajte toplom i hladnom vodom. To će potaknuti cirkulaciju, razbuditi vas i napuniti energijom. Ako želite, nakon toga možete se namazati hranjivim mlijekom za tijelo. Osim istezanja, odradite i pravu vježbu Ako odradite vježbanje ujutro prije nego što vas pritisnu svakodnevne obveze, tijelo će vam biti zahvalno, a dovoljno vam je i 15 minuta. Organizirajte se Ljudi ujutro najviše problema imaju zbog loše organizacije vremena. Kašnjenje i stres možete lako izbjeći, potrebno je samo večer prije napraviti plan za sljedeće jutro. Ove navike nećete usvojiti preko noći, ali nemojte odustati. Zbog njih ćete biti raspoloženiji, aktivniji, odmorniji, zdraviji i na kraju - ljepši.