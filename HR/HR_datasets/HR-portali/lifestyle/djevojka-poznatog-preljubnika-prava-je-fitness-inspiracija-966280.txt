Foto: Instagram, Getty, Giphy  "IN LOVE" smo, kada je u pitanju April. Njezino ime je April Love, ona ima tek 22 godine, bavi se manekenstvom, a dečko joj je pjevač Robin Thicke, koji je poznat i kao preljubnik.  Da se nakratko vratimo u prošlost... Danas 40-godišnji Robin, svjetsku slavu stekao je davne 2013. godine, kada je 26. ožujka izašao sexy spot za pjesmu "Blurred Lines", koja je nastala u suradnji sa slavnim Pharellom i reperom T.I.-om, i u kojem je glumila i zgodna Emily Ratajkowski, koja je također tada postala poznata.  U to vrijeme, Robin je od 2005. godine bio u braku s glumicom Paulom Patton, s kojom ima i sina, i za koju je sam priznao kako mu je morala dati odobrenje za ovaj spot. Par je zajedno bio ukupno 21 godinu.     No, 2015. godine, sve se promijenilo. Paula je zatražila razvod braka, a razlozi su bile mnogobrojne njegove prevare, koje su počele baš u vrijeme kada je postao svjetski poznat. Slučajno? Ne bismo rekli. No, Robin je riskirao brak, a utjehu je pronašao u mlađahnoj April.   Par je često na raznim egzotičnim odmorima, a ako April nešto voli, osim Robina, onda je to pokazivati svoje savršeno tijelo.   Egzotične lokacije, odlične krpice, lijepa žena s utreniranim tijelom... Nije ni čudo da je plavokosa manekenka postala prava fitness inspiracija ženama diljem svijeta.   A ako trebate malo poticaja za odlazak u teretanu ili na trčanje, znate na čiji profil trebate otići.