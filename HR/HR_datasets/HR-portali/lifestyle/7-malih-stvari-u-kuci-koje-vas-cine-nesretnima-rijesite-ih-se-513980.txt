Pri tom se ne misli na par igračaka na podu, već na brda igračaka, odjeće, flomastera, kutija punih sitnih igračkica, ukosnica, ogrlica i inih stvari. Nered koji se stvara dječjim stvarima potiče anksioznost kod roditelja jer stalna potreba za pospremanjem i premještanjem stvari s jednog na drugi kraj sobe, iz jedne kutiju u drugu se čini kao Sizifov posao. Količina stvari i igračaka koju danas djeca imaju je potpuno nepotrebna, jer većina djece se igra s maksimalno 5 stvari.  Rješenje: Uzmite stvari u svoje ruke, pregledajte kutije, vrećice i ostalo i sami izdvojite stvari s kojima se vaše dijete ne igra. Isto napravite s odjećom i obućom. Rezultati vašeg truda će se pokazati kao velika količina kutija i vrećica puna nepotrebnih stvari. Te stvari možete prodati na nekom od buvljaka koje organiziraju razne udruge ili pokloniti obiteljima kojima te stvari trebaju. Možete ih i odnijeti na tavan ili podrum te ih ponovno izvaditi za par mjeseci. Djetetu će se činiti kao posve novo.  ​​ Divan je osjeća dobiti poklon, ali ako vam on ne treba, ne koristi ili vam nije lijep ni kao ukras, s vremenom postaje smetnja.  Rješenje: Riješite se svih poklona bez grižnje savjesti. Ako ne uživate u njima i nemaju korist znače da vam samo zatrpavaju prostor. Stvari koje ste naslijedili, kao mašinu za šivanje, stolove, kutiju za nakit ili starinski set za čaj pronađite trgovinu antikvitetima i ponudite im te stvari na otkup. Ako stvari nemaju dovoljnu vrijednost, uvijek ih možete prodate preko online oglasnika.  Voljeli knjige ili ne, sigurno u stanu imate policu s velikom količinom knjiga, CD-a, ploča, DVD-a... Posebna jer s godinama samo prima nove primjerke, a stari primjerci tog blaga rijetko napuštaju police. No s vremenom ste shvatili da vam prostora u stanu nedostaje, a ove stvari niti gledate, niti koristite već samo s njih brišete prašinu.  Rješenje: U ovom slučaju najbolje rješenje je uzeti par sati, pregledati svaki predmet i zapitati se budi li u vama ta stvar radost. Ako je odgovor da, zadržite je. Ako je ne, riješite je se. Napravite rasprodaju, fotografirajte sve i stavite na neki od društvenih medija koji koristite. Zbirka će se jako brzo smanjiti. a ostatak biste mogli pokloniti kvartovskoj knjižnici. Jedna stvar je imati par omiljenih igračka, društvenih igara ili komada odjeće, a druga stvar je čuvati pun ormar stvari s fakulteta u koje više ne stane ni potkoljenica. Rješenje: S vremenom se mijenjamo, kao i stvari koje nas vesele. Nemojte se slijepo držati stvari koje predstavljaju neko razdoblje života. Izaberite par vama dragih stvari, a ostalo poklonite. U nekom trenu života ste bili uvjereni da je vaša sudbina biti dizajnerica pa ste s vremenom akumulirali potrepštine za taj hobi. Setovi igli, konaca, kolutovi vune, metri i škare su potrepštine koje ste s vremenom nagomilali, ali realno nikad iskoristili. Zbog grižnje savjesti što je uloženo dosta novaca, većina ljudi će lijepo pospremiti sve te potrepštine u neki kut kuće i svaki put kad na njih naiđu će osjećati grižnju savjesti. To se može odnositi na bilo koji hobi. Rješenje: Skupite sve stvari koje ste s vremenom skupili za taj neostvareni hobi i potražite neku dobrotvornu udrugu ili zadrugu koja se ozbiljno bavi tim aktivnostima. Napravit ćete dobro djelo, temeljem kojeg će osjećaj grižnje savjesti zamijeniti osjećaj zadovoljstva. Većina ljudi nije ni svjesna koliko boje u domu utječu na njihovo raspoloženje i energiju. Za crvenu, narančastu i vatrene tonove se smatra da podižu energiju i aktiviraju ljude, a za plavkaste tonove, uglavnom hladne boje, da smiruju i opuštaju. Rješenje: Makeover! Ne vodite se trendovima - ako odlučiti promijeniti boju prostora razmislite koje boje inače volite, koje vas privlače i dajte si vremena da izaberete točnu nijansu. Također, ne morate koristiti jednu boju, možete i kombinirati komplementarne boje koje će prostor učiniti dinamičnim.  Većina ljudi je uvjerena da trebaju čuvati sve papire, stare dokumente, račune, pozivnice za vjenčanja i slično. Ne morate. Nerijetko se par papira pretvori u cijelu ladicu ili policu, što vam sigurno ne treba.  Rješenje: Bacite sve račune starije od godinu dana, stare pozivnice za vjenčanja, krizme i krštenja. Provjerite trajanje dokumenata i riješite se svih koji su vam istekli. Kod bacanja dokumenata budite pažljivi, najbolje je koristiti rezač papira i baciti u reciklažu. 