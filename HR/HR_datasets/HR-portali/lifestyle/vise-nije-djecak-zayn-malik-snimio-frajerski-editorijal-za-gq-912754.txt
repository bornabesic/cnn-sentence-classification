Foto: GQ, Splash News  GIGI je prava sretnica.  Nakon što je napustio boy bend One Direction, započeo uspješnu solo karijeru te počeo hodati s jednom od najpoželjnijih manekenki današnjice, Gigi Hadid, Zayn Malik sve je traženija roba.  Ovoga puta zasjao je na naslovnici časopisa GQ, a u editorijalu pokazao je mišiće i brojne tetovaže, o kojima je ovisan. Iako ga pamtimo kao malog, raspjevanog dječaka, Zayn je pokazao kako je postao pravi muškarac, za kojim uzdišu i djevojke i žene diljem svijeta.  No, na njihovo razočarenje, mladi pjevač ludo je zaljubljen u svoju djevojku Gigi, s kojom se viđa od početka ove godine. Par je nakratko prekinuo, no vrlo brzo su izgladili sve probleme te su ponovno nerazdvojni.  Prethodno, Zayn je bio zaručen za kolegicu Perrie Edwards, s kojom je raskinuo zaruke u vrijeme kada je odlazio iz One Directiona, što je za nju bilo vrlo bolno i neočekivano iznenađenje. No, kako je sam otkrio u intervjuu, on zna točno što želi i jednostavno ne želi pristati na kompromise, što je apsolutno pozitivno.  Zayn je sazrio i kada je u pitanju njegova glazba pa se veselimo i novim materijalima.  Dotad ćemo uživati u pogledu!