PAR je čekao najvažniju modnu noć u godini, kako bi napokon potvrdio glasine.  Već dobro znate, kako je sinoć u New Yorku održana slavna Met Gala, a ovu važnu noć u svijetu mode i šoubiznisa, nisu propustile ni pripadnice sveprisutnog Kardashian-Jenner klana.    Radi se o sestrama Kendall i Kylie te njihovoj polusestri Kim, koje su jučer prošetale svoje sexy kreacije crvenim tepihom. Kylie je blistala u zlatnoj Versace haljini, Kim u dugoj, bijeloj haljini, koja je ostavljala dojam kao da se starleta nije previše trudila zablistati, dok je Kendall okupljenom mnoštvu pokazala stražnjicu.    Naime, 21-godišnja manekenka pojavila se u crno-prozirnoj La Perla Haute Couture haljini s dekolteom, visokim prorezom i otvorenim leđima, koja joj je u potpunosti otkrivala stražnjicu te je malo toga prepuštala mašti, što ne čudi previše, obzirom da smeđokosa ljepotica u posljednje vrijeme njeguje takav stil. Haljina je sastavljena od čak 85 tisuća ručno nanesenih kristala te je za nju bilo potrebno 160 sati za izradu.   No, pažnju s njezine haljine, odvukla je činjenica kako je mlađahna manekenka napokon potvrdila svoju vezu s reperom A$AP Rockyjem, o kojoj se šuška već neko vrijeme. Iako je duo puno puta viđen zajedno, nikada nisu progovorili niti jednu riječ o svom odnosu.   Tajnu je otkrila Kim na Snapchatu, slikom na kojem reper drži obje ruke na Kendallinoj stražnjici, dok ih njezina mlađa sestra Kylie pokušava slikati. Ona je kasnije podijelila i sliku selfieja iz WC-a, na kojem su golupčići također vrlo bliski pa više nema sumnje kako se tu ne radi samo o prijateljstvu. No, zanimljivo je kako je reper stigao u pratnji glumice Gwyneth Paltrow, no sada je jasno kako još od prošle godine ljubi jednu od najpoznatijih i najtraženijih manekenki današnjice.