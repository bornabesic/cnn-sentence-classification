Foto: Splash  ZA VRIJEME svoje trudnoće, titulu najbolje obučene celebrity trudnice ponosno je nosila Chrissy Teigen.  Lijepa supruga Johna Legenda majstorski je kombinirala elegantne komade s udobnim ogrtačima i kroz svih 9 mjeseci izgledala šik, moderno i ženstveno, a čini nam se da je u 29-godišnjoj Megan Fox dobila modnu nasljednicu.   Tamnokosa Megan, koja s Brianom Austinom Greenom čeka treće dijete, jučer se pojavila u showu "Jimmy Kimmel Live" gdje je sve oduševila svojim izgledom. Prekrasnu Megan paparazzi su snimili kako izlazi iz studija u uskoj rebrastoj haljini do ispod koljena sa metalim detaljima na bokovima. Uska haljina istaknula je vitku liniju zgodne glumice i trudnički trbušćić, a preko nje je prebacila običan crni kardigan. Zanosna trudnica na nogama je imala crne sandale s dva remenčića, na očima mačkaste sunčane naočale, a stil strarog Hollywooda postigla je uz pomoć crvenog ruža na usnama i velikih lokni. U studiju je dobila i lijep buket cvijeća, pretpostavljamo od nekog muškog obožavatelja.