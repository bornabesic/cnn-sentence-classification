Planirate li odmor na Mediteranu, očekuje vas zabava, opuštanje uz šum valova i čarobne zalaske sunca, ali i gostoljubivost domaćina. Svoju idealnu ljetnu oazu potražite u novom Atlasovom katalogu „Mediteran 2017.“, a ove godine iskoristite priliku i otputujte izravnim letovima iz Zagreba, primjerice na Maltu, otočnu državicu bogate povijesti. Ukoliko priželjkujete ljetovanje uz sve blagodati pravog suncem i morem okupanog odmora, uz otkrivanje jedne nove kulture, uputite se na Maltu i uživajte u predivnom moru, vrhunskoj gastronomiji, ali i vinu, čija je proizvodnja stara koliko i život na otoku. Ova otočna državica Sredozemnog mora dići se prije svega svojom bogatom poviješću, koja je ostavila trag u brojnim kulturno povijesnim spomenicima, a osjeća se i utjecaj Italije, dok na Englesku podsjeća vožnja lijevom stranom i crvene telefonske govornice. Mediteran se naročito provlači kroz gastronomiju - morski specijaliteti poput tune i hobotnice, razne tjestenine, salate i ukusne slastice samo su dio jelovnika kojima je uistinu teško odoljeti. Malta je poznata i po vrhunskim vinima, bijelim i crnim, dok ljubitelje slatkih nota očekuje šećerna ekstaza pod imenom Cinnabon. Poželjet ćete se svaki dan vratiti po taj ukusni slatki specijalitet. Satkana od raznolikosti, Malta je prepuna bijelo-žutih građevina koje treba vidjeti, od samih zidina, ulica i palača glavnog grada Valette – koji je u cijelosti pod zaštitom Unesco-a, do starog glavnog grada Mdine. Iako je Malta na veliku žalost ostala bez svoje najveće turističke atrakcije - „Azurnog prozora“, sestrinski otoci Comino i Gozo oduševit će vas prirodnim ljepotama, tradicionalnom gostoljubivošću domaćina i predivnim tirkiznim plažama. Spomenuti otoci poznati su i kao kulise prilikom snimanja Gladijatora, Münchena i Grofa Monte Cristo, dok je prije više od 30 godina na sjeverozapadu Malte snimljen i Popaj. Danas je nekadašnji filmski set pretvoren u turističku atrakciju i muzej na otvorenom, a priču o čuvenom mornaru i „izjelici špinata“ turisti obožavaju, kako oni najmlađi, tako i odrasli. Osim čarobnih bajkovitih kućica, u Popajevom selu pronaći ćete i kino, brojne muzeje, igraonice, idiličnu plažu, magična mini-krstarenja, te brojne druge sadržaje stvorene za zabavu, kao i restorane na čijem se jelovniku nalaze neizostavni specijaliteti sa špinatom. Malta privlači i obitelji s djecom, kao i parove u potrazi za toplom i zanimljivom destinacijom, dok će ljubitelji noćnog života odličnu zabavu pronaći u poznatom kvartu Paceville gdje se nalaze klubovi za svačiji ukus. Malta nudi bezbroj doživljaja, a more koje se na suncu presijava u zeleno plavim nijansama, topla klima i puno dobre zabave, s još većom lakoćom osvaja posjetitelje. Povijest, tradicija, multikulturalnost, prirodne ljepote, toplina i gostoprimstvo domaćina samo su djelić scenarija kojeg imate priliku doživjeti već ovog ljeta. Provedite godišnji odmor za pamćenje, a više informacija potražite na www.atlas.hr ili pozivom na besplatan info. telefon 0800 87 70.