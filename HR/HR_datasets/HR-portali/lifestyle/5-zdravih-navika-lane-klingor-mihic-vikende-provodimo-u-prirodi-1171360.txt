Boravak u prirodi, voda, zdrava hrana i tjelovježba samo su neke od zdravih navika kojih se Lana Klingor Mihić ne odriče, a otkrila nam je pet onih koje provodi svakodnevno. 1. Iako sam u mladosti “zanemarivala” unos vode, danas sam svjesna da je voda jedan od najvažnijih elemenata u našem organizmu. I dan-danas mučim se da popijem tih barem 1,5 do 2 litre dnevno, ali trudim se jer osjećam posljedice ako je ne pijem, kao što su glavobolja, suha koža, opća slabost organizma... 2. Trudim se vježbati barem dva puta tjedno. Ako to nisu odlasci u teretanu, onda je to šetnja i boravak u prirodi, lagano trčanje, istezanje. 3. Imam 37 godina i lagala bih kad bih rekla da ne primjećujem znakove starenja. Stoga se trudim svaki dana popiti svoju bočicu Mikeda Active Colagena, koji poboljšava strukturu kože, dobro i kvalitetno očistiti lice i koristiti dobre hidratantne kreme, a svaka dva tjedna obavezno idem u zagrebački Loraderm na tretman Venus Legacy na principu radiofrekvencije koji potiče stvaranje prirodnog kolagena u koži. 4. Uglavnom jedem sirovu ili minimalno termički obrađenu hranu. Prvenstveno ribu, jer ju volim i jer je zdrava. Obožavam Nutribullet u koji stavim svakakve sirove namirnice i smiksam u iznimno kvalitetan obrok. To je moj “go-to” kad nemam vremena za kuhanje ili pripremu. 5. Živimo u apsolutno ludom vremenu, u kojem samo radimo i u kojem smo dostupni 24 sata na dan. To mi je počelo smetati pa otkako sam se s obitelji preselila u kuću, uvela sam pravilo da smo vikendom kod kuće. Vrijeme provedeno u mom vrtu, s djecom, čisti je lijek za dušu i prijeko potreban odmor za mozak.