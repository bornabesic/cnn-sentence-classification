Foto: Instagram, JLP  IAKO nema potvrde kako se radi o novoj djevojci, zgodni DJ prošlog je vikenda viđen u društvu jedne meksičke ljepotice.  Bivši dečko pjevačice Taylor Swift, 32-godišnji Calvin Harris i 26-godišnja glumica i model Eiza Gonzalez, prošlog su vikenda viđeni u Los Angelesu na večeri, a upućeniji izvori tvrde kako su tek u fazi upoznavanja.  "Tek su se nedavno počeli družiti i sve je potpuno novo. Htjeli su da njihovo druženje ostane tajna, no nakon zajedničkih slika, jasno im je kako to neće biti moguće. Zasad su sretni, puno razgovaraju te će vidjeti gdje će to sve ići", prenosi E! Online.  Eiza je doista prekrasna pa ne čudi kako su se na nju i ranije lijepili slavni muškarci. Tako su se u njezinom zagrljaju našli i nogometaš Cristiano Ronaldo, ali i holivudski glumac Liam Hemsworth. Naime, upravo je meksička zavodnica djevojka s kojom je Liam uhvaćen u vrućim poljupcima, samo dan nakon objave kraja zaruka s pjevačicom Miley Cyrus, s kojom se prije nekoliko mjeseci ponovno pomirio.   Calvinov glasnogovornik nije bio raspoložen za razgovor, no zato se raspričao njegov kolega i prijatelj John Newman, koji je otkrio kako Calvin trenutno ne treba nikoga. "Njegove emocije su jake, kao i njegovo stanje uma. Za njega ne postoje granice, a ono što trenutno radi je neusporedivo s onim što može", otkrio je John. No, čini se kako se Calvin predomislio u vezi toga kako mu ne treba nitko...