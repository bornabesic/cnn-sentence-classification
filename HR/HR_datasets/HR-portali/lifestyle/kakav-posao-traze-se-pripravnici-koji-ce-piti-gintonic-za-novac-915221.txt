Foto: 123 rf, Instagram  OD SVIH alkoholnih napitaka najviše uživate u ispijanju gin-tonica?   Ovaj članak će vam se jako svidjeti!  Britanka Mabel Jackson, koja je ove godine proslavila 100. rođendan otkrila je tajnu dugog života, a kako kaže, ona leži u njezinom ormariću za piće.   Vremešna gospođa svaki dan pije gin s tonicom i smatra da je upravo zbog toga ostala vitalna, britka i zdrava.    "Kunem se da me gin održava mladom!", izjavila je Mabel te dodala kako pije dvije čaše za vrijeme ručka, jednu uz čaj i kolač u pet i još tri  svaku večer, dok plete.  Uz ovakve navike očito je da gospođa ima problema s alkoholom pa vam savjetujemo da se držite preporuka doktora i u čašici gina uživate tek tu i tamo kako bi se opustili. Druga vijest razveselit će ginopije koji traže posao, jer na ovaj način mogu unovčiti svoju strast.   Naime, mjesečni klub za ljubitelje gin-tonica "ILoveGin" traži zaposlenike koji će isprobavati nove vrste gina u različitim kombinacijama kako bi pronašli najbolje i najukusnije.   Traže entuzijastične ljubitelje gina za pripravnike koje od milja nazivaju "gintern", prenosi Metro, a najuspješniji će putovati Europom i uživati u ukusnom ginu.   Možete i raditi (piti) od kuće, a svaki mjesec na vašem pragu naći će se novi uzorci gina koje morate isprobati.  Pripravnički traje 6 mjeseci, a za to vrijeme može se zaraditi i 20 000 funti.   Nažalost, posao se za sada nudi samo onima koji žive u Velikoj Britaniji, a moraju imati vozačku dozvolu i biti stariji od 18 godina. Nadamo se da se ne očekuje da voze dok "rade".