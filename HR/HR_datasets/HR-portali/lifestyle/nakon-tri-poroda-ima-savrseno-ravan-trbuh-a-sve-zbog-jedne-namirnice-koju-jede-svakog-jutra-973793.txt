Foto: Instagram  OD svih sestara Kardashian, Kourtney definitivno vodi najzdraviji život.  Redovito vježba i pazi kako se hrani, što se itekako vidi na njenom isklesanom tijelu.   No, to i dalje ne objašnjava njen savršeno ravan trbuh, nakon čak tri poroda.   A trbušne mišiće kakve bi sigurno poželjele mnoge među vama, majka troje, navodno, duguje samo jednoj namirnici s kojom započinje baš svaki dan. Na svojoj stranici, Kourtney je otkrila kako je za njenu liniju ponajviše zaslužan grejp, koji jede svakog jutra.   To, zapravo, ima jako puno logike, jer se radi o namirnici koja odlično topi masti i ubrzava metabolizam, a Kourtney ističe i kako će puno bolji učinak imati ako pojedete grejp, nego da od njega napravite sok. A ako već možete birati među raznim vrstama, zvijezda preporučuje da uvijek odaberete crveni, jer ima bolji antioksidativni učinak od žutog.   Kourtney ovaj trik duguje svojoj baki, koja je u dvorištu imala stablo, a ako ne volite gorkasti okus ove voćke, ona i za to ima rješenje: "Dodajte malo morske soli, umjesto šećera, kako biste ublažili gorak okus," savjetuje zvijezda.