Mnogi misle kako veličina vagine ovisi o tome koliko se često žena seksa. No, svi oni koji tako misle grdno se varaju. Žene koje se ne seksaju često nemaju 'usku' vaginu, a niti one koje to rade redovito ili pak imaju obdarenije partnere ne znači da imaju veliku, odnosno široku vaginu.  – Mnogi ljudi krivo misle da žene koje se dugo ne seksaju imaju užu vaginu dok one koje često imaju odnose imaju veću vaginu, odnosno rodnicu, no to je potpuna zabluda – kaže ginekologinja Jennifer Wider.  Razlog tome je zato što su mišići rodnice elastični.  – Oni se rašire tijekom odnosa, ali isto tako se vrate u prirodni oblik nakon seksa, ali i poroda – istaknula je Wider.  No, vagina se u životu žene mijenja, ali, ne zbog seksa.  Prvi put se oblik vagine promijeni kada žena rodi dijete. Ponekad je potrebno i do šest mjeseci da se mišići rodnice vrate u svoj normalni položaj, ali ipak se vrate i ne ostanu rašireni kako mnogi misle.  Vagina se mijenja stoga jedino kada žena postane starija jer se tada razina ženskih hormona znatno smanjuje i vaginalni mišići postaju sve elastičniji pa zbog toga vagina i bude veća. No žene u poznim godinama koje žele zadržati 'veličinu' svoje vagine i to mogu ublažiti Kegleovim vježbama.  >> 3 stvari koje se mogu dogoditi s vaginom, a koje bi trebali znati 