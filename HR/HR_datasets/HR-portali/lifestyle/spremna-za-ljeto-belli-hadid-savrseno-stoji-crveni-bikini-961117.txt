Foto: Instagram  ODMAH smo poželjele jedan u svom ormaru. Prošlo je 5 mjeseci otkad je manekenka Bella Hadid prekinula 18-mjesečnu romansu s pjevačem The Weeknd-om, koji je utjehu još krajem prošle godine pronašao u pjevačici Seleni Gomez, njezinoj poznanici.   Iako je i sama priznala kako joj je iznenadni prekid doslovno slomio srce, čini se kako se Bella odlično oporavlja, a otkad solira, ne prestaje raditi, putovati i zabavljati se s prijateljicama. Tako se mlađa sestra manekenke Gigi Hadid trenutno odmara u meksičkom Cabu, gdje nije propustila priliku pohvaliti se manekenskom linijom.   Jedna od posljednjih fotografija koje je objavila uključuje one u savršenom crvenom bikiniju - jednostavnom, ali tako efektnom. Uz to, za crvenu boju je dokazano kako baš sve ljude čini atraktivnijima, a muškarci ju također obožavaju vidjeti na ženi, jer ju povezuju sa strašću.   Iako su joj neki internetski korisnici zamjerili da je jednostavno premršava, ostavimo raspravu o kilaži po strani te se skoncentrirajmo na bikini, koji možda već imate u svojoj kolekciji.   Prije tjedan dana, crnokosa Bella pohvalila se i savršenim jednodijelnim kupaćim, koji je na tren izgledao potpuno prozirno, a imao je i trake na leđima, zbog čega je bio još posebniji, a upravo će takvi badići biti jedan od modnih hitova nadolazećeg ljeta.   Što kažete na crveni bikini ovoga ljeta?