Ovakav odaziv najbolje potvrđuje činjenicu da sve više hrvatskih poslodavaca prepoznaje dobrobiti koje trčanje i aktivan način života imaju na poboljšanje učinkovitosti zaposlenika i poslovne kulture. Nakon samo dvije godine MAGENTA 1 B2B RUN pozicionirao se kao „place to be“ u poslovnoj zajednici, a kompanije koje su sudjelovale u Splitu dolaze iz čak sedam hrvatskih gradova, te na taj način potiču druženje, umrežavanje i bolju suradnju svojih kolega. „Drago nam je da je interes hrvatskih kompanija za sudjelovanjem svake godine sve veći. U četiri grada ove godine okupit ćemo više od 6000 zaposlenika hrvatskih kompanija koje MAGENTA 1 B2B RUN prepoznaju kao jedan od alata internih komunikacija,“ dodala je Dijana Vetturelli, inicijatorica MAGENTA 1 B2B RUN utrke. Uz podršku brojnih kolega, prijatelja, i slučajnih prolaznika prvo mjesto u kategoriji malih poduzeća pripalo je ekipi Prvi Treptač d.o.o., u kategoriji srednjih poduzeća ekipi Running Gate by Ferivi, a u kategoriji velikih poduzeća ekipi Ericsson Nikola Tesla. U pojedinačnoj konkurenciji prvi su do cilja stigli Nikolina Šustić Stanković iz Ericsson Nikola Tesla u ženskoj konkurenciji te Ante Živković, djelatnik kompanije Running Gate by Ferivi u muškoj. „Bilo je super! Volim kad se možemo neformalno družiti van ureda. Sa svakim kilometrom se bolje upoznajemo, postajemo prisniji, a kasnije se lakše nosimo s izazovima s kojima se susrećemo na radnom mjestu“, istaknula je nakon utrke Nikolina Šustić Stanković. „Jako sam sretan zbog svog rezultata, ali i rezultatima cijelog tima. Atmosfera, navijači, staza, sve je bilo odlično danas u Splitu. Vidimo se sigurno i u drugim gradovima“, naglasio je Ante Živković. Partner MAGENTA 1 B2B RUN događanja je Hrvatski Telekom, za organizaciju se brine Run&Trek, prva trgovina specijalizirana za trčanje u Hrvatskoj, a kao suorganizator u projekt se od ove godine uključila i agencija 404. „Hrvatski Telekom je kompanija koja vodi brigu o zdravlju zaposlenika stoga sam izuzetno ponosna na broj kolega koji nas je danas predstavljao u Splitu. Zadovoljni djelatnici temelj su uspjeha svake kompanije. U Hrvatskom Telekomu trudimo se različitim programima reducirati stres, stvoriti dobro radno okruženje i poboljšati osjećaj zadovoljstva naših kolega. Brojni pozitivni komentari nakon još jednog MAGENTA 1 B2B RUN događanja i broj sudionika koji se iz godine u godinu povećava pokazuju nam da smo na dobrom putu i da pravilno usmjeravamo naše aktivnosti“- istaknula je Marija Felkel, članica uprave HT-a. Idući MAGENTA 1 B2B RUN održava se 1. lipnja u Rijeci, zatim u Osijeku 29. lipnja dok će se velika završnica održati u Zagrebu 14. rujna ove godine. Na ovogodišnji MAGENTA 1 B2B RUN, prijaviti se možete već danas i to putem službene web stranice: http://www.b2brun.hr/ Više informacija o utrci možete naći i na MAGENTA 1 B2B RUN Croatia Facebook stranici.