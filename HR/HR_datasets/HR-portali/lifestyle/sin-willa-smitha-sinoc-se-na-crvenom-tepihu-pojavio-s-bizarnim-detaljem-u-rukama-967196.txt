KAKO ne bi bilo da su samo dame sinoć na Met Gali bile u središtu pozornosti...  Jedan se pripadnik muškog roda itekako potrudio da se o njemu danas piše, a radi se o 18-godišnjem sinu glumca i pjevača Willa Smitha, Jadenu, koji također svoju slavu može zahvaliti isključivo slavnim roditeljima.    On se na sinoćnjem crvenom tepihu u Metropolitan Museum of Art u New Yorku, pojavio s bizarnim detaljem u ruci, zbog čega je danas napunio stranice žute tiskovine, a radi se o njegovim odrezanim dreadlocksima.  Iako ga je obukao slavni Louis Vuitton, Jaden je odlučio u potpunosti skrenuti pozornost sa svoje odjeće, a osim odrezanom kosom u rukama, to je učinio i uz pomoć zlatnih navlaka za zube, koje su neko vrijeme bile vrlo popularne među poznatima i slavnima, no srećom, sada više nisu toliko.    Kad nemaš drugog načina da privučeš pozornost, napraviš nešto ovakvo...