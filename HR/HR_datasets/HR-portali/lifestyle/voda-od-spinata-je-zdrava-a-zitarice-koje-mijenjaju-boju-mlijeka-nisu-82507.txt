Čips ili jabuka? Bijeli kruh ili onaj sa žitaricama? Odgovori na ova pitanja nisu teški jer svi znamo da je zabranjeno voće poput čipsa ili bijelog kruha najslađe. Pravila u prehrani, kojih bi se trebalo držati prema savjetima nutricionista i liječnika, nitko ne voli.No nisu sva pravila stroga i teška, a neka od ovih vrlo lako mogu postati  zdrave životne navike.Uz dvadeset savjeta koje donosi novinar Daily Maila Michael Pollan osjećat ćete se bolje, živjeti zdravije i hraniti se pravilnije. Ne morate uložiti mnogo truda i, ne zaboravite, dovoljno je da prihvatite barem neka pravila. Nemojte se loše osjećati ako ne poštujete sve. Dovoljno je nekoliko vama najdražih... Izbjegavajte bijeli kruhBijelo brašno i nije najzdravija namirnica na svijetu. Ne razlikuje se puno od šećera. Prema istraživanjima, ljudi koji jedu kruh od cjelovitog zrna, duže i zdravije žive.Ne jedite žitarice koje mijenjaju boju mlijekaTakve su žitarice prerađene i prepune rafiniranih ugljikohidrata kao i kemijskih aditiva. Izbjegavajte hranu koju po izgledu ne prepoznajeteU trgovačkim lancima postoje tisuće prehrambenih artikala koje jednostavno nitko ne može prepoznati. Takva je hrana dizajnirana da bi nas natjerala da je kupimo. Jedite kada ste gladni, a ne kada vam je dosadnoZa mnoge ljude hrana ima malo što s osjećajem gladi. Jedemo kada nam je dosadno, za zabavu, da se nagradimo i slično. Isprobajte jedan zanimljiv test: ako niste dovoljno gladni da pojedete jabuku, tada uopće niste gladni. Jedite u bojamaZdrav tanjur sadrži hranu u nekoliko različitih boja. Boja povrća otkriva različite antioksidativne fitokemikalije koje sadrži. Mnoge od tih kemikalija mogu pomoći u zaštiti od kroničnih bolesti, ali svaka na svoj način. Zato je najbolje da se na tanjuru nalazi povrće različitih boja.  Izbjegavajte duge popise sastojaka u proizvoduŠto više različitih sastojaka sadrži jedan proizvod, veća je vjerojatnost da se radi o prerađenoj hrani. Izbjegavajte sastojke koje ne prepoznajeteProizvodi obično sadrže razne aditive koje po nazivu i ne prepoznajemo. Obično ti sastojci produljuju rok trajanja i zaslužni su što hrana izgleda svježije nego što to uistinu jest. U trgovini kupujte u rubnim dijelovima zato što je svježa hrana obično posložena uza zid, a ona prerađena dominira na policama u sredini. Nemojte izbjegavati masnu ribuSkuša, sardine i inćuni iznimno su dobar izbor. Riba je dobra za zdravlje i jedite je najmanje dva puta tjedno. Jedite hranu koja nakon nekog vremena trunePrava je hrana živa i nakon nekog vremena umire. Ako hrana dugo ostaje svježa, znači da je prerađena i ima manje nutritivnih svojstava. Izbjegavajte hranu deklariranu kao nemasnuOdstranjivanje masti ih hrane, ne čini je nemasnom. I ugljikohidrati vas mogu udebljati. Mnoga nemasna hrana ili ona s malo masti ima više šećera kako bi se nadoknadio manjak ostalih začina. Jedite polakoJedite dovoljno polako da osjetite aromu hrane jer tada ćete trebati mnogo manje da biste utažili glad. Pijte vodu u kojoj se kuhao špinatVoda u kojoj se kuha povrće, bogata je vitaminima. Sačuvajte je za juhu ili umake. Kupite manje tanjure i čašeŠto je veća porcija, više ćete pojesti. Trgovački lanci pakiraju hranu u velika pakiranja kako bi nas natjerali da kupimo više. Neki stručnjaci smatraju da unosimo i do 22 posto manje hrane kada smanjimo tanjur. Jedite kao Francuz, Japanac, Talijan ili GrkLjudi koji jedu tradicionalnu hranu, zdraviji su od onih koji jedu modernu i prerađenu hranu. Prestanite jesti prije nego što ste sitiSvi mislimo da je normalno da jedemo dok se ne najedemo, ali mnoge kulture savjetuju da se prestane jesti prije nego što je cilj “dostignut”. Japanci kažu da biste trebali prestati jesti kad ste 80 posto siti, a Kinezi smatraju da biste trebali prestati jesti kad ste 70 posto siti. Ne kupujte hranu na benzinskim crpkamaHrana koja se tamo prodaje, prerađena je. Uglavnom se tu radi o slatkišima i jako zaslađenim pićima. Pokušajte ne jesti samiKada jedemo sami, jedemo više. Obrok koji dijelite s nekime podiže hranu na jednu višu razinu od pukog trpanja u sebe. To je jedan obiteljski ritual. Nije hrana ako ima isto ime na svim jezicimaPrimjerice Big Mac ili Pringles. Tretirajte slatkiše kao prigodnu poslasticuNe postoji ništa loše u slatkišima i ostalim slasticama kao prigodnoj hrani, ali nije svaki dan prigoda za tu hranu. Čips, kolači i sladoled veliko su zadovoljstvo u životu pa si takva zadovoljstva ne biste trebali uskraćivati.Naposljetku, predahnite od pravila svako maloSlijepo praćenje pravila u prehrani loše je za vašu sreću, ali i za zdravlje. Postojat će dani kada ćete htjeti odustati od svega i baciti pravila kroz prozor, ali tada neće sve nestati. Neke dobre navike ostat će  i slijedit ćete ih. 