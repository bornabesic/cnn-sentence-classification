Ovoga vikenda održan je prvi „Tatts & Cuts“ u organizaciji ekipe Green Decoa, zagrebačke brijačnice i prvog eko frizerskog salona u Hrvatskoj, a koji je na jednom mjestu spojio dvije custom kulture – umjetnost tetoviranja i vještinu šišanja. „Matteo Kociančić, Lukas Ferenčić i Bojan Besak su naši prijatelji i nekako smo na istoj valnoj duljini što se tiče oldschool stila i životne filozofije tako da smo se vrlo brzo usuglasili i dogovorili. Mene je oldschool stil oduvijek privlačio, a samu procvat kreativnosti sam doživio kada sam prije dvije godine posjetio roterdamsku brijačnicu Schorem. Napokon sam vidio istinske barbere, frizure kakve su radili su bile precizne i čiste. Frajeri s ogromnim bradama, brkovima uvinutima na sve moguće načine, ma to je bila lampica koja je zabljesnula i rekao sam si, ovo treba Zagrebu! Tako da sam uz eko frizerki salon dodao i barbershop kutak za dečke. Pokazalo se da je to odličan spoj muško-ženskog druženja tako da mi odlazak na posao izgleda kao cjelodnevno druženje s prijateljima. A upravo tako je izgledao i ovaj događaj“ objasnio je Matija Ptić. U inozemstvu je standardna praksa da se u barber shopu obavlja još jedna djelatnost. U Munchenu postoji shop s prodajom vlastite linije odjeće i obuće, zatim shop koji je ubacio optiku, ošišali su lutke i stavili im naočale, a nije ni rijetkost da brijačnica udruži snage s tattoo shopom. Vlasnik Green Decoa Matija Ptić odlučio je napraviti teaser event da vidi kako će Zagreb reagirati na ovakvu varijantu zabave i čini se - bio je to pun pogodak! >>Ako danas želite biti originalni nemojte se tetovirati