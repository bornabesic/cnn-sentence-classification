Foto: Getty, REX  DOJMOVI oko 89. dodjele Oscara su se napokon slegnuli.  A jedna od stvari o kojoj se još danas priča, svakako su bile i skupocjene naušnice slavne glumice Charlize Theron, za kojima je poludio Twitter.  "Vrijede kao moja kuća", samo je jedan od komentara korisnika, iako prava cijena nikada nije otkrivena. No, malo tko priča o nakitu koji je preksinoć nosila holivudska miljenica Jennifer Aniston, koja je zasjala u sexy crnoj haljini s visokim prorezom i dubokim dekolteom.  I dok su svi tu večer komentirali kako glumica blista, malo tko je znao da na sebi nosi nakit vrijedan vrtoglavih 10,7 milijuna dolara.  Samo naušnice su koštale 9,5 milijuna dolara, dok je prsten bio puno jeftiniji te je koštao "samo" 1,2 milijuna dolara. Pogađate, naušnice su djelo slavne dizajnerice Lorraine Schwartz te svaka sadrži po četiri dijamanta, dok je prsten od 20 karata, djelo kuće Golconda.