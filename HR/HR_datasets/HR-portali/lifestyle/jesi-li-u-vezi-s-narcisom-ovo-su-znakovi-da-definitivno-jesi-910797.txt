Foto: Paco Rabbane  NARCISOIDNI muškarci su poprilično teška kategorija, pogotovo kad je riječ o vezi s jednim takvim. Nažalost, kad smo zaljubljene, teško prepoznajemo znakove, a ovi govore da je upravo tvoj dečko jedan veliki, veliki narcis:  Pokušava te izolirati  Miče te od prijatelja i želi potpunu kontrolu nad tobom. Na taj način pripadaš samo njemu, a on ne trpi mogućnost da tvoje vrijeme imaju i drugi.  Spušta te  Osjeća se dobro jedino kad spušta druge ljude, a ti ne da nisi iznimka - ti si osoba koju najviše voli spuštati jer misli da veze tako moraju funkcionirati.  Uništava ti samopuzdanje  Svi tvoji snovi se čine mogućima dok ih ne ispričaš njemu, kojem sve što si rekla zvuči smiješno? Čestitamo, imaš posla s pravim narcisom!  Očekuje stalne pohvale  Sebe smatra superiornim bićem i misli da je sve što radi najbolje, iako zapravo ne radi ništa posebno. Unatoč tome, svejedno očekuje da ga se hvali i za sitnice koje se praktički ni ne bi trebale spominjati.  Nije ga briga za druge  Nema osjećaj za druge ljude i jednostavno mu nije važno što se dešava ikome osim njemu. Krajnje je nezainteresiran za tuđe radosti i probleme, jer samo svoje smatra važnima.