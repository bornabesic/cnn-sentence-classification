SVE je počelo jednim lajkom na Instagramu. Posljednjih dana, svijet šoubiznisa zabavlja svađa između dva repera, Chrisa Browna i Soulja Boyja, koja je započela nakon što je Soulja lajkao Instagram fotku Chrisove bivše cure Karrueche Tran.   Nakon niza Twitter statusa, kojima su se dečki prepucavali, svađa je otišla korak dalje, nakon što je Soulja Boy snimio Instagram video, u kojem je otkrio kako je spavao s Rihannom, dok je ona bila u vezi s Chrisom.   "Bio sam s Rihannom u hotelskoj sobi, a Chris me nazvao da me pita jesam li s njom i da li se seksamo. Nitko ni ne bi znao za tu aferu, da nije bilo Chrisa. Ti si idiot, sam si se otkrio, nitko ne bi inače znao da sam imao obje tvoje cure", otkrio je 26-godišnji reper.    Pod drugu curu se misli na spomenutu Karrueche, koja je odmah sve demantirala te cijelu svađu nazvala apsurdnom. "Ova drama je toliko nepotrebna i nema smisla. Nije ni cool ni smiješna, ne samo za mene, nego za nikoga", kratko je komentirala.   "Afera s Rihannom dogodila se davno, prije nekoliko godina, no ona je bila tajna, jer se nikome nisam hvalio time. Ne pričam o tome s kim spavam, no Chris je sad sve upropastio. Sad osim ljute Karrueche, na leđima imam i bijesnu Rihannu", požalio se nadalje reper.   Chris je u svom stilu odmah počeo prijetiti, a nekako nam se čini kako ova drama tek počinje, iako Rihanna cijelo vrijeme mudro šuti.