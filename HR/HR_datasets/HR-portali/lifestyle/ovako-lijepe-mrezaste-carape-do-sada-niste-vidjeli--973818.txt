Foto: Instagram  MREŽASTE čarape ove su se godine ponovo vratile na modni tron.   A ovo je baš jedan od onih trendova koje ili volite ili mrzite, pa su tako mišljenja o njima i dalje ostala podijeljena. No, ove mrežaste čarape izlaze izvan okvira i vjerujemo kako im neće odoljeti ni protivnice trenda.      Svi ružni pridjevi kojima se često opisuju mrežaste čarape, već pri prvom pogledu na ove zanimljive modele, padaju u vodu.       Svjetlucavi, jarki i prekrasni detalji pretvaraju ih u potpuno novi odjevni komad, kojeg sigurno nećete opisati kao nešto "jeftino". Kako ne u prenesenom, tako ni u doslovnom značenju.    Iza ovih mrežastih ljepotica stoji njujorška umjetnica i dizajnerica Lirika Matoshi, a svake su jedinstvene i izrađuju se ručno.     Čarape se prodaju u online trgovini Etsy, a poželite li nabaviti vlastit primjerak, za njega ćete trebati izdvojiti malo više novca nego što ste navikli davati za čarape, jer se cijene kreću od 100 do oko 300 eura po paru.