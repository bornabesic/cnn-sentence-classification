Foto: Instagram, Getty, Splash News  GDJE je pošlo po zlu?  Zgodni glumac Zac Efron i njegova djevojka, relativno nepoznata manekenka Sami Miro, priveli su svoju ljubav kraju nakon 2 zajedničke godine. Iako se još nedavno činilo kako je među parom sve u najboljem redu, čini se kako su probleme skrivali iza širokih osmijeha.  Navodno je Zac bio taj koji je odlučio sve prekinuti, a kao razlog se navodi "nedostatak strasti". Nakon samo 2 godine? To je bilo brzo. "Zac i Sami nisu više imali jednake osjećaje jedno prema drugome. Zac je prekinuo, no to nipošto nije bio lak prekid. I dalje će ostati u dobrim odnosima", otkrio je nepoznati izvor za E! Online.  "Udaljenost i prenatrpani rasporedi učinili su svoje, a Zac se odlučio fokusirati na svoju karijeru, no nada se kako će uspjeti ostati prijatelji." Podsjetimo, za par se prvi put saznalo u listopadu 2014. godine, a svih ovih godina, oboje su bili vrlo tajnoviti oko svojih planova. Također, Zac je bio vrlo zaposlen sa snimanjem filmova, a Sami ga je pratila koliko je mogla.  Prethodno, glumac je bio u višegodišnjoj vezi s holivudskom miljenicom Vanessom Hudgens, a nekoliko je mjeseci ljubio i vatrenu Michelle Rodriguez, koja ga je navodno iskoristila samo za zabavu. Zgodni Zac trenutno je u Miamiju, gdje snima film "Baywatch", a tko zna, možda se plavooki komad zagledao i u kolegicu Kelly Rohrbach, koja je zamijenila slavnu Pamelu, i koja je poznata i kao bivša djevojka Leonarda DiCaprija.  Budimo realni, tko bi joj odolio?