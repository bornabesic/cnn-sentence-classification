Foto: REX  LATINO glumica i dalje je prelijepa žena, koja se jednostavno ne zna obući. Ranije ove godine, nažalost smo morali zaključiti kako je 50-godišnja glumica Salma Hayek, koja se opravdano smatra jednom od najljepših, cijepljena od dobrog ukusa.  Iako nije da je baš uvijek pogriješila, često zna na crvenom tepihu zasjati u vrlo šarenim kreacijama, sastavljenim od nekoliko različitih materijala i uzoraka, s puno volana i slično. Ništa drugačije nije bilo niti jučer u romantičnoj Veneciji, gdje je došla na jednu glamuroznu zabavu u društvu supruga, milijardera François-Henrija Pinaulta.  Tom prilikom, Salma se odlučila za Guccijevu haljinu iz kolekcije za jesen 2017. godine, u boji ciklame, s bijelom ovratnikom i rukavima, koja je bila ukrašena kristalnim i zelenim detaljima, a na noge je navukla potpuno bijele štikle.  Inače, njezin 54-godišnji suprug je vlasnik Kering kompanije, koja ispod sebe ima luksuzne modne kuće, kao što su Gucci, Alexander McQueen, Balenciaga, Saint Laurent Paris i Brioni pa glumica doista ima veliki izbor što obući. No, čini se kako od istih kuća često izabere ono "najgore".