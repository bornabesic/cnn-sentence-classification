Foto: Emojipedia  AKO si poput nas, onda znamo da je tvoja virtualna komunikacija s prijateljima prepuna raznih zabavnih emotikona.  A ako je tako, onda će te razveseliti vijest kako stižu čak 72 nova emotikona, i to do kraja aktualnog mjeseca.  Po onome što smo dosad vidjeli, ponovno će se naći ponešto za svakoga.    Obožavatelji doručka tako će odsad uživati u emotikonima avokada, slanine i kuhanih jaja, oni zdrave hrane u zdjeli salate, ali i oni koji vole popiti čašicu nečeg alkoholnog, jer su tu čaše šampanjca ili viski s ledom. Ljubitelji životinja razveselit će se emotikonima nekoliko novih, uključujući morskog psa, orla i gorile.  Pripadnice ljepšeg spola odsad će moći slati emojije žene u "facepalm" pozi, one koja slika selfie, trudnice, ali i zgodne gospođe Mraz.   Za muškarce, tu su igrač vaterpola i hrvač, frajer koji pleše, princ i mnogi drugi.  No, to su samo neke od novosti, a novi emotikoni bit će dostupni s verzijom 9.0 Unicode, navodno od 21. lipnja.  Jedina kritika uključuje činjenicu kako su žene gotovo uvijek u ulogama mladenki i princeza te kako fale emotikoni žena s pravim zanimanjem, no i to je u procesu izrade.   Čini se kako će naša komunikacija s prijateljima odsad biti još zanimljivija.