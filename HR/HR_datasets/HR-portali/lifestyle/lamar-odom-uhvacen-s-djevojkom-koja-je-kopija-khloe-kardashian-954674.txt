Foto: Guliver/X17, Instagram  ČOVJEK ima svoj tip. Slavni košarkaš, koji si je prokockao brak, ali i karijeru zbog ovisnosti o alkoholu, drogama i ženama, Lamar Odom, oporavio se od kobnog događaja, kada je u listopadu 2015. godine pronađen na podu jednog bordela u Nevadi u besvjesnom stanju, nakon 4 dana tulumarenja.  Iako tada više nije bio sa svojom suprugom Khloe Kardashian, ona je čitavo vrijeme oporavka bila uz njega i tako sve do prije nekoliko mjeseci, kada je pronašla novu ljubav, 7 godina mlađeg košarkaša Tristana Thompsona, od kojeg se doslovno ne odvaja.   No, i Lamar u posljednje vrijeme uživa u atraktivnom društvu, koje još uvijek nije poznato javnosti, no plavokosa djevojka izgleda identično kao Khloe, a s njom i društvom je nedavno uhvaćen u šopingu na Beverly Hillsu.  Duo se pritom odlično zabavljao, ali i grlio, no pojavile su se informacije kako se ne radi o novoj djevojci, već samo osobnoj  asistentici.  Kako god bilo, nismo mogli ne primijetiti kako dotična izgleda jednako kao Khloe, a ima i jednako raskošne obline, kao i stil oblačenja.   A radi li se doista samo o asistentici ili je to samo priča za medije, pokazat će vrijeme.