Žena od 34 godine javila se kolumnistici The Suna Dear Deidre tražeći savjet. Kaže da je prevarila muža s nekoliko neznanaca dok je bila pijana. Kaje se i strahuje da će on sve saznati. Ističe da je u sretnom braku i majka dvoje djece. Prenosimo njezino pismo u cijelosti, kao i savjet koji je dobila: Draga Deidre, Potpuno sam izvan sebe otkako sam izašla u klub s prijateljicom i potom se seksala s dečkom kojeg sam slučajno upoznala. I to se nije dogodilo samo jednom. Ja sam udana žena od 34 godine i imam dvoje djece stare 11 i 9 godina. Volim svog muža i zajedno smo 12 godina. Prošla godina bila je strašna. Osjećala sam se suvišnom. Dobila sam novi posao, ali radno vrijeme je bilo teško uskladiti s obitelji. Moj suprug je radio duge smjene i jedva smo se viđali. Počela sam se osjećati nevoljeno, kao da sam tu samo da me svi drugi gaze. Sprijateljila sam se s jednom ženom na poslu, ali bile smo loša kombinacija. Bila je luda i obje smo se ponašale kao budale kada smo izašle. Previše sam pila i flertovala sa svakim muškarcem koji je razgovarao sa mnom. Jedne večeri sam tulumarila kada me je jako seksepilan dečko zamolio za ples. Bio je mlađi od mene, ali činio se uzbuđen i kupio mi je bocu šampanjca koja mi je pomutila razum. Sve je završilo seksom u stražnjem dijelu kluba. Kasnije sam se osjećala loše zbog toga i obećala sam sama sebi da se to neće ponoviti. Ali, glupo sam to ponovila s drugim dečkima, i to tri puta. Tada sam došla pameti. Razmišljala sam što time dobivam, a što bih mogla izgubiti. Prestala sam izlaziti i piti. Doista me je sram mog ponašanja i strahujem da će suprug sve saznati. Ne mogu podnijeti ni samu pomisao da izgubim njega ili djecu. Stalno razmišljam o tome kako će mi se karma vratiti jednog dana. Moj muž je promijenio posao i sada radi samo po danu, tako da imamo više vremena biti zajedno. Dajem mu svu pažnju koju mogu, ali kako da naučim živjeti s onime što sam napravila? "Bili ste pod velikim pritiskom kada ste napravili te greške, ali prestali ste izlaziti i piti. Zbog toga se možete osjećati dobro. Alkohol i luda prijateljica su recept za nevolje, ali svi mi možemo pogriješiti kada smo previše pijani. Važno je učiti iz tih pogrešaka, a vi znate da ih nećete ponoviti. Koncentrirajte se svim silama na svoj brak. Objasnite svom suprugu da ste se osjećali kao da se raspadate kada ste to učinili i da to ne želite ponoviti. Ponavljajte mu koliko ga volite." 