Foto: Instagram  POZNAT vam je onaj osjećaj kada znate da radite nešto loše, no ne možete prestati to raditi.  Takav odnos imaju i mnogi ljudi sa spavanjem, a pritom mislimo na one koji spavaju na trbuhu, što je jedna od najčešćih, ali i najgorih pozicija za naše zdravlje, ali i kožu (bore). No, nažalost, kako ne možemo prestati s tom navikom, postoji vrlo jednostavni trik, kako bi taj položaj bio barem malo manje loš. Sve što vam je potrebno jest još jedan jastuk, koji ćete smjestiti ispod vaših kukova dok spavate. Kako će vam to pomoći? Spavanje na trbuhu je loše, jer je tako teško zadržati neutralni položaj kralježnice, što vas čini osjetljivijima na bolove u leđima i vratu. Najviše težine nosimo upravo u sredini tijela pa podupirući tijelo u području kukova, minimalizirat ćete krivljenje donjeg djela leđa.