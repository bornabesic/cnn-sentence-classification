Foto: Instagram, REX  NARAVNO, mislimo na Coachellu.  Iako se i naša mala Hrvatska može pohvaliti itekako dobrim glazbenim festivalima, na koje svale godine pohrli mnoštvo stranaca, kada je u pitanju SAD, tu je najpoznatiji svakako onaj pod nazivom Coachella.  Radi se o trodnevnom glazbenom i umjetničkom festivalu u kalifornijskoj pustinji, udaljenom svega dva sata od Los Angelesa, a događaj je posebno popularan među slavnim curama, koje pomno biraju outfite za tih nekoliko dana tulumarenja. Obzirom da se radi o pustinji, gdje se temperature kreću oko 40 Celzijevih stupnjeva, ne čude vrlo golišava izdanja poznatih i manje poznatih dama, ali i tulumarenje u badićima. Kendall i Kylie Jenner, Hailey Baldwin, Selena Gomez, Shay Mitchell, Alessandra Ambrosio i ostale "anđelice"... Sve su one i ove godine tamo, dok su obični smrtnici morali nabaviti svoje ulaznice i do godinu dana ranije, kako bi tamo bili viđeni. Mi smo pronjuškale Instagram profilima te saznali kako se zabavljaju slavne cure, s kim su i što nose. Vjerujemo kako će vas njihovi outfiti inspirirati za nadolazeću festivalsku sezonu.