Novo istraživanje koje su proveli američki istraživači, a koje je obuhvatilo analizu masnih stanica dojki žena i uzorke krvi, pokazalo je da 40 posto žena koje imaju BMI index niži od 25, imaju veći rizik od obolijevanja od raka dojke.  Rezultati su bacili novo svjetlo na to što su najveći uzročnici raka kod ljudi, a liječnici često navode upravo pretilost na vrhu svog popisa najčešćih uzročnika ove opake bolesti. "Ovo istraživanje povećava svijest da se radi o potencijalno ranjivijoj populaciji. Alarmantno velik broj može biti rizičan", tvrdi autor istraživanja Dr. Neil Iyengar.  Neke žene s normalnim BMI-om mogu imati veće količine masnih stanica u tijelu i adipocita, stanica u hipodermisu koje u obliku masnoća skladište prekomjerne hranjive tvari koje organizam nije iskoristio, a to povećava rizik od obolijevanja.  Istraživači su otkrili da su upale dojke bile povezane i s povećanom razinom enzima aromataze, a kod pacijentica su zabilježene i visoke razine metaboličkih markera kao što su inzulin i glukoza. Prethodna istraživanja su pokazala da inzulin i glukoza povećavaju rizik od raka dojke i skraćuju vrijeme života kod pacijentica s bolešću. >>Ženske grudi mijenjaju se s godinama. Evo kakve su u dvadesetima, tridesetima... >>Jeste li znali da svaka deseta žena u Hrvatskoj oboli od raka dojke?