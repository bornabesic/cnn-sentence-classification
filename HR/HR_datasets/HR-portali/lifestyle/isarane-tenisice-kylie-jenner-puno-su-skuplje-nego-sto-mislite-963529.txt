Foto: Instagram, Snapchat  KYLIE Jenner definitivno se ne boji riskirati, kada su u pitanju ljepota i moda.  Ova mlađahna kraljica transformacije, sa zavidnom kolekcijom perika, u posljednje je vrijeme malo zakazala s beauty promjenama, ali zato nas iz dana u dan iznenađuje svojim neobičnim modnim odabirima. A posljednja dva puta riječ je bila o obući.  Nakon što nas nikako nije impresionirala u visokim ljubičastim Balenciaga čizmama sa špicom, sada se pohvalila parom neobičnih dizajnerskih tenisica.  Tinejdžerica je na društvenim mrežama objavila fotografiju na kojoj pozira u svom privatnom zrakoplovu, u tipičnoj "Kylie kombinaciji" - uskoj "body-con" haljini, kožnoj jaknici i s Louis Vuitton torbom ispod nogu, no cijelu pažnju ukrale su glomazne  bijele tenisice, koje izgledaju kao da ih je netko išarao flomasterima. Što, naravno, nije tako.  Šare su tvorničke, a tenisice su rezultat suradnje pariške modne kuće Vetements i Reeboka. Poželite li ih i vi za sebe, to ća vas stajati 760 dolara, odnosno malo više od 5300 kuna pa bi vam možda bilo bolje da sami išarate markerom svoje stare bijele tenisice.