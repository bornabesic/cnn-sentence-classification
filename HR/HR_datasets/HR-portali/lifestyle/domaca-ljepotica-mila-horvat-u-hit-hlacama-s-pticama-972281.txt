Foto: Igor Kralj/PIXSELL, Zara  SPORTSKA novinarka uvijek je besprijekorno sređena.  Naravno, govorimo o 35-godišnjoj Mili Horvat, koja trenutno radi na HNS-ovoj televiziji, a čini se kako joj taj posao itekako godi, jer izgleda sjajno.  A Mila se jučer s kolegama pojavila na jednom eventu u Zagrebu, gdje je pokazala kako ni ona nije uspjela odoljeti aktualnoj kolekciji slavnog high-street brenda Zara. Tako se novinarka i voditeljica pojavila u zanimljivim hlačama iz nove kolekcije, koje se navode kao "lepršava suknja-hlače s uzorkom".  Radi se o širokim, svilenkastim hlačama s motivima cvijeća i ptica, a one mogu biti vaše za 300 kuna. Uz hlače ide i identični kimono pa u trenu imate ležernu, dnevnu kombinaciju, koju možete stilizirati s ravnim cipelama ili na petu, ovisno o prilici.  Mila ih je konkretno iskombinirala s crnom majicom dugih rukava, što je bilo sasvim dovoljno da privuče pozornost.