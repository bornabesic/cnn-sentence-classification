Milijuni muškaraca diljem svijeta imaju probleme u spavaćoj sobi zbog starenja, pretilosti, bolesti... No, znanstvenici su sada otkrili još jedan razlog impotencije. Za nju može biti kriva i - krvna grupa. Istraživanje je, naime, pokazalo kako muškarci koji imaju krvnu grupu A, B ili AB imaju četiri puta veće šanse da će patiti od erektilne disfunkcije od muškaraca koji imaju krvnu grupu 0. Znanstvenici su nedavno otkrili i kako je krvna grupa povezana s rizikom od razvoja srčanih bolesti. Inače, jedan od deset muškaraca bori se s problemom erektilne disfunkcije. Druga istraživanja pokazuju pak kako nakon 40 više od trećine muškaraca ima problema u krevetu. Novo istraživanje provedeno je na Sveučilištu Ordu u Turskoj gdje su znanstvenici radili s 350 muškaraca u njihovim šezdesetima te ih podijelili u dvije grupe, onih koji ne pate od impotencije i onu koji imaju problema s tim. Svaki od njih dao je uzorak krvi kako bi se provjerila krvna grupa. Rezultati su pokazali kako samo 16 posto muškaraca s krvnom grupom 0 ima problema s erektilnom disfunkcijom, nasuprot 42 posto s krvnom grupom A. Još nije otkriveno zbog čega je to tako, no poznato je kako osobe koje imaju krvnu grupu 0 imaju manji rizik za obolijevanje od određenih bolesti kao što su razina kolesterola u krvi ili srčanih bolesti.  >> Ako imate probleme s erekcijom, ovo je vitamin koji vam nedostaje