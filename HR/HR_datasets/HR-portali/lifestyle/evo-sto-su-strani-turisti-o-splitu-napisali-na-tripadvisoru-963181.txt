Mišljenja o Splitsko-dalmatinskoj županiji koja su korisnici objavili na stranici TripAdvisor vrlo su podijeljena, piše Slobodna Dalmacija. Najveća je atrakcija Vidova gora, slijede Hvar i Biokovo, pa Dubovica i stari grad Trogir, a na šestom mjestu je Dioklecijanova palača. Neki su gosti napisali da je stanje u Palači užasno. "Možda smo posjetili Palaču u pogrešno vrijeme, jer je bila prepuna TV ekipa koje su snimale ''Igre prijestolja''. Za takvo povijesno mjesto iznenadio nas je nedostatak atmosfere i nebriga o njemu", napisao jedan gost iz Velike Britanije. S druge strane, gosti iz Chicaga naveli su kako je divno šetati Splitom ako uspijete izbjeći gužve. "Grad je uistinu dobro očuvan i nevjerojatno mnogo ljudi živi unutar zidina Palače", napisao je taj Amerikanac. Neke su ugodno iznenadile cijene. "Iznenadili smo se kada nam je stigao račun! Nismo mogli vjerovati kako je sve jeftino!" napisala je jedna Britanka. Chris iz Rusije napisao je kako su Trogir i Šibenik ljepši te da Split ima dosta dobrog, ali i dosta lošeg u ponudi. >> Mirogoj oduševljava turiste, dobio je Priznanje izvrsnosti >> Muzeju Mimara nagrada TripAdvisora za izvrsnost 