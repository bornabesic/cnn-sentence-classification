MUŠKARCI ponekad nisu komplicirani, ali su svakako različiti.  Upravo zato, zanimalo nas je u čemu dečki najviše vole vidjeti svoje partnerice, ali i slučajne prolaznice, koje rado škicnu. Donosimo najzanimljivije odgovore.  1. "Njezina stara, izblijedjela majica iz srednje škole, moja je omiljena stvar na njoj. Bilo da ju nosi samo po doma ili na uske traperice i bijele tenisice za šetnju ili kavu."  2. "Za rođendansku večeru obukla je uski, crni topić s otvorenim leđima, uske crne traperice i crvene štikle. Kosu je raspustila i stavila crveni ruž i malo maskare. Nikad mi nije bila privlačnija."  3. "Ništa ne ističe ljepotu kao casual odjeća. Obožavam kad nosi običnu bijelu majicu, uske traperice i tenisice, a štikle su samo dodatni plus na takvu kombinaciju. Ona nikada neće izaći iz mode, a ističe i njezinu jednostavnost i pristupačnost."  4. "Volim kada žena istakne svoje atribute, ako je prigoda za tako nešto. Trenirke su udobne, traperice i majica su klasika, no volim i kada se žena sredi za svog muškarca i želi mu biti posebno sexy."  5. "Moja široka majica na njoj i čarape su mi najdraže, posebno u subotu i nedjelju ujutro, kada možemo ostati čitavo jutro u krevetu."  6. "Kad god moja djevojka na sebe nabaci odjeću za teretanu, što podrazumijeva uske tajice i isto takve majice, poželim joj pokvariti planove i ne dopustiti joj da ode iz kuće." 7. "Volim odjeću koja prati ženinu figuru, no ne volim kada je žena previše sređena. Pretjerivanje baš nikada ne pali kod mene." 8. "Haljinu je uvijek lijepo vidjeti na ženi, no i sportska elegancija može biti jako sexy. Posebno u kombinaciji s kosom u repu i šiltericom." 9. "Visoke čizme na bilo što, uvijek su sexy na ženi."