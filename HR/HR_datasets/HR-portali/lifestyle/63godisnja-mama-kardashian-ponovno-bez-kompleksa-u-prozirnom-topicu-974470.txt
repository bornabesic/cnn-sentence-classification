Foto: X17/Guliver  OVOGA puta, kombinaciju je izabrala ne za spoj s mlađahnim dečkom, već večeru s poznatom prijateljicom.  Naravno, radi se o 63-godišnjoj mami menadžerici obitelji Kardashian, Kris Jenner, koja zahvaljujući bogatstvu i brojnim estetskim zahvatima, i u sedmom desetljeću izgleda mladoliko.    A osim po operacijama, Kris je počela sve više podsjećati na svoje slavne kćeri, modnim kombinacijama koje nosi, a to su uglavnom prozirne stvari, koje često javnosti pokažu kakvo donje rublje nosi dotična.    Nakon što je nedavno uhvaćena na romantičnom spoju s 25 godina mlađim Coreyjem Gambleom u prozirnoj, rozoj majici, Kris je sinoć uhvaćena na večeri u ekskluzivnom restoranu Nobu s glumicom Jadom Pinkett Smith, suprugom Willa Smitha.    Iako je mnoge iznenadilo njihovo prijateljstvo, još su ih više iznenadile njihove odjevne kombinacije: dok je Jada za ovo doba izabrala bundicu, koju je iskombinirala na traper hlače do koljena, Kris se ovoga puta odlučila za crni, prozirni topić te pokazala i više nego je trebala.    Tako je mozak obitelji Kardashian ponovno potaknuo internetsku raspravu je li bila primjereno obučena, obzirom da je u sedmom desetljeću. I dok su neki komentirali kako ima previše godina da bi se oblačila kao njezine kćeri, drugi su stali u njezinu obranu te zaključili kako godine nemaju veze s tim kako se netko osjeća.  Što vi kažete?