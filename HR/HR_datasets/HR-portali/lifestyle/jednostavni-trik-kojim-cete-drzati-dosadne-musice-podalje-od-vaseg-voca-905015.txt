Foto: WeHeartIt  OBOŽAVAMO ljeto, no ne i dosadne mušice, koje dogovaraju sastanke na dnevnoj bazi na našem svježem voću.  Upravo zato, pronašli smo trik, koji će ih učinkovito držati podalje od košarice sa zdravim, ljetnim osvježenjem, u obliku ananasa, naranči, banana, grožđa, trešanja i slično.  Za njega su vam potrebne samo dvije stvari - limun i nož, a trik ima i jednu odlIčnu nuspojavu, a zove se ugodni miris kuhinje po limunu.   Što trebate napraviti?  Uzmite 3 ili 4 limuna te ih prerežite po pola, a zatim rasporedite na najvišu rešetku u pećnici. Ostavite tako preko noći, s otvorenim vratima pećnice.  Sutra ujutro, zatvorite vrata pećnice te je uključite na otprilike 100 stupnjeva te "pecite" limune nekoliko minuta. Dovoljno je samo da počnete osjećati kako oni mirišu. Nakon toga ih bacite u smeće.  Zašto ovaj trik djeluje?  Nepozvani leteći gosti ne podnose miris limuna pa će se držati podalje od takve zabave.