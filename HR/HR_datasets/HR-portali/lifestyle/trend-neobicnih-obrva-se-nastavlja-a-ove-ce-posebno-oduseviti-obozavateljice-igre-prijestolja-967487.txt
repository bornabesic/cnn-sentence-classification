Foto: Instagram  DEBELE, guste obrve u koje su se svi ponovo zaljubili proteklih nekoliko sezona, ponajviše zahvaljujući manekenki Cari Delevingne, i dalje su in no samo kao podloga za nove neobične trendove, koji nas iz dana u dan ne prestaju iznenađivati.   Instagram je njihova glavna platforma, a posljednji tjedana već smo svjedočili obrvama u obliku perja...   ... kao i onima koje podsjećaju na bodljikavu žicu, a ovi neobični beauty trendovi preplavili su društvenu mrežu.     Sada je na red došao jedan trend za ljubiteljice popularne serije Igre prijestolja, a riječ je o takozvanim "Dragon Brows", odnosno "zmajskim obrvama", koje su novi hit na Instagramu.    Kao što smo već spomenuli, ovaj trend ne možete isprobati ako nemate malo gušće obrve, koje je zatim potrebno počešljati prema gore i oblikovati ih u šiljke.  Make up artistica koja je osmislila ovaj zanimljivi look u rekordnom je roku pokupila veliki broj lakova, a trend se već polako počeo širiti mrežom.    Ipak, ona inspiraciju nije pronašla u popularnoj seriji sa zmajevima, već u svojoj omiljenoj videoigrici Skyrim, kako navodi Glamour. A zanimljivo je i da se ovim poslom bavi tek nekoliko tjedan, kako je priznala na svom Instagramu.    Izgleda da svatko može biti trendseter, samo treba imati malo mašte.