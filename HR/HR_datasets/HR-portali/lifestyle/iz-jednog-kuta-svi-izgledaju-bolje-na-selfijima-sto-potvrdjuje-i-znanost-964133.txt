Foto: Getty, Instagram   SVI koji "žive za lajkove" na Instagramu, znaju kako je ponekad za dobar selfie potrebno puno truda i vremena, dok je nekad dovoljna samo jedna spontana fotografija, kako biste osvojili društvene mreže.  No, to baš i nije sasvim slučajno tako; sada postoje i znanstveni dokazi koji otkrivaju da je kut fotografiranja ključan za dobar selfie, a najlaskaviji je upravo onaj kojeg većina koristi nesvjesno.   Proučavajući preko 2000 fotografija na Instagramu pod heštegom #selfie, dr. Anukka Lindell sa Sveučilišta La Trobe u Melbourneu, utvrdila je kako je kod većine ljudi lijeva strana lica atraktivnija od desne, a zanimljivo je i kako na društvenoj mreži prevladavaju selfiji upravo iz tog kuta.     "Čak 92 posto ispitanika pokazalo je sklonost prema poziranju, a 41 posto proučavanih selfija snimljeno je iz lijevog kuta, 31 posto iz desnog, dok je tek 19,5 njih snimljeno iz sredine", objasnila je dr. Lindell.  "Jedan od osnovnih savjeta za poziranje i snimanje super selfija glasi: Nikad ne gledajte u kameru - osim ako ne želite izgledati veće! Radije se okrenite 3/4 ili 2/3 od kamere i podignite ju malo prema gore i u lijevo, jer ćete tako izgledati ljepše, mlađe i mršavije." Istraživanje je također pokazalo kako se žene fotografiraju iz lijevog kuta češće od muškaraca, baš kao i da takvi selfiji, u prosjeku, imaju i do 3 puta više lajkova od ostalih fotografija na Instagramu. Ovu teoriju o "boljem kutu" potvrđuju i neka od najpoznatijih umjetničkih ostvarenja, poput da Vincijeve Mona Lise te Djevojke s bisernom naušnicom Johannesa Vermeera.