PLANIRATE li uskoro putovanje, razmisliti o tome da u torbu spakirate i rezervne naočale, jastučnice, antibakterijski sprej i gel za ruke.  1. Čaše Prema jednom nedavnom istraživanju, većina sobarica samo brzinski ispere čaše vodom te ih obriše ručnikom. Neke su čak priznale kako ponekad ne naprave niti to, iako su u sobu stigli drugi gosti. 2. Jastuci Istraživanje Today Show-a iz 2014. godine, otkrilo je kako sobarice često budu vrlo temeljite kod mijenjanja posteljine, no često jastuke ostave po strani dok to rade, a zatim ih samo vrate na mjesto, što je i više nego odvratno. Možda ćete nakon ovoga poželjeti nositi svoje jastučnice, jer mi definitivno hoćemo. 3. Daljinski upravljač Kada ste zadnji put dezinficirali svoj daljinski upravljač kod kuće? Upravo tako, a čini se kako je takva situacija i u hotelima. Kako se ispostavilo, daljinski upravljači mogu prikupiti sve vrste potencijalno opasnih bakterija, uključujući E. coli, što znači da ljudi ponekad odlaze iz WC-a direktno pred televizor, bez pranja ruku. 4. Telefon Baš kao i daljinski upravljači, i telefoni su jedna od stvari u hotelskim sobama, koja se najviše diraju, no rijetko su uključeni u rutinu čišćenja pa se barem pobrinite da ga počistite antibakterijskim maramicama prije upotrebe i slično. 5. Dekorativne navlake Kako je otkrilo jedno CNN-ovo izvješće, ove se stvari rijetko ili gotovo nikada ne mijenjaju. I kada kažemo "rijetko", mislimo na četiri puta godišnje.