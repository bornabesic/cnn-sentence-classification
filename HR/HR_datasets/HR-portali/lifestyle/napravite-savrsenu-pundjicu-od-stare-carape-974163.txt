Foto: Instagram  ČARAPE su definitivno jedan od najčudnijih odjevnih komada.  Ponekad se čini kao da vode vlastiti život, pa jedna od njih jednostavno samo nestane bez traga i više ju nikad nigdje ne vidite. A druga je onda potpuno beskorisna, osim ako vam nije problem nositi različite čarape. Inače, može odmah u kantu za smeće. Ili... Izgleda da postoji nada i za neuparene te stare čarape. Jedna beauty blogerica u videu na YouTubeu demonstrirala je kako sa starim (ali čistim) čarapama napraviti savršenu punđu. Osim čarape, trebat će vam još i škare, a ovaj trik ne zahtijeva baš nikakve posebne krojačke ili frizerske vještine. Također, ovo će riješiti i problem izgubljenih gumica za kosu, koje se vjerojatno negdje "druže" s misteriozno nestalim čarapama.  Pogledajte video i već danas napravite savršenu punđu sa starom čarapom.