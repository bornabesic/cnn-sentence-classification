Nude ruž, uz vatreni crveni, klasik je koji se nalazi u svakoj kozmetičkoj torbici. Idealan je, kako za večernje, tako i za dnevne prigode. Imperativ je savršen ten No, iako mislimo da ga je jednostavno kombinirati s ostatkom make upa, u stvarnosti je drugačije jer ista nijansa ruža neće na svim tonovima kože izgledati kao pogodak. Međutim, najnovija su istraživanja pokazala kako do idealne nijanse. Naime, stručnjaci iz NBC-jeva showa “The Doctors” tvrde da je dovoljno zaviriti u grudnjak i otkrit ćemo što je idealno za nas. Zvuči suludo, no boja bradavica otkriva nijansu idealnog ruža jer je upravo njihova boja ona koja će dobro pristajati i licu. Ako se odlučite za ovu taktiku, najbolje je da zavirite u kultnu Diorovu paletu ruževa. Njihova je cijena između 250 i 300 kn, a moguće je birati između pet nijansi. Odabir ispravnog ruža tek je prva stavka u kreiranju savršenog nude looka. Do njega se može doći u tri koraka. Prije svega, za njega je potreban blistav ten, a za njega je potrebna savršena podloga. Kvalitetan puder je must have, no strogo je zabranjeno previše bronzera, već se jagodice treba istaknuti tek nježnom nijansom rumenila. Drugi korak je nanošenje ruža, a idealan izbor su oni mat teksture. Za prirodan look bolje su svjetlije nijanse, dok večernji izgled zahtijeva one napadnije, no ipak se držite boje ruža za koji je novom, popularnom metodom usporedbe s bradavicama, utvrđeno da pristaje licu. Zadnji se korak odnosi na izbor sjenila, a za nude look karakteristično je naglasiti oči tamnijim nijansama, no treba izbjegavati crnu boju. Kraljice prirodnosti Postepen prijelaz od svjetlijih prema tamnijim nijansama u kutu oka osigurat će prirodnu sjenu na kapcima, a look se može uokviriti tušem za oči. Pri spomenu ove nijanse ruža, mnogima na pamet prvo pada klan Kardashian-Jenner. Nije ni čudo, s obzirom na to da je Kim surađivala s Charlotte Tilburry na liniji ruževa, a Kylie ima svoju vlastitu liniju. Međutim, kraljice su nude izgleda Sienna Miller, Scarlett Johansson i Jessica Alba, koje već godinama na crvenom tepihu blistaju u ovakvom glamuroznom izdanju.