Najskuplji europski grad za parkiranje je London, objavio je europski portal Ubeeko, specijaliziran za automobilski promet i putovanja. U Londonu sat parkiranja prosječno košta 10,40 eura (78 kuna). U prvih pet još su Stockholm, Atena, Oslo i Milan gdje se za sat parkiranja u prosjeku plaća od pet do osam eura što te gradove čini skupima za turiste koji vole putovati automobilima. Relativno podnošljiva cijena parkiranja je u Amsterdamu, Parizu, Muenchenu i Rimu gdje za parkiranje treba izdvojiti od 4,20 do 4,70 eura. Najjeftinije je parkiranje u srednjoj i istočnoj Europi jer u Budimpešti ono košta 1,60 eura po satu, u Pragu 1,30 eura, a u Varšavi euro, piše Ubeeko. Podaci o cijenama parkiranja i parkirnim mjestima u cijeloj Europi mogu se pronaći na specijaliziranom portalu Parkopedia, zaključuje se u izvješću. >>Planirate putovanje? Ovo je 10 najčešćih pogrešaka koje radite