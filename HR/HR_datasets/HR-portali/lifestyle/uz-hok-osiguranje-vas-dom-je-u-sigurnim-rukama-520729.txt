Provala, lom stakla, puknuće cijevi, sve je to moguće i realno, i zato je iznimno bitno zaštititi svoj dom na vrijeme. Često tek nakon neželjenog događaja postajemo svjesni da sve što smo predano i s ljubavlju godinama stvarali može nestati u nekoliko trenutaka zbog nepredvidivih situacija na koje ne možemo utjecati. Ali možemo poduzeti mjere zaštite na vrijeme. Polica MOJ DOM HOK osiguranja savršen je saveznik u zaštiti od velikih šteta i visokih financijskih izdataka. Dolaskom ljetnih mjeseci i godišnjih odmora, povećava se broj provala i razbojništva, što potiče provalnike da razbojstva planiraju upravo u to vrijeme. Kako biste bili bezbrižni tijekom cijele godine, ugovorite policu MOJ DOM u HOK osiguranju. Takav paket osiguranja namijenjen je osiguranju nekretnine u cijelosti, bilo da želite osigurati građevinski dio ili stvari u domu. U ponudi HOK-a čekaju vas 3 paketa MOJ DOM, a svaki se razlikuje po opsegu pokrića koje sadrži. Dakle, osigurati možete zidove, parkete, temelje, sve ugrađene instalacije i opremu poput vrata, prozora, bojlera, klimatizacijskih uređaja, keramičkih pločica, cijevi i radijatora. Sve navedeno ulazi u građevinski dio objekta, a uključeno je u sva tri ponuđena paketa MOJ DOM. Kada govorimo o stvarima u kućanstvu – ljudima je najzanimljiviji rizik provalne krađe, ali isto tako, stvari u vašem domu mogu biti osigurane od požara, potresa, poplave i mnogih drugih rizika. U HOK osiguranju su nam rekli kako često dobivaju upite: "Što ako mi pukne cijev u stanu i voda ošteti zidove susjedu ispod mene?" I u ovom slučaju dobili smo odgovor! Ovdje se radi o vašoj odgovornosti prema trećima, a treći paket, točnije MOJ DOM objekt + kućanstvo, sadrži upravo ovo pokriće, osim što pokriva građevinski dio stana i stvari u njemu. Zato zaista možete biti mirni uz ovu policu. Zanima li vas samo osiguranje stvari u stanu ili kući u kojoj živite, policom MOJ DOM kućanstvo osiguravate namještaj, ali i zidne obloge, podove, stakla na vratima i prozorima te staklene pregradne stijene. Paket, također, uključuje i već spomenuto osiguranje odgovornosti prema trećima. I na kraju, savjetujemo vam da zovete i raspitate se o paketima. Najvažnije je utvrditi vaše želje kako bi vam proizvod koji ste odabrali pružio željenu sigurnost, zadovoljstvo i povjerenje u vašeg novog partnera – HOK osiguranje. 