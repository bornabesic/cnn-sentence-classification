Foto: Instagram, H&M  ČINI se kako imamo jedan od hit komada sezone.  Ljeto se opasno bliži, raspoloženje postaje sve bolje, a odjeća sve laganija, šarenija i otvorenija. A kao jedan od popularnijih komada sezone nameće se kombinezon.  Blogerice i trendseterice posebno vole jedan model, koji ste zasigurno vidjele na nekoj od najpopularnijih društvenih mreža, a radi se o kombinezonu kratkih nogavica, dugih rukava, s izrezima sa svake strane, otvorenim leđima i popularnim volanima. Ovaj je model proslavio australski dizajner Zimmermann, koji je od prije poznat po svojim istovremeno sexy, glamuroznim i ležernim kreacijama, koje rado nose brojne žene, posebno ljubiteljice boho stila. No, kako si njegove kreacije od nekoliko tisuća kuna, ne mogu priuštiti baš sve žene, nije previše čudno kako je jedan poznati high-street brend svojim obožavateljicama odlučio ponuditi sličan proizvod po puno prihvatljivijoj cijeni.       Radi se o švedskom modnom velikanu H&M-u, koji je ponudio takvu haljinu, u crvenoj i cvjetnoj varijanti, po puno pristupačnijoj cijeni od 40 eura, odnosno 300 kuna.   Savršena za vruće ljetne večeri, bilo na moru, bilo na gradskom asfaltu, vjerujemo kako će ova haljina pronaći mjesto u brojnim ormarima diljem svijeta.   Kako vam se sviđa?