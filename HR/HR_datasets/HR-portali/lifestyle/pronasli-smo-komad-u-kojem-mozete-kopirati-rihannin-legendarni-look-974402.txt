Foro: Instagram, Zara   PJEVAČICA s najposebnijim modnim stilom ove nas je godine puno puta oduševila svojim odjevnim kombinacijama.   Čak i kada ono što je nosila uopće nije bila odjeća za van, već samo za po kući. A pratite li ju na Instagramu, sigurno se sjećate ove legendarne fotografije, koju je podijelila dan nakon što je u Parizu održala modnu reviju svoje Fenty x Puma kolekcije. Lijepa Rihanna oborila je sve s nogu u kućnom ogrtaču i štiklama, a ovaj look poželjeli su iskopirati mnogi.   Srećom, u jednu od vaših omiljenih trgovina upravo je stigao odjevni komad s kojim je to i moguće. A što je najbolje, ovaj nije namijenjen za po kući.  Tunika  s plavo-bijelim prugicama i neobičnim rukavima odmah nas je podsjetila na Rihanninu fotografiju, a jedino što vam nedostaje je netko tko će vas slikati iz ptičje perspektive te, naravno, Pariz u pozadini. Zara, 299,90 kn