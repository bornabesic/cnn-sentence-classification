Foto: Screenshot Youtube,REX  NIKAD ne odustajte od svojih snova!  Joanne "Jo" Rowling rođena je 1965., a britanska spisateljica najpoznatija je po fantastičnim romanima o malenom čarobnjaku Harryju Potteru, koji su dostigli svjetsku slavu te su prodani u više od 400 milijuna primjeraka. No, njezin je put do slave bio sve samo ne lagan.    Nakon što je 1986. diplomirala na Sveučilištu Exeter preselila se u London, gdje je počela raditi za Amnesty International. Tijekom tog razdoblja, dok se vozila vlakom iz Manchestera u London, dobila je ideju za priču o dječaku koji pohađa školu čarobnjaštva. Uslijedila je selidba u portugalski Porto, gdje se 1992. godine udala za televizijskog novinara Jorgea Arantesa.  Prije razvoda 1993. godine rodila im se kćer Jessica Isabel, a već 1994. godine Joanne se preselila svojoj sestri u Edinburgh te živjela od socijalne pomoći, no ipak je uspjela dovršiti svoj prvi roman po edinburškim kafićima, kad god bi uspjela uspavati kćerkicu.    Prvi nastavak u seriji Harry Potter bio je odbijen čak 12 puta. Kada je Rowling konačno pronašla izdavača, preporučeno joj je da piše pod pseudonimom kako dječaci kao čitatelji ne bi zazirali od ženske spisateljice. Kako nije imala srednje ime, uzela je bakino Kathleen, i nastala je J. K. Rowling.  No, malo tko zna da se od supruga rastala jer je bio nasilan, da je s 25 godina izgubila majku, s 26 imala pobačaj, a sa svega 30 je razmišljala o samoubojstvu.   Upravo o tom govori kratki video, koji se posljednjih dana širi društvenim mrežama brzinom munje, s jednom jasnom porukom: nikada nije prekasno!  Upravo zato, kad god mislite kako vam ništa ne ide od ruke i kako biste najrađe odustali od svega, sjetite se kako je to samo jedan ili nekoliko loših dana, a da već sutra stiže novi, kao prilika za novi početak.  Pogledajte ovaj inspirativni video.