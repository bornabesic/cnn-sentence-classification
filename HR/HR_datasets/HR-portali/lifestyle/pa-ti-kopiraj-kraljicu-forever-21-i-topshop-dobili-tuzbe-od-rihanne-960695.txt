Foto: Instagram, Topshop, Forever21  NIKADA ne završi dobro kada pokušaš biti nečija kopija.  To sada znaju i slavni high-street brendovi Topshop i Forever 21, koje je tužila slavna Puma, zbog kopiranja popularnih natikača iz njihove kolekcije s Rihannom.  Radi se o trećoj Fenty X Rihanna kolekciji, u kojoj su najviše pozornosti ponovno privukle natikače, i to one sa satenskim mašnama, baš kao što su nekad to učinile one s krznom. Kako doznaje slavni TMZ, pjevačica i slavni sportski brend ne samo da žele da se s tržišta povuku sve kopije, već žele i svu zaradu od njih. Problem je još veći, utoliko što u tužbama stoji kako nisu kopirali samo najnoviji model natikača, već još najmanje tri modela iz Rihanninih kolekcija, koje baš uvijek budu rasprodane. To je prije isticala i sama slavna pjevačica, ali i internetski korisnici, kojima to nije moglo promaknuti.   I dok natikače sa satenskom mašnom u Rihanninoj kolekciji koštaju 90 dolara, u spomenutim brendovima mogli ste ih nabaviti za 25, odnosno 30 dolara pa nije ni čudo što su brojne žene odmah pohrlile po jeftinije verzije. Pretpostavljate, spomenuti brendovi u svojim ponudama imaju i jeftinije krznene natikače, a čini se kako im barbadoška ljepotica više nema namjeru tolerirati takvo ponašanje. Time smo još jednom naučili kako nikada nije dobra biti nečija kopija.