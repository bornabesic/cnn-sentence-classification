Foto: Twitter, Snapchat  IPAK je ona jedna od najpopularnijih tinejdžerica na svijetu.  Prošlu subotu, jedan će klinac pamtiti cijeli život, nakon što ga je na maturalnu večer dopratila, ni manje ni više, nego Kylie Jenner.    Njegovo ime je Albert Ochoa, a djevojka koju je on htio dopratiti na ples, nemilosrdno ga je odbila pa ju je odlučio zamijeniti jednom od najpoznatijih žena na svijetu.    Naravno, cijeli je događaj dokumentiram na Instagramu, Facebooku, Snapchatu i slično, a Albert je u sekundi postao prava zvijezda. "Zamislite kada vas odbije cura za maturalni ples, a onda na njega dođete s Kylie. Pljesak za Alberta za dolazak sa stilom", samo je jedan od komentara na društvenim mrežama.    Kylie je izazvala, logično, pravu pomutnju na plesnom podiju, a zaplesala je i na balkonu sa sretnim tinejdžerom. "Kylie Jenner došla je na maturalnu s frajerom, kojeg je moja sestra odbila", oglasila se i sestra dotične na Twitteru. Objasnila je i zašto ga je odbila. "Nije da joj se ne sviđa, nego je on stariji brat njezine prijateljice, no svejedno..."   Kylie je zablistala u dugoj, satenskoj haljini, a čini se kako se odlično zabavljala, obzirom da nije doživjela vlastitu maturalnu večer, jer se ispisala iz škole, kako bi se školovala od doma. Do Sacramenta je stigla u privatnom avionu, sa svojom vjernom prijateljicom Jordyn Woods.   Neobični duo pratile su i kamere njezinog obiteljskog showa "Keeping Up With The Kardashians", no Albert će i dalje biti zapamćen kao legenda, iako je očito bio samo dio pomno osmišljenog marketinga.  To se zove osveta!