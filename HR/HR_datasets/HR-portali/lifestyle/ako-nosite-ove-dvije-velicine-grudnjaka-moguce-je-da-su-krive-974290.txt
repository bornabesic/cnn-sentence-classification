Foto: Instagram, Giphy   NIJE lako biti žena.  Jedna od ženskih boljki definitivno su grudnjaci. Pogotovo ako su neodgovarajuće veličine. A postoje velike šanse da upravo vi cijeli život nosite krivi grudnjak, bez da ste toga svjesne, jer ni ne znate kako bi vam trebao pristajati odgovarajući.  Dame koje u trgovinama s donjim rubljem posežu za košaricama broja 34B i 36C, vama se obraćamo.   Mnoge žene misle kako su te veličine neka norma, pa svoju potragu za idealnim grudnjakom započinju i često završe upravo na jednoj od ove dvije veličine. No to je, zapravo, daleko od istine. Ne postoje nikakve norme kada je riječ o veličinama grudnjaka, a ako niste sigurni u svoju, onda radije provedite malo više vremena u svlačionici trgovine i isprobajte nekoliko različitih modela i veličina košarica dok ne nađete odgovarajući. A da se radi o "onom pravom" shvatit ćete sami, čim ga odjenete, jer će vam pristajati bolje od ijednog do sad.  Također, obratite pažnju na sve što vam je do sada stvaralo probleme pri nošenju grudnjaka, poput "prelijevanja" grudi preko košarica (znak da vam je premali) ili preširoke trake, čak i kad je stegnut na posljednjoj kvačicu (znak da vam je prevelik).