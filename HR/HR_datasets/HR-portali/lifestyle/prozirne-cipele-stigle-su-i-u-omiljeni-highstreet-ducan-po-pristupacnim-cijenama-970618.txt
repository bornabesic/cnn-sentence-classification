Foto: Rex, Instagram, Zara  ZA sve je "kriv" Kanye West koji je još prije nekoliko godina predstavio svoje prozirne Yeezy sandale.  Ispočetka smo se svi smijali Kardashiankama, koje su ih jedine nosile, no sada gotovo sve utjecajne fashionistice u svojoj kolekciji imaju bar jedan proziran par cipela.   Više ni nisu toliko smiješne, pogotovo kada dolaze u obliku sandala, u kojima nema straha od preznojenih nogu.  A da su prozirne cipele trend koji tek dolazi, dokazuje činjenica da su sandale od vinila upravo stigle i u Zaru.  Zara, 349,90 kn Trend koji je do sada bio dostupan samo onima dubljeg džepa, zbog ovih pristupačnih modela sada bi mogao postati masovno popularan, a vjerujemo i da će drugi high street brendovi uskoro ponuditi svoje verzije.  Zara, 299,90 kn A iako sandale od vinila na prvu zvuče kao obuća za odvažne, zapravo se radi o jednom od jednostavnijih trendova, kojeg je iznimno lako kombinirati s ostatkom garderobe. Prozirne cipele idu uz sve i tu nema dvojbe, a uz to i savršeno laskaju ženskim nogama, jer ih vizualno izdužuju. U Zaru su za sada stigla dva potpuno prozirna modela natikača, te dva polu-prozirna para sandala sa štiklama za one koje ipak nisu spremne na "gola" stopala. Zara, 299,90  kn (svake)