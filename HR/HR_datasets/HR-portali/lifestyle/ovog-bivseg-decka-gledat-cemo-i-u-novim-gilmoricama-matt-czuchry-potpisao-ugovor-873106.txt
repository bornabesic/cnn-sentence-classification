Foto: Splash News, Press Foto, Giphy  USKORO stižu novi nastavci popularne serije "Gilmore Girls".  Još neki dan smo ti otkrile tko će se sve pojaviti u nadolazećim epizodama, no radilo se o ženskim likovima. Upravo zato, postavile smo si pitanje što je s komadima, koji su glumili dečke mlade Rory?  "Planiramo dovesti što više zgodnih frajera natrag. Ipak, moramo se držati zadanih budžeta. To baš ne razumijem. Smatram da bih trebala moći izmisliti dobru priču, a netko bi to trebao platiti. Tako da još uvijek pokušavamo odlučiti koga ćemo vratiti", nedavno je izjavila autorica serije Amy Sherman-Palladino. A sada je jedan od spomenutih frajera službeno potvrdio svoj povratak, a radi se o glumcu Mattu Czuchryju, koji je u seriji utjelovio Rorynog bogatog dečka Logana Huntzbergera, koji ju je znao tu i tamo prevariti, ali i pokloniti vrlo komplicirane i neobične poklone.  Detalji njegovog povratka još uvijek nisu poznati, poput hoće li se pojaviti samo na Face Timeu ili u svojim sexy odijelima, s još jednom prosidbom, no bitno je da je vijest potvrđena. Matt danas ima 38 godina, a od 2009. godine jedna je od zvijezda serije "The Good Wife", gdje glumi odvažnog mladog odvjetnika Caryja Agosa.