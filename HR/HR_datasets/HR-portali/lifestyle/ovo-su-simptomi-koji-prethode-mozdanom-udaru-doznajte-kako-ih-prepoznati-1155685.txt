Moždani udar (​(moždana kap, cerebrovaskularni inzult, CVI, apopleksija mozga)​ najčešći je uzrok smrtnosti u Hrvatskoj, a treći najčešći uzročnik smrti u zemljama zapadne Europe. Može nastati zbog začepljenja arterije i ugruška ili puknućem krvne žile. Češći je prvi slučaj, čak 85 posto moždanih udara nastaje zbog začepljenja arterije i prekida opskrbe mozga kisikom, što dovodi do odumiranja stanica.  Kod nekih slučajeva prije nastanka moždanog udara javljaju se "upozoravajući simptomi", prolazni simptomi koji odgovaraju simptomima moždanog udara, ali znatno kraće traju i nestanu nakon kraćeg vremena. Ovo su najčešći simptomi koji će vas upozoriti da je riječ o moždanom udaru... – Utrnulost, slabost ili oduzetost lica, ruke ili noge, pogotovo ako je zahvaćena jedna strana tijela – Poremećaji govora: otežano i nerazumljivo izgovaranje riječi, potpuna nemogućnost izgovaranja riječi i/ili otežano, odnosno potpuno nerazumijevanje govora druge osobe – Naglo zamagljenje ili gubitak vida osobito na jednom oku ili u polovini vidnog polja – Naglo nastala jaka glavobolja praćena povraćanjem bez jasnog uzroka – Gubitak ravnoteže i/ili koordinacije povezani s drugim simptomima – Omaglice ili vrtoglavice, nesigurnost i zanošenje u hodu, iznenadni padovi povezani s drugim simptomima. Kako prepoznati da ste prepoznali simptome? Ako sumnjate da osoba ima moždani udar, zatražite je da se nasmiješi i pratite vise li mišići s jedne strane lica te osobe. Zatim, zamolite osobu da podigne obje ruke ispred sebe. Ako nije riječ o moždanom udaru, podići će ih u istu ravninu. Zamolite da kaže nešto jednostavno i pratite javlja li se mrmljanje ili osoba to može čisto i razgovijetno izgovoriti.  >>Ovo su znakovi da vam nedostaje magnezija u organizmu >>Ovo su simptomi koji će vam otkriti da imate problema sa srcem 