Zagovornici jutarnjeg tuširanja reći će vam kako dan ne mogu zamisliti bez osvježavajućeg mlaza vode koji ih razbudi i pripremi za novi dan. Nasuprot njima, večernji tipovi tvrde kako nema ništa ljepše nego završiti dan vrućim tušem i čist otići na spavanja. Tko je u pravu? Sudeći prema stručnjacima - večernje tuširanje odnosi pobjedu. - Ako volite tuširanje ujutro, otuširajte se - kazala je ambasadorica sna Nancy Rothstein za Fox, ali preporučuje tuširanje prije spavanja. - Vrlo je važno otići čist u krevet, a to ujedno i odvaja dan od noći. Ipak, Mona Gohara, profesorica dermatologije s medicinskog odjela sveučilišta Yale, tvrdi kako je za kožu ipak bolje otići ujutro pod tuš. Na taj se način vaša koža regenerira nakon noći, a samom tijelu i umu ujedno priuštite svojevrsnu meditaciju i opuštanje za početak dana.  Osim toga, Gohara naglašava kako, ako se odlučite za depilaciju ili brijanje svakako izaberete jutarnju rutinu jer ste jutrima ipak svježiji i koncentriraniji pa se smanjuje i mogućnost ozljeda.    