Foto: Getty, Instagram  I DOK se obitelj Trump privikava na život u Washingtonu, najmlađa kćer Tiffany vratila se doma u New York.  Bilo je to za potrebe prestižnog New York Fashion Weeka, na kojem je sjedila u prvom redu manjih revija, kao što su one Taory Wang, Dennisa Bassoa, Philippa Pleina i Vivienne Tam.    Njezin dolazak nije mogao proći neopaženo, što se naravno može zahvaliti omraženosti njezinog oca Donalda, a koliko je ona velika, pokazala je i činjenica kako su brojni modni urednici tražili da im se zamjene sjedala, kako ne bi bili u njezinoj blizini.  Ovo nije prvi put da je plavokosa Tiffany gledala revije NYFW-a, no prethodnih godina gledala ih je s majkom Marlom Maplesom, i gotovo uvijek je prolazila neopaženo. No, ove godine se baš sve promijenilo.   No, ako ste mislili kako iza njezinih pozivnica na revije ne stoji skriveni razlog, prevarili ste se. Postojao je itekako dobar razlog zašto je 23-godišnja Prva kći Amerike sjedila tamo gdje je sjedila, a on se zove - veća medijska pozornost, iako niti jedan dizajner to nije potvrdio naglas. "Nisam osoba koja prati politiku", otkrila je Taoray. "Mislim da ona nema ništa s cijelom dramom. Možete li kriviti kćer što ima oca, koji donosi loše političke odluke?", upitao se Philip. "Više je novinara ove sezone. Više je medijske pokrivenosti. Više je slavnih ljudi, tako da je dobro", otkrila je Vivienne te tako dala djelomičnu potvrdu zašto Tiffany slika modele iz prvog reda.  Iako je svatko od njih potvrdio kako njezin dolazak nipošto ne znači podrška predsjedniku Trumpu, baš nas zanima kako će na sve reagirati njihovi obožavatelji. I Trumpova starija kćer Ivanka nedavno se morala suočiti s neugodnošću, nakon što je poznati trgovački lanac Nordstrom izbacio njezinu kolekciju iz svojih trgovina, pod izgovorom kako se ne prodaje dobro. No, činjenica je bila kako se lanac našao pod paljbom svojih kupaca, jer prodaje stvari kćerke i savjetnice jedne od najomraženijih osoba na planeti. I njegova supruga Melania ima poprilično puno problema s traženjem odjeće, koju će nositi, jer su joj brojni dizajneri okrenuli leđa. No, unatoč tome, zgodna Slovenka blista iz dana u dan, a izgleda sve bolje i elegantnije.   A što će djevojke još sve doživjeti u iduće 4 godine, ostaje nam tek vidjeti...