Foto: REX, Instagram  ONA je baš uvijek uz nju.  Vjerujemo kako nije lako biti bogat i slavan te imati prijatelje od povjerenja. Upravo zato, brojne zvijezde najviše vjeruju ljudima koji su bili uz njih i prije slave.    Jedna od njih svakako je i 29-godišnja pjevačica Rihanna, koja se doslovno ne odvaja od svoje najbolje prijateljice i osobne asistentice Melisse Forde, s kojom se upoznala još kao klinka na rodnom Barbadosu. Manje je poznato kako je Rihanna u svom timu zaposlila još neke prijatelje iz djetinjstva, no Melissa je definitivno broj 1, a cure su si u znak prijateljstva istetovirale i identične tetovaže.  Melissa tako s njom putuje baš svugdje, sjedi u prvom redu velikih revija te je zaslužna za većinu fotografija, koje Rihanna objavljuje na društvenim mrežama. Uz to, i Melissa je velika ljubiteljica marihuane i zabava, baš kao i njezina slavna prijateljica. Melissa se često znala poslužiti i društvenim mrežama, kako bi stala u Rihanninu obranu. To je učinila s manekenkom Karrueche Tran na Twitteru, koja je bila u turbulentnoj vezi s Rihanninim bivšim dečkom, Chrisom Brownom, ali i pjevačicom Ciarom, za koju nije tajna da se ne može podnijeti s Rihannom. Tako je jednom prilikom komentirala kako nije čudno da se Ciarini obožavatelji nazivaju "CSquad", obzirom da se to odnosi na malu grupu.   Uz to, dotična je i objeručke prihvatila manekenku Caru Delevingne u njihovu žensku grupicu, za koju se također zna kako je bliska prijateljica pjevačice. No, čini se kako nisu svi Melissini obožavatelji. Znamo tko nije, a radi se o Rihanninom ocu, s kojim pjevačica ima prilično turbulentni odnos, zbog njegovih problema s alkoholom. "Melissa je dovoljno odrasla da stane na svoje noge, ako me razumijete. Ona je parazit. Misli se da sam ja problem, no ona je ta koja šopingira i troši novac", rekao je Ronald Fenty jednom prilikom.  #BFFgoals? Da!