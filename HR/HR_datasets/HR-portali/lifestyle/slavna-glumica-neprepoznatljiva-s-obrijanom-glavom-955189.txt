Foto: REX   PRVO Katy Perry, sad i Kristen. Prije nekoliko dana i nakon prekida sa slavnim glumcem Orlandom Bloomom, pjevačica Katy Perry pohvalila se potpuno drugačijom frizurom, kojom je šokirala javnost. Tako je Katy u trenu postala kratkokosa plavuša, no moramo priznati kako joj promjena odlično stoji.   Sinoć se još jedna slavna dama pohvalila potpuno novim izgledom, kojim je šokirala, a radi se o zvijezdi "Sumraka", Kristen Stewart, koja se na premijeri svog novog filma "Personal Shopper" pojavila s obrijanom glavom.  Na početku karijere, glumica je imala duge smeđe uvojke, koje je s godinama postupno kratila, a zatim i obojala u plavo. No, nakon što je priznala da je biseksualka te je promijenila nekoliko partnerica u posljednjih godinu dana, Kristen je pokazala kako je buntovna, i kada su u pitanju moda i ljepota.  Kristen je trenutno u vezi s manekenkom i Victoria's Secret anđelicom Stellom Maxwell, s kojom se ovoga puta nije pojavila na crvenom tepihu, no okupljeno mnoštvo zabavljala je raznim grisama i čudnim pozama.  Prilično velika promjena od "Sumrak" faze, složit ćete se s nama.