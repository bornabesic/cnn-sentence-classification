Foto: Instagram, REX, Instagram, Giphy, Nasty Gal, Etsy  ROMANTIKA je u zraku.  Kada je u pitanju moda, koja će obilježiti ovo proljeće, ali i sve bliže ljeto, jedan komad ponovno će postati popularan i rado viđen na ulicama modnih metropola.   Radi se o tutu suknjama, koje je proslavila prekrasna i elegantna Grace Kelly, a ako je ova suknja bila dobra za jednu princezu od Monaka, sigurne smo kako za nju u svom ormaru možete pronaći mjesta i vi.   Godinama kasnije, u centar pozornosti ponovno ju je stavila slavna spisateljica Carrie Bradshaw, jer upravo ovaj komad, ona nosi na uvodnoj špici popularne serije "Seks i grad", koja je tijekom 6 sezona izdiktirala i brojne druge trendove.   A da će ovog proljeća ovaj komad biti hit, dokazala je i modna blogerica i influencerica Chiara Ferragni, na nedavno održanom Coachellu festivalu, gdje je blistala u onoj slavnog Diora, u bijeloj boji.    Za koju god boju se odlučili, činjenica jest da ćete svom izgledu podariti dašak elegancije i romantike, a proljeće je kao idealno za takve stvari.