OVAJ je model preplavio Instagram.  Blogerice svako malo polude za nekim odjevnim predmetom, koji onda neprestano objavljuju na svojim Instagram profilima, a ostatak se svijeta pita gdje su ga nabavile.  Tako se nešto trenutno događa s jednim modelom sandala, kojima je glavno obilježje veliko slovo H na prednjem dijelu, no nažalost, njih će si moći priuštiti samo prave sretnice, obzirom da nisu nimalo jeftine. Radi se o Hermès natikačama, točnije modelu Oasis, koje dolaze s malom petom pa su idealne za obavljanje raznih dnevnih obaveza, no cijena im je vrtoglavih 600 eura. Ne biste vjerovali, no sandale dolaze u čak 21 boji, no definitivno su najpopularnije crne i smeđe. Nadamo se da ćemo uskoro vidjeti i njihove jeftinije kopije. Kako vam se sviđaju?