Foto: Instagram, WENN  SLAVNA pjevačica poznata je po čestim transformacijama. Barbadoška zločesta cura, kako joj često tepaju mediji, 28-godišnja pjevačica Rihanna, ponovno ima novu boju kose, a to je otkrila njezina asistentica i najbolja prijateljica Melissa Forde na Instagramu.   Naime, Melissa je nedavno podijelila  fotografiju, na kojoj ona i RiRi piju šampanjac, a jasno se vidi kako je pjevačica ponovno platinasta plavuša, iako je na glavi imala veliku vunenu kapu. "Zahvalna i blagoslovljena", napisala je Melissa ispod slike, a frizura je stigla kao pravo osvježenje nakon dugih, tamnih dreadlocksa, koje je pjevačica prethodno nosila.   Rihanna se odlučila i za popularni lob, koji je zapravo dugački bob, a to nije prvi put da se odlučila za platinastu boju kose, jer je i prethodno eksperimentirala s ovom bojom.  Čini se kako ni slavne dame nisu imune na onu "nova godina, novi početak", a sudeći po viđenom, RiRi će u 2017. ući sa stilom.