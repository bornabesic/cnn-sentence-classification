Jesu li vam ikada ponudili "čitanje" s dlana? Bez obzira na to što vi mislili o tome, jedno se mora priznati: Naše je tijelo zaista nevjerojatno. Osim što imamo jedinstvene otiske prstiju, i otisci naših jezika također su  jedinstveni.  Naše oči mogu vidjeti milijune nijansi boja, a naše srce može u sat vremena proizvesti toliko energije da se težina od tri tone željeza može podići gotovo metar u visinu. No, o čemu se radi kada je riječ o linijama na našim dlanovima? Neki će odmah kao iz topa ispaliti da jedna linija pokazuje koliko ćemo dugo živjeti, druga je vezana za naše srce, treća za glavu, a četvrta "ima neke veze" s našom sudbinom.  Ipak, ove linije imaju dublje korijene u znanosti. Formiraju se na dlanovima fetusa u maternici oko 12. tjedna. Kako piše Business Insider, one nam pomažu da lakše hvatamo i držimo stvari u našim rukama. Koža prilikom skupljanja i širenja dlana "ne puca" i ne bora se dodatno zahvaljujući tim linijama. Pokušajte dlan skupiti u oblik čaše, kao da ćete naliti malo vode u dlan i čuvati da ne iscuri. Pogledajte kako su linije na vašem dlanu sada došle do izražaja.  Većina ljudi na svijetu rađa se s tri glavne linije na dlanovima, a njihova izraženost, dubina i dužina ovisi o genskim predispozicijama. Zaista rijetki ljudi na svijetu rađaju se s tek jednom linijom na dlanu, a ta jedna, dominantna linija na dlanu, obično se proteže ispod prstiju u ravnini od malog prsta do ispod kažiprsta, a liječnicima može "otkriti"  i neke zdravstvene probleme kod te osobe.  >>Ne volite vježbati? Evo kako izgubiti puno kalorija, a da ne morate uložiti ni mrvicu napora >>Što treba uzeti u obzir kod tumačenja sna? 