Skinny jeans, velike kapuljače i široki rukavi samo su neki komadi odjeće koji mogu oštetiti vaš vrat, ramena, kosti i kralježnicu, otkrilo je Britansko udruženje kiropraktičara.  - Skinny jeans traperice jako štete tijelu jer onemogućavaju kretanje u kukovima i koljenima. Pretrpane ženske torbe su također jedna od stvari koje utječu na tijelo. Ako se nose na jedno rame mogu spustiti jedno rame u odnosu na drugo - ispričao je kiropraktičar Tim Hutchful za Mirror.  Procjenjuju da trećina žena u Velikoj Britaniji ima problema s kralježnicom upravo zbog odjeće i obuće koju nose.  - Mi ne govorimo da trebate prestati nositi svoju omiljenu odjeću ili obuću, ali dobro je biti umjeren i ni s čim ne pretjerivati - ističe Hutchful.  Pokušajte se odmoriti od skinny traperica par dana u tjednu ili nositi ruksak umjesto velike torbe na jedno rame, kada trebate nositi veliki teret, savjetuje ovaj kiropraktičar.  