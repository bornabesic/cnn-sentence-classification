Foto: REX   LIJEPA Kate poznata je po istančanog modnom ukusu. Tako smo vojvotkinju često viđali u savršenim komadima, bilo dizajnerskih, bilo onih high-street brendova, zbog čega smo ju zavoljeli još više.  No, kada je u pitanju nakit, vojvotkinja uglavnom bira onaj koji si rijetko koja žena može priuštiti, a to je još jednom pokazala sinoć, na londonskoj premijeri mjuzikla "42nd Street", gdje se pojavila u romantičnoj Marchesa haljini u savršenoj crvenoj boji.  Haljina kratkih rukava, bila je uska na gornjem te široka na donjem djelu, a oko struka je imala kristaliće u istoj boji, čime je vojvotkinja dodatno naglasila svoj savršeni struk. Na haljinu je iskombinirala štikle Gianvita Rossija te naušnice slavne Kate Spade, dizajnerice čije kreacije vrlo rado nosi i inače.  No, kritičari su Kate zamjerili upravo naušnice od 685 kuna, koje su bile sve samo ne klasične pa su joj poručili kako je mogla puno bolje izabrati te ih ostaviti u kutiji s nakitom do neke druge, opuštenije prilike.  Naime, radi se o naušnicama s kićankama, koje se bolje kombiniraju uz dnevne kombinacije, i kakve možete pronaći u ponudi najpoznatijih high-street brandova. Što vi kažete?