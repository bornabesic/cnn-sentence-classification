Foto: Nike   TENISICE su posljednjih sezona postale omiljena obuća među fashionisticama.  I dok su prije par sezona sve djevojke okolo hodale u bijelim tenisicama, sada su na modni tron zasjeli modeli u neodoljivim pastelnim nijansama. Puma tu vodi glavnu riječ svojim "Suede heart" tenisicama, o kojima smo već pisali, a sada je i Nike izbacio modele u bojama gumenih bombona. Brend se ove sezone fokusirao na oživljavanje svoje "Cortez" linije, a posljednji hit su tenisice od najpoželjnije tkanine sezone - satena!  Nove Nikeice dolaze u tri nježne, pastelne nijanse. Osvježavajuća menta, "nude" ružičasta i lavanda su kao stvorene za ljeto, a u ovim tenisicama sigurno nećete ići trčati ili u teretanu.    Poželite li obogatiti svoju kolekciju jednim od ovih modela, na to ćete se morati strpjeti do 1. lipnja, kada stižu u odabrane trgovine.