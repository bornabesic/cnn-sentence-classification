Foto: JLP, Instagram  POLUBRAT slavnih sestara Kardashian pravi je zavodnik.  Iako o tome dosad nije pričao, zgodni Brody Jenner iza sebe ima pozamašnu brojku žena, koje je osvojio, prije nego se smirio sa sadašnjom djevojkom Kaitlynn Carter, za koju tvrdi da mu je pružila najbolje seksualno iskustvo ikad, a da nemaju ni ništa protiv toga da im se u krevetu pridruži i treća osoba. A što napraviš kad dolaziš iz velike reality obitelji i uz to si pravi Casanova? Odlučiš pokrenuti vlastiti show, pod nazivom "Sex With Brody" te gledateljima dijeliti seksualne savjete, naravno. Donosimo popis nekoliko slavnih ljepotica, s kojima je Brody vježbao svoje ljubavno umijeće. Za neke vjerojatno niti nisi znala da su bile s njim. 1. Kristin Cavallari Plavokosa glumica i dizajnerica, Brodyja je nazvala svojom prvom odraslom vezom, a hodali su od 2005. do kolovoza 2006. godine.  2. Nicole Richie Razmažena bogatašica Nicole Richie, prije nego je postala supruga i majka, imala je velik broj kratkih avantura, a jedna od njih bio je i Brody. Romansa je trajala dva mjeseca u 2006. godini, a jedno su drugome bili utjeha nakon prekida: ona njemu nakon Kristin, on njoj nakon DJ AM-a.  3. Lauren Conrad Dvomjesečnu avanturu 2006. godine, Brody je imao i sa reality zvijezdom Lauren Conrad, s kojom se upoznao na setu "The Hills-a", a kasnije je izjavio kako je cijela priča bila lažna.  4. Cora Skinner Cora je bila prvi Playboy model, s kojim je Brody završio u siječnju 2004. godine, a prethodno je navodno ljubovao i s Paris Hilton i Haylie Duff. Lijepa Cora napucala ga je 3 mjeseca kasnije, nakon što je uhvaćen s drugom curom.  5. Jayde Nicole Nakon "The Hills-a", planula je ljubav i sa Jayde, koja je također i jedna od Playboyjevih ljepotica. Ljubav je potrajala nešto više od godinu dana.  6. Avril Lavigne Slavna pjevačica Brodyja je osvojila u veljači 2010. godine, a koliko je veza bila ozbiljna, svjedoči i činjenica da su si dali istetovirati svoja imena. Ljubav je trajala do siječnja 2012. godine.  7. Bryana Holly Bryana je  bila Brodyjeva treća Playboy ljepotica, a ljubav također nije potrajala dugo - svega 4 mjeseca.  8. Kaitlynn Carter Od svibnja 2014. godine, Brody ljubi plavokosu Kaitlynn, s kojom je još uvijek.