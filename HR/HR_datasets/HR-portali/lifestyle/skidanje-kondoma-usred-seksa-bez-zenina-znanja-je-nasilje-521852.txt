Uznemirujući trend engleskog naziva "stealthing", što se kod nas može prevesti kao "kradomice" ili "potajno" označava muškarčevo skidanje kondoma usred spolnog odnosa bez ženinog znanja. Budući da je čest među muškom populacijom američki stručnjaci istražili su ga i objavili u magazinu Columbia Journal of Gender and Law. Voditeljica istražiteljica Alexandra Brodsky, tvrdi da je to oblik seksualnog zlostavljanja i da bi se tako trebao i zakonski tretirati. Što je još gore, Brodsky je otkrila i online zajednicu u kojoj se muškarci međusobno ohrabruju na taj čin. Počinitelji ovog čina vjeruju da je pravo svakog muškarca da širi svoje sjeme. Brodski razgovarala s više žena kojima se to dogodilo, uključujući i Rebeccu, studenticu medicine koja radi u telefonskoj službi za hitne situacije. Rebecca kaže da iz dana u dan dobiva sve više poziva uznemirenih žena koje ne znaju ni same kako opisati to što im se dogodilo. - Često njihove priče počinju na isti način: "Nisam sigurna je li ovo silovanje, ali..." Sve te žene se osjećaju prevareno i povrijeđeno, ali nemaju rječnik kojim bi mogle opisati to što im se dogodilo - prisjeća se Rebecca. - Jedan od ciljeva koji želim postići pisanjem o ovoj temi je, uz izrada zakonskog prijedloga, i stvoriti rječnik kojim će ljudi moći objasniti što im se dogodilo u seksu. Nije sve seksualno zlostavljanje ili silovanje, a često se loše seksualno ponašanje odbacuje pod krivim izlikama, a to je zapravo nasilje - objašnjava Brodsky za Huffington Post. Zbog "stealthinga" žrtva postaje podložna neželjenoj trudnoći, kao i različitim seksualnim bolestima. Osjeća se napastvovano i povrijeđeno, kao i kod drugih, bolje definiranih, seksualnih napada. Jedna od žena koja je to doživjela svoje iskusvo opisala je kao "seks na granici silovanja". Druga je taj čin nazvala direktnim prekršajem dogovora s partnerom. Brodsky je zaključila da, budući da postojeći zakoni ne prepoznaju "stealthing" kao seksualno zlostavljanje, nužno je napisati novi zakon kako bi se moglo razlučiti što je, a što nije seksualno zlostavljanje.  Švicarska je prva napravila prvi korak vezan za ovaj novi tip seksualnog nasilja. U siječnju 2017. je švicarski sud optužio muškarca za silovanje jer je za vrijeme seksualnog odnosa skinuo kondom, a pri tom nije obavijestio svoju partnericu. Sud je, na temelju dokaza, zaključio da žena ne bi ušla u seksualni odnos da je znala da će partner skinuti kondom, piše Independent. 