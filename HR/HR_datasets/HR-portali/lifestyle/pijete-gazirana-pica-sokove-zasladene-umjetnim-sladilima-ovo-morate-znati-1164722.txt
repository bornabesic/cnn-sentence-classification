Liječnici i nutricionisti ne prestaju upozoravati na štetnost dugotrajnog ispijanja pića s umjetnim sladilima, ali ni istraživači ne miruju.  Posljednje istraživanje pokazalo je da umjetni zaslađivači koje konzumiramo kroz razne napitke mogu biti povezani s nastankom moždanog udara i demencije.  Rezultati su objavljeni u časopisu Stroke, a u istraživanju je sudjelovalo tri tisuće ljudi kod kojih se proučavala povezanost ispijanja pića zaslađenih umjetnim sladilima i moždanog udara, a 4500 ljudi obuhvaćeno je ispitivanjem povezanosti umjetnih zaslađivača i demencije.  Otkriveno je da osobe koje popiju jedno piće na dan, a koje je zaslađeno umjetnim sladilima, imaju tri puta veći rizik da dožive moždani udar u odnosu na osobe koje ne piju takva pića. Trostruko veći rizik postoji i za razvoj Alzheimerove bolesti, navodi se u zaključcima istraživanja. Ipak, nisu nađene poveznice s povećanim rizika kod osoba koje piju obična gazirana pića i šećerom zaslađena pića te su potrebna dodatna istraživanja kako bi se ustanovila povezanost.    