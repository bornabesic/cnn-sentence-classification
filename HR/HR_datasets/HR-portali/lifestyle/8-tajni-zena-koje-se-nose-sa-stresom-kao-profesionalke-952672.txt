Foto: Instagram  OVE žene nisu jednorozi, one doista postoje, a svaki njihov savjet vrijedi zlata.  A kako se nose sa stresom? One su svladale ovih nekoliko trikova. 1. One razmisle prije nego reagiraju Drugim riječima, one uzimaju stanku, prije nego nešto kažu ili naprave, jer znaju da ona može učiniti čuda za psihu. Dakle, prije nego odgovorite na nečiji pasivno-agresivni mail ili nastup, napravite krug po kući, uredu ili oko zgrade. 2. One ne zaboravljaju disati Kada stres nastupi, ljudi često prestaju misliti na svoje disanje, koje im itekako može pomoći u borbi protiv istog. Duboko udahnite, zadržite dah dvije sekunde, a zatim izdahnite. Ponovite to najmanje deset puta. Osjetit ćete momentalno olakšanje.    3. One znaju reći "ne" Prihvaćanje svake prilike i odgovornosti, koja dolazi na vašem putu, sigurni je put za pregorijevanje i preopterećenost. Postavite prioritete i djelujte prema tome, jer nije realno očekivati da možete učinkovito upravljati s deset različitih zadataka u isto vrijeme. Ljudi koji vas poštuju, znat će to cijeniti, od šefa do partnera i prijateljica.  4. One nalaze vremena za sebe I to samo kako bi se razmazile, o čemu god da se radilo.   5. One si dopuštaju pogreške Nitko nije savršen, a ove žene to itekako dobro znaju. Upravo zato, njihova je novogodišnja odluka bila da ne budu više tako stroge prema sebi. Greške se događaju, no zamislite što? I dalje ste frajerica! 6. One imaju svoje ispušne ventile Teretana, šoping, trčanje, gledanje serija, pričanje na telefon s najboljom prijateljicom, kuhanje... Time otpuštaju nakupljeni stres iz tijela i ponovno pronalaze svoj zen te su spremne za nove izazove.   7. One su organizirane Znate što izaziva nepotrebni stres? Kada ujutro niste u mogućnosti pronaći svoje ključeve, ne znate lozinku za bankomat, nemate popis obaveza za taj dan, radni stol vam je neuredan itd. Pokušajte uvijek biti što organiziranije i urednije te ćete vidjeti koliko je lakše izdržati dan s bistrim mislima. 8. One znaju koliko je važan kvalitetan san Možda i najvažnija stavka ovog popisa jest kvalitetan san. Bez toga nema ništa. Kako mislite zaobići stres ako spavate 5 ili 6 sati na dan, što nije dovoljno da se vaše tijelo kvalitetno odmori? Upravo tako!