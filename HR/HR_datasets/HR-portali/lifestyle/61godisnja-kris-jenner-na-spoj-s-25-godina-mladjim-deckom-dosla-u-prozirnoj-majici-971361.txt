KRIS često nazivaju "mozgom operacije Kardashian".  I to je apsolutno točno, jer slavna mama menadžerica učinila je sve kako bi svoje kćeri i sina učinila slavnima.    Kris danas ima 61 godinu, poveći bankovni račun i 36-godišnjeg dečka, glazbenog menadžera Coreyja Gamblea, s kojim ipak nije prekinula, kako se pisalo.  Duo je već nekoliko godina u sretnoj i skladnoj vezi, a sinoć su uhvaćeni na romantičnom spoju u Santa Monici, gdje je svu pažnju ukrala upravo Kris, u prozirnoj odjevnoj kombinaciji.    Unatoč godinama, mama šestero djece, nema problema s nošenjem prozirnih komada pa je tako zasjala u potpuno ružičastoj kombinaciji, koja se sastojala od satenskih hlača i čipkaste majice s dugim rukavima, ispod koje se jasno nazirao bež grudnjak.   Crnokosa menadžerica nije skidala osmijeh s lica, dok je internet komentirao je li bila primjereno obučena, obzirom da je u sedmom desetljeću. I dok su neki komentirali kako ima previše godina da bi se oblačila kao njezine kćeri, drugi su stali u njezinu obranu te zaključili kako godine nemaju veze s tim kako se netko osjeća.  Pa dok je njoj dobro...