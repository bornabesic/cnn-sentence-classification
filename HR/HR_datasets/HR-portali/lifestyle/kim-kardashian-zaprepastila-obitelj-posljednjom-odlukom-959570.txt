Foto: Instagram  SLAVNA starleta vijesti je otkrila u obiteljskom showu.  36-godišnja Kim Kardashian, u braku s reperom Kanyeom Westom, rodila je djevojčicu North i sinčića Sainta, no u posljednjoj najavi za obiteljski show "Keeping Up With The Kardashians", otkrila je kako planiraju imati još jedno dijete.  No, njezinu obitelj zabrinula je takva odluka, a ni njezin doktor nije oduševljen, obzirom da je poznato kako su obje trudnoće lijepe starlete bile vrlo problematične i rizične. "Pokušat ću imati još jedno dijete. Želim da moja djeca imaju društvo, no doktori misle kako to nije dobro za mene i moje zdravlje", otkrila je. "Ne želim da radiš nešto što te dovodi u opasnost", čuje se i mama Kris Jenner. Tako je tijekom prve trudnoće Kim imala problema s preeklampsijom, poremećajem koji se manifestira kroz povišeni krvni tlak i visoku razinu proteina u urinu, a imala je problem i s posteljicom, koja nije izašla nakon rođenja. Probleme je imala i prije 15 mjeseci, kada je rodila sinčića Sainta, a neko se vrijeme šuškalo i kako je u potrazi za surogat majkom. No, čini se kako to nije opcija.