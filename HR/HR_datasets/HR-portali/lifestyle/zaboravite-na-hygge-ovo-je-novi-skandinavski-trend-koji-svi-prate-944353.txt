Foto: Instagram  ZBOGOM Hygge. Krajem 2016. godine, u modu je stigao "hygge" način življenja. Radi se o toplom i udobnom životnom stilu, koji najviše odgovara onom danskom, i koji je u vrlo kratkom roku zaludio ostatak svijeta.   Preciznije, radi se o onom prepunom mekanog pletiva, toplih dekica i čarapa, udobnih pidžamica, svijeća u kadi te uživanja u opuštenom razgovoru s voljenom osobom, uz čašu omiljenog vina u ruci ili filmu s toplim kakaom u jednoj ruci i kućnim ljubimcem u drugoj. Međutim, ove će godine hygge zamijeniti jedan novi koncept, koji dolazi iz Švedske te se zove lagom.   Lagom u prijevodu znači "ni previše, ni premalo", a on svoje sljedbenike potiče na pronalaženje ravnoteže u životu te stavlja naglasak na umjerenost.   Umjerenost ovdje prije svega podrazumijeva minimalizam te jednostavnost i funkcionalnost u uređenju doma, što znači da nema mjesta suvišnim detaljima.   No, umjerenost se ne odnosi samo na uređenje prostora, već i na način života. Briga o okolišu te društvenoj zajednici, ono je što je u središtu ovog koncepta - štednja vode i električne energije, ne bacanje hrane, recikliranje, ukrašavanje doma biljkama itd.   Što kažete na ovaj koncept?