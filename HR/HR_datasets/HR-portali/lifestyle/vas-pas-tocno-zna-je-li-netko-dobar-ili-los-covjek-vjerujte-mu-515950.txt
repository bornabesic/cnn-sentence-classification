Ako ste vlasnik kućnog ljubimca, vjerojatno ste već dugo svjesni da je vaš krzneni prijatelj prilično pronicljiv tip, a sad su i istraživanja pokazala koliko su psi stvarno lukavi i kako dobro procjenjuju ljude. Istraživanje objavljeno u časopisima Neuroscience i Biobehavioural Reviews je pokazalo da su psi sposobni prepoznati je li netko dobra osoba, izvještava Metro. Točnije, oni mogu procijeniti ponaša li se netko bezobrazno prema drugoj osobi. Izgleda da psi imaju ugrađeni detektor za bezobrazne i zločeste ljude. Mali dragi pametni ljubimci koriste ove informacije kako bi se znali postaviti u komunikaciji s ljudima, uključujući i vlasnike ako su nepristojni ili bezobrazni prema nekome.  Kako bi provjerili svoje zaključke, istraživači su zamolili vlasnike da pred svojim psima odigraju scenarije u kojima se različito ponašaju. Volonteri su se pretvarali da ne mogu otvoriti limenku i tražili su pomoć dva istražitelja koji su bili s njima. U prvom scenariju, jedan od istraživača je pasivno stajao dok je drugi pomagao vlasniku. U drugom scenariju, jedan istraživač je samo stajao pasivno ne reagirajući, dok je drugi direktno odbio pomoći. U oba slučaja je kraj scenarija bio da istraživači ponude psu poslasticu. I tu stvari postaju interesantne: Istraživanja su dokazala da psi dobro procjenjuju osobe i njihovo ponašanje i na temlju tih informacija odlučuju kako će komunicirati. Pseće ponašanje prema takvim ljudima je direktna posljedica njihovog ponašanja. 