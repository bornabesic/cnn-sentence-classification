Foto: WeHeartIt  VEĆINA nas poveselila se ljetu kao srednjoškolac maturalcu.  No, kako je ono došlo, tako su se javile poteškoće sa spavanjem, uslijed toplih noći, zbog čega se veći dio njih vrtimo po krevetu i proklinjemo vrućinu. Poznat nam je taj osjećaj pa smo se upravo zato bacili na pronalaženje načina kako ipak bezbrižno spavati i tijekom takvih noći. Pomoć broj 1 - frižider Znamo da će ovo zvučati potpuno ludo, no izaberite određeni komad posteljine, jastučnicu, plahtu i slično, zamotajte ga u plastičnu vrećicu te stavite na 10 minuta u frižider. To će vam pomoći u snižavanju tjelesne temperature, što je ključni uvjet za slanje vašeg tijela na spavanje. Pomoć broj 2 - prirodni materijali Zaboravite na sintetiku. Lagana, pamučna posteljina je najviše prozračna tkanina, odnosno ono što trebate, posebno u ljetnim mjesecima. Pomoć broj 3- rolete i zavjese Spustite rolete ili navucite zavjese tijekom dana, kako bi sunce ostalo podalje od vašeg stana te otvorite prozore, nakon što sunce izađe, u pravom mediteranskom stilu. Pomoć broj 4 - udaljenost partnera Razumijemo kako ste se navikli spavati u istom krevetu, no kada vrućina postane neizdržljiva, razdvajanje će vam pomoći da se malo ohladite. Ljudsko tijelo stvara ekvivalent 116 vata toplinske energije u sat vremena, što ne morate udvostručavati. Također, zrak ne cirkulira kako treba oko vašeg tijela niti vas hladi, ako ste priljubljeni uz nekog drugog. Pomoć broj 5 - pidžama Iako vam se u ovakvim uvjetima, spavanje u golišavom izdanju čini kao najbolja opcija, stručnjaci upozoravaju kako to ipak nije tako. Pidžame od prirodnih vlakana povući će znoj daleko od vašeg tijela, zbog čega ćete se osjećati hladnije i ugodnije. Pomoć broj 6 - hladan pritisak Ako se i dalje osjećate kao da ste se spustili u Danteov pakao, isprobajte sljedeći trik. Stavite prste pod hladnu vodu ili nakratko u zamrzivač te ih zatim prislonite na sljedeće točke: zapešća, vrat, laktove te iza ušiju, što će vam pomoći u snižavanju tjelesne temperature.