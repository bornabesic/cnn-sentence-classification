Foto: REX  ČINI se kako nisu baš sve najljepše žene svijeta u Parizu.  I dok se slavne Victoria's Secret anđelice pripremaju za veliku godišnju reviju u Gradu ljubavi, ostale slavne ljepotice obavljaju svoje obaveze po drugim krajevima svijeta.  A jedna među njima svakako je glumica Margot Robbie, koja je sinoć zasjala na dodjeli Annual Gotham Independent filmskih nagrada u New Yorku.  Tom prilikom, prelijepa glumica zasjala je u dugoj, bijeloj haljini s rukavima i elegantnim dekolteom, dok je svoju plavu kosu svezala u nježnu punđu. Izgled je upotpunila crvenim ružem, koji je podignuo kombinaciju u trenu te nam tako još jednom oduzela dah.  26-godišnja Australka inače nije sklona modnom pretjerivanju pa je od dodataka stavila samo zlatni prsten te clutch torbicu u istoj boji, što je bilo sasvim dovoljno.  Lijepa glumica bila je čitavu večer odlično raspoložena, a toj sreći sigurno pridonosi i stabilna ljubavna veza s asistentom redatelja, Tomom Ackerleyjem, s kojim je u vezi od 2014. godine, nakon što su se upoznali na setu filma "Suite Française".