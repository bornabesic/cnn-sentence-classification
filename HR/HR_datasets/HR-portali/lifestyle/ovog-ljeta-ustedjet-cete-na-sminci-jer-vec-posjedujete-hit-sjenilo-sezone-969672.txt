VJEROJATNO i same svakog ljeta najradije birate upravo ovo sjenilo, no sada je službeno proglašeno hit nijansom sezone. Radi se, naravno, o bakrenom sjenilu koje zaista najbolje laska preplanuloj puti. Stoga ga i većina vas sigurno već ima u svojoj make-up kolekciji.   "Bakreni make-up  preko ljeta će još bolje izgledati odjenete li se u šarene boje ili od glave do pete u bijelo," preporučio je šminker slavnih Mai Quynh za časopis Allure i potvrdio kako se radi o hit nijansi sezone. Mai je također istaknuo kako biste iz svoje make-up rutine ovog ljeta trebali izbaciti tuš za oči i istaknuti ih samo bakrenim sjenilom. A "točka na i" savršenom ljetnom make-upu bit će ruž za usne u nježnim i toplim tonovima breskve.