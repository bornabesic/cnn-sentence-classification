Novi trend koji je zaludio ljubiteljice dobrog stila maskirni je uzorak! Bilo da je riječ o haljinama, jaknama, košuljama ili detaljima, military look – koji smo neko vrijeme zaboravili – vratio se, a nije dugo trebalo da postane hit među poznatima. I dok blogerica Ella Dvornik ne skida vojničku parku, pjevačica Pamela Ramljak odlučila se za military uzorak s crvenim detaljima na haljini. Nešto izazovnije kombinacije vojničkog uzorka bira pjevačica Žanamari Perčić koja nosi vojnički korzet koji ističe njene atribute. Jedno je sigurno, maslinastozelene šare ponovno su in, a to nalažu i dizajneri pa nema sumnje da će hladni dani biti u tom stilu razigrani i na gradskim ulicama.