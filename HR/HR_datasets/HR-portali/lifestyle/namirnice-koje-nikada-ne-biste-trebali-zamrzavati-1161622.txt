Gotovo da i nema obitelji koja u svom zamrzivaču ne "čuva" neke namirnice, sezonsko povrće, meso, višak hrane koji se nije pojeo... Ali postoje pravila kad je riječ o zamrzavanju hrane. Neke namirnice nikada se ne bi trebale naći u zamrzivaču.. Evo koje... Jogurt Ako vas je ponijela euforija oko sniženja i naletjeli ste na ekstra jeftine jogurte koje biste kupili u većoj količini i zamrznuli za kasniju uporabu, nemojte. Struktura jogurta će se promijeniti, sastojci će se odvojiti i neće biti kao izvorni proizvod ma koliko miješali i pokušali ih iznova sjediniti. Ovo jednostavno nije namirnica koju biste trebali zamrzavati. Kupite točno onoliko koliko možete pojesti do isteka roka valjanosti.  Majoneza Isti razlog kao i s jogurtima, majoneza nije namirnica za zamrzavanje. I njezina će se struktura izmijeniti. Ako ste ipak željni provjeriti, uvjerit ćete se da ćete nakon odmrzavanja dobiti samo "bućkuriš" s masnim grudama koji nećete željeti jesti.  Krastavci Krastavci sadrže dosta vode. Iako vam se može učiniti da je dobra ideja zamrznuti ih dok im je sezona i na taj ih način sačuvati ih za zimske mjesece, moramo vas upozoriti da to i nije dobra ideja. Voda u krastavcima zamrzavanjem će se kristalizirati, a nakon odmrzavanja krastavci će biti gnjecavi.  Kečap Svježe pripremljen umak ili sok od rajčice možete zamrznuti, no kečap ima zaista dug rok trajanja. Oko dvije godine, ovisno o proizvođaču. Nema potrebe da eksperimentirate sa zamrzavanjem kečapa, on će dosta dugo trajati i bez toga.  Neko svježe voće, poput lubenice, isto nije pogodno zamrzavati iz istog razloga kao što je slučaj s krastavcima, no ako imate plan lubenicu koristiti u blenderu za pripremu smoothieja, onda vas promjena strukture ovog voća ne bi trebala smetati.  >>Tjedan dana svako jutro je jela tri jaja, evo kakve je promjene doživjela >>Ovo vam sigurno nije nikada palo na pamet, a odličan je trik za kuhanje jaja 