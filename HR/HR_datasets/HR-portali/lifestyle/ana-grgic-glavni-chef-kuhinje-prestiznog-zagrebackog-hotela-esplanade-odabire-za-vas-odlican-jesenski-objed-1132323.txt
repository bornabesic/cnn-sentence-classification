Rižoto s kremastom bučom i hrskavom teletinom Za rižu: 320 g riže Gran Riserva Gallo 1,2 litre pileće juhe 2 žlice maslinova ulja 3 češnja češnjaka 1 cijeli luk srednje veličine 100 g maslaca 75 g parmezana ili sira grana 150 ml bijelog vina 5 g majčine dušice Priprema: Riža Zagrijte posudu s debelim dnom te dodajte maslinovo ulje i 20 g maslaca. Zagrijte pileću juhu u zasebnoj posudi. Sotirajte luk i cijele češnjeve češnjaka. Dodajte rižu pa svježe začine, sotirajte pa dodajte vino i pustite da ga riža upije. Dodajte koricu sira grana ili parmezana jer će dati fin okus tijekom kuhanja. Dodajte toplu juhu postupno i malo paste od buče te pustite da krčka. Ne zaboravite miješati tijekom kuhanja jer škrob mora izaći iz zrna. Trebalo bi se kuhati otprilike 17 minuta. Kada je gotovo, maknite s izvora topline i dodajte preostali maslac i sir. Dobro sve umiješajte da dobijete kremastu teksturu i neka odstoji 2 minute prije posluživanja – to je najvažniji dio pripreme rižota. Za pastu od buče 300 g buče – najbolje butternut sol Skuhajte kockice buče u slanoj vodi, procijedite i napravite pastu. Za teletinu 200 g teleća prsa 50 g mrkva 50 g celer 50 g luk lovor sol Očistite povrće i kuhajte s lovorom i solju. Dodajte teleća prsa te kuhajte dok ne omekšaju. Procijedite meso i ohladite ga te narežite na duge trake i pržite u dubokom ulju prije posluživanja. Posluživanje Stavite rižoto u sredinu dubokog tanjura, na rižu stavite hrskave trake teletine i ukrasite. Savjet više Profesionalcima uvijek pomaže razmišljanje unaprijed Teletina može biti pripremljena prethodni dan jer će je tako biti još lakše rezati na duge trake te će biti kompaktnija. Temeljac, odnosno pileću juhu, možete skuhati i ranije u velikom loncu, potom pustiti da se ohladi i procijeđenu pakirati u male vrećice sa zatvaračem te takve porcije zamrznuti. Tako ćete uvijek imati spreman domaći temeljac, koji se lako odmrzne za brzu i jednostavnu pripremu rižota. Kada pripremate rižoto, trebate pripaziti na pravilan odabir riže. Na tržištu ima mnogo vrsta riže i nije svako zrno za rižoto, razlike su zaista velike. Za pripremu savršenog rižota preporučujem arborio ili carnaroli. Kada pripremate rižoto, koristite širu posudu kako bi se oslobodio škrob iz riže i dobila fina kremasta struktura koju rižoto treba imati. Umjesto teletine dobra jesenska zamjena mogu biti kesteni koji se izvrsno slažu s bučom. Kestene očistite i stavite u pećnicu da se malo zapeku te ih potom rukama drobite, začinite s malo maslinova ulja i posipajte po rižotu. Pri završetku rižota svakako koristite hladne kockice maslaca kako biste dobili konačnu kremastu strukturu. >> Bećarac u srcu, frankovka u čaši 