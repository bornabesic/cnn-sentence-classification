Blagotvorna “jela na žlicu” podižu imunitet i pomažu protiv umora te manjka energije. Osim što služi kao poticaj za prelazak na laganiju i zdraviju prehranu ili detoksikaciju organizma, juha je slastan povod da iskoristite okuse mladog povrća. Grašak, luk, kelj, zelene salate, mrkva, šparoge, divlji češnjak, krumpir, koromač i bob samo su neke od namirnica koje mogu imati glavnu riječ u pripremi kremastih juha ili proljetnih variva. Odličnu gustu juhu možete dobiti i dodavanjem amarantha ili prosa te palente s povrćem. Juhu će zgusnuti i riža, ječam, zobene pahuljice i mekinje, koje se raskuhaju u jelu, te opskrbiti organizam blagotvornim vlaknima te mineralima. Poslužiti može i batat, pasirano kuhano povrće te kombinacija vrhnja i žumanjka. Gustoću i izdašnost pružit će i ukuhana ječmena ili heljdina kaša, dio povrća koje ostavite sitno nasjeckano u pasiranoj juhi, ili neki drugi prilog, poput zapečenog hrskavog slanutka, cvjetače ili krutona - popečenih kockica kruha. Kruh za krutone ne mora biti bijeli, možete upotrijebiti kukuruzni, integralni ili bilo koji drugi, a taj dodatak juhama idealan je da iskoristite višak staroga kruha. Sve što je potrebno je izrezati ploške kruha na trake, pa na male kocke, pokapati maslinovim uljem, posipati začinima i osušiti u pećnici dok ne dobiju zlatnožutu boju. Bezbroj je varijanti i začina kojima ih možete aromatizirati, od maslinova ulja, maslaca, mljevene čili paprike, origana, češnjaka, sušenih rajčica, curryja, origana i drugog aromatičnog bilja. Jedna od kombinacija su kocke kruha začinjene maslacem i još vruće, hrskave, posute ribanim parmezanom. Odličan dodatak su i “kružići” od parmezana. Naribani sir sipajte na vruću tavu u hrpicama pa, čim se počne topiti, okrenite lopaticom. Izvadite ih i ostavite da se ohlade pa poslužite kao prilog gustim juhama od šparoga, rajčica ili bundeva. Hrskavo pržena panceta, dimljeni losos ili pastrva te ploške kobasice također služe kao nadahnuće za brze juhe od povrća koje valja malo “pojačati”. Klasične kremaste juhe obogatite začinima, sjeckanim prvim proljetnim izdancima samoniklog bilja; vlasca ili medvjeđeg luka, ili obogatite gremolatom. Ovu talijansku mješavinu začina, osim u juhu od rajčica, možete dodati u krem juhu od šparoga, leće, graha ili drugih mahunarki. Sitno izmrvite peršin, naribajte limunovu koricu i s češnjakom sve usitnite u mužaru ili električnoj sjeckalici. Po želji dodajte malo maslinova ulja, a možete dodati i mentu, inćune, ružmarin i kadulju.  Sastojci: Priprema: Na zagrijanom ulju pirjajte narezan luk i nasjeckanu mrkvu dok luk ne postane staklast. Zatim dodajte nasjeckan češnjak, curry pastu, mljeveni korijanar i kumin te tucanu papriku. Kuhajte oko 10 minuta pa ulijte temeljac i kokosovo mlijeko. Smanjite vatru i kuhajte oko 20 minuta, dok mrkva ne omekša. Posolite i popaprite po želji pa maknite s vatre. Kad se malo ohladi, izblendajte juhu štapnim mikserom dok ne postane glatka. Umiješajte sok od limete pa poslužite. Sastojci: Priprema: Na zagrijanom ulju pirjajte nasjeckan luk, češnjak i celer. Nakon 10 minuta ulijte temeljac i pustite da zavri. Dodajte grašak, smanjite vatru i kuhajte 10 minuta. Dodajte nasjeckan mladi špinat i od stabljika očišćenu potočarku. Kuhajte još 10 minuta pa izmiksajte juhu štapnim mikserom dok ne postane glatka. Ulijte 1 dl milerama, posolite i popaprite i pospite sjeckanim vlascem. Poslužite s tostiranim kruhom. Sastojci: Priprema: Na zagrijanom ulju pirjajte narezane mrkve i luk. Nakon dvije minute dodajte protisnut češnjak. Ulijte temeljac i pelate koje ste prethodno usitnili. Promiješajte pa dodajte leću i začine. Posolite i popaprite i pustite da zavrije. Zatim smanjite vatru i kuhajte još 35 minuta. Dodajte na kocke narezanu tikvicu i za pet minuta nasjeckan mladi špinat. Nakon pet minuta ulijte sok od limuna i malo vode ako je potrebno. Poslužite uz ribani parmezan. Sastojci: Priprema: U loncu na zagrijanome maslacu pirjajte narezan češnjak, kolutiće poriluka i pastrnjaka. Kuhajte dok povrće ne omekša, oko 10 minuta. Dodajte cvjetaču narezanu na manje komade, kockice krumpira i pileći temeljac. Kad zavrije, smanjite vatru i kuhajte još 20 minuta. Dodajte timijan, muškatni oraščić, sol i papar. Izblendajte juhu dok ne postane glatka. Pospite je vlascem i poslužite.   