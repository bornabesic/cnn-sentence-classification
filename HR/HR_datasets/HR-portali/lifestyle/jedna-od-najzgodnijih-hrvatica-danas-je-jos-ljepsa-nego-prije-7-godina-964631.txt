Foto: Instagram   ONA je poput vina: što starija, to bolja. Kada kažemo najljepše Hrvatice, vjerujemo kako je jedno od imena koje vam odmah pada na pamet, i ono 26-godišnje Semente Rajhard.   Radi se o glumici i pjevačici, koju smo davne 2009. godine upoznali u sklopu televizijskog showa "Hrvatska traži zvijezdu", no publici je najviše ostala u pamćenju u ulozi Jasmine Klarić u televizijskoj seriji Jelene Veljače, "Stella".   A osim prelijepim glasom, Sementa osvaja i svojom ljepotom i elegancijom, koju njeguje u baš svakoj prilici, no neke su se stvari itekako promijenile u posljednjih nekoliko godina, kako kod svih, tako i kod nje.   Tu, prije svega, mislimo na njezin izgled, a to smo mogli vidjeti na njezinom Instagram profilu, gdje je pjevačica podijelila sliku s jednog snimanja iz 2010. godine. Iako je i tada bila zanosna, imala je dužu i tamniju kosu, više šminke, a tom se prilikom odlučila i za nešto seksipilnije izdanje nego danas - ljubičasti korzet s prozirnim dijelovima.   Sementa je nakon toga podijelila još nekoliko slika iz prošlosti u kolažu, ispod kojeg je napisala: "Ista cura, različite godine."   Moramo priznati kako nam Sementa izgleda sve bolje i bolje, a vjerujemo kako ćete se i vi složiti s nama.