MANEKENKA je inspiraciju pronašla u gotici. Prije dva dana počeo je prestižni 70. Canneski filmski festival, a crvenim tepihom u dva dana prošetale su brojne slavne ljepotice. Jedna od njih je i manekenka Emily Ratajkowski, koja itekako dobro zna kako privući pažnju. A ako to ne radi golotinjom, onda to radi čudnim odjevnim kombinacijama.  25-godišnja ljepotica tako se na večeri otvorenja pojavila u sexy haljini boje leda, koja je bila slična onoj koju je nosila i njezina kolegica Bella Hadid pa su cure ukrale svu pažnju. Drugu večer, brineti je to ponovno pošlo za rukom, a to može zahvaliti neobičnoj, gotičkoj kreaciji, koju je nosila, i koja je zapravo bila crno-prozirni čipkasti kombinezon, s puno nagužvanog materijala.  Ni ova kreacija nije mogla proći bez golotinje pa je Emily pokazala bujno poprsje po kojem je, među ostalim, poznata, i na veselje muškog djela publike.  Kreacija je djelo norveškog dizajnera Petera Dundasa, kojeg obožavaju i Beyonce i Kim Kardashian, a dotični je zaslužan i za prekrasnu vjenčanicu pjevačice Ciare iz 2016. godine.  Kako vam se sviđa ova kreacija?