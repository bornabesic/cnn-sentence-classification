Popularni reper i maher u pisanju hip-hop tekstova, Edo Maajka, u pratnji novog benda zabavljao je publiku željnu dobre klope, cuge i mjuze na manifestaciji Zagreb Chill &Grill powered by Coca-Cola. Provjerite kako je izgledala atmosfera na koncertu: Dolaziteee! #zgchillgrill #craftbeer #beer #meat #edomaajka - Ja sam super za pripremu grilla, ali nakon prve ture ispečene hrane pada mi koncentracija. Onda tražim zamjenu da netko drugi okreće, a ja ‘smaram’ ljude – komentirao je Maajka. Pogledajte i intervju s Edom Maajkom: Edo Maajka uživa u Chill&Grill festivalu pred večerašnji mega nastup. Požurite na Bundek! Reporteri: Maša Petranović i Ivan Borojević Manifestaciju je otvorio gradonačelnik Milan Bandić, a voditeljski dvojac Ivan Vukušić i Iva Šulentić pobrinuli su se za sjajnu atmosferu. - Drago mi je da je grad Zagreb dobio ovu manifestaciju, a posebno mi je drago da će se poznatim kuharima u kuharskim showovima pridružiti i mladi iz Ugostiteljsko-tu- rističkog učilišta Zagreb. Želimo potaknuti mlade na izbor strukovnih zanimanja važnih za Zagreb kao europsko turističko središte. Nadam se da ćemo se vidjeti ovdje i u nedjelju u 17 sati kada ću i ja pomoći srednjoškolcima u pripremi starozagrebačkih jela na roštilju - poručio je gradonačelnik. Show Cooking sezonu na Bundeku otvorio je chef Dario Lide. - Za dobar roštilj najvažnije je kupiti dobar komad mesa i pripremiti ga s ljubavlju - komentirao je vješti kuhar koji je odabrao juneća leđa, jednu od omiljenih namirnica. Držao ih je 24 sata u vakuumu da bi ih zatim podimio i pekao na nižoj temperaturi kako bi dobio vrhunski specijalitet. Mladi kuhari pomoćnici za to su vrijeme pekli čips od batata (slatkog krumpira) i pripremali salatu. Nakon usvajanja praktičnog znanja koje će primijeniti prvom prilikom najsretniji natjecatelji iz publike sudjelovali su na Grilloteci. Pogađali su tajne sastojke, a najbolji je osvojio vrijedne nagrade sponzora. Danas će kulinarski dvojac Marko Lučić i Matko Bukovac odmjeriti snage u grillanju na Dvoboju chefova. O pobjedniku će odlučiti publika pa zato nemojte zaboraviti podržati svoje favorite. Pogledajte i kako je bilo na otvorenju festivala: 🌞🌞Sunce je izašlo: Ribafish otkriva koji je tajni sastojak za Chill&Grill! Vidimo se na Bundeku! Reporteri: Maša Petranović i Ivan Borojević S nestrpljenjem se očekuje i Show Cooking chefa Marka Palfija. Bit će i zanimljivih nadmetanja pa ako volite igru obavezno dođite na Zagreb Chill &Grill powered by Coca-Cola i pokažite svoje vještine u kotrljanju bačvi na natjecanju Jack’s barell ili se uključite u Permetal Clean Grill i budite najbrži u čišćenju roštilja. Za osvježenje će se pobrinuti Coca-Cola, Jack Daniel’s i najbolja hrvatska craft piva, a snagu vratite i specijalitetima koje vrijedi kušati i više puta. Uz vrhunsko craft pivo i delicije s grilla dočekajte večer i rasplešite se na koncertima Jazzavaca i Soul Fingersa. Dobra mjuza zabavljat će vas cijelog dana zahvaljujući DJ-u Stanku Bondži. Ulaz na Zagreb Chill&Grill festival je besplatan, a od subote do ponedjeljka traje od 12 do 23 sata. Pridružite nam se na Bundeku gdje vas čekaju i delicije popularnih zagrebačkih restorana Mundoake, Bicka, Biberona, Placa, Brko&Brko, Špire...  Na jednom mjestu kušajte i najbolja hrvatska craft piva, a ako dolazite s klincima za njih smo omogućili posebni kutak s likovnim radionicama i igraonicama.  Organizatori festivala su 24sata i Gastro.hr, a partneri Coca-Cola, PIK Vrbovec, Jack Daniel’s, Dacia, Kotányi, Kisko, Permetal, President, Tabasco, Konzum, Grad Zagreb i mnogi drugi.  Pratite nas na facebooku, Gastro.hr i portalu Chill&Grill. 