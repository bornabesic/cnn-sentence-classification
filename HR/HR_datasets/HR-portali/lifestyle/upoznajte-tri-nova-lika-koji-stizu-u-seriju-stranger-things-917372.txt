Foto: Press Foto  TVORCI serije o kojoj se najviše pričalo ovog ljeta, krenuli su s pripremama za drugu sezonu.   "Stranger Things", uzbudljiv SF hommage filmovima i serijama iz osamdesetih godina, oduševio je gledatelje zanimljivom pričom i odličnom glumačkom ekipom kojoj će se uskoro pridružiti novi kolege.   Kako izvještava The Hollywood Reporter, Matt i Ross Duffer upravo održavaju audicije za nove glumce, a u seriju će uvrstiti barem 3 nova lika.   Za sada je poznato da će se novi likovi zvati Max, Roman i Billy, a doznali smo i ponešto o njima!  MAX  13-godišnja Max u seriji će predstavljati opaku, samopouzdanu curu koja se više ponaša kao dečko nego kao djevojčica. Vozi skateboard i sumnjičava je prema svima te ima tešku i zamršenu povijest te kompliciran odnos s polubratom Billyjem.   BILLY  Billy je mišićav 17-godišnjak s previše samopouzdanja. Popularan je, ali pomalo čudan i prati ga glasina da je ubio nekoga u prošloj školi koju je pohađao. Bez problema krade djevojke drugim dečkima, prvak je u igrama opijanja i vodi crni Camaro. Njegova nasilna i nepredvidiva narav najviše dolazi do izražaja kad je u društvu mlađih od sebe.   ROMAN  Još se ne zna je li Roman muškarac ili žena, no zna se da ima između 30 i 38 godina. Nakon odrastanja na ulici uz majku koja je ovisnik o drogama, u mladim danima suočava se s velikim gubitkom i sada traži osvetu. Roman je outsider i ne zna dobro komunicirati s ljudima.   Ne znamo kakve to sve veze ima s paralelnim svijetom i čudovištima, no jedva čekamo da saznamo!