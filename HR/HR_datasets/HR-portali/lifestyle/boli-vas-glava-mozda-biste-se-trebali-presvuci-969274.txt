Foto: Instagram, Giphy   GLAVOBOLJE često dođu i prođu bez ikakvog objašnjena, no znanstvenici su sada pronašli još jedan njihov potencijalni uzrok. Nove studije provedene u Nizozemskoj i SAD-u otkrile su da glavobolju može potaknuti odjeća koju imate na sebi. Naravno, ne bilo koja, već ona s uzorkom prugica i to vodoravnih koje, u ekstremnim slučajevima, mogu čak izazvati epileptički napadaj ili migrene.   Naravno, to ne vrijedi samo za odjeću, već za sve ono čime ste svakodnevno okruženi.  "Rezultati našeg istraživanja ukazuju na to da bi, pri dizajniranju zgrada, bilo najpametnije izbjegavati tipove uzoraka koji mogu negativno djelovati na aktivnosti u mozgu i izazvati neugodnost, migrene ili napadaje", objasnila je Dr. Dora Hermes sa Sveučilišta Utrecht u Nizozemskoj. A da su upravo vodoravne prugice jedan od takvih uzoraka, utvrdili su tako što su sudionicima na tjeme zakačili malene elektrode koje su mjerile aktivnosti u njihovu mozgu dok su gledali različite vizuale. Upravo je ovaj popularni uzorak odjeće kod većine sudionika izazvao barem malu neugodnost.