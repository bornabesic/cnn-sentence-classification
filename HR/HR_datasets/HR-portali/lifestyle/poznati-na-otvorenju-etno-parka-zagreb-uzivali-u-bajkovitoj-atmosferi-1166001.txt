Nedavno predstavljen, Etno park Zagreb otvorio je svoja vrata i predstavio jedinstveni spoj povijesti i sadašnjosti, umjetnosti, turističke i gastro – zabavne ponude. Impresivno zdanje od sada je otvoreno za sve posjetitelje, a nova ponuda sadržaja jedinstvena je u Hrvatskoj. Čarobni spoj svjetlosnih efekata, najmodernijih gastro delicija i organizacije na svjetskoj razini novitet su koji privlači. „Etno park Zagreb nova je turističko, gastro – zabavna destinacija koja će osim brojne turiste, vjerujem oduševiti sve građane Zagreba i okolice. Etno park i njegova ponuda izvrsna su nadopuna turističkoj ponudi Hrvatske.“ – izjavila je vlasnica Etno Parka Zagreb Nikolina Fiolić Crnjak. Glumci Ecija Ojdanić i Ivo Gregurević, TV voditeljica Antonija Stupar Jurkin, dizajnerski dvojac ELFS, vaterpolisti HAVK Mladost Andrija Bašić, Ivan Domagoj Zović i Andrija Vlahović te Ecija Ivušić među prvima su razgledali Etno park Zagreb. Impresivno imanje prostire se na čak 40.000 m2 u mjestu Mala Mlaka. Uz izvorni turopoljski čardak prepun unikatnog namještaja različitih povijesnih stilova, ljetnikovac s pogledom na Zagreb i Medvednicu idealan za bijeg od gradske vreve te prekrasan voćnjak sa stotinama nasada raznog voća, ovo prekrasno imanje nudi i originalan koncept organizacije različitih događanja. U čarobnom svijetu povijesti i prirode svoje mjesto pronašla je moderna staklena instalacija koja Etno parku daje duh sadašnjosti i jednu potpuno novu dimenziju. Novo mjesto s jedinstvenim gastro – zabavnim konceptom očekuje svoje prve goste, a u narednim mjesecima obećaje brojne nezaboravne proslave najljepših životnih trenutaka i posebnih prigoda.  Partneri Etno parka Zagreb, agencija Ballroom Croatia, Catering Favory, Sajam "99" i Prolight svojim originalnim konceptima zaokružuju cjelinu. 