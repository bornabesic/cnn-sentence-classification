Traperice, odjevni predmet koji nikada ne izlazi iz mode, tijekom godina mijenjao je kroj, boje, dezene, no najnoviji primjerak u modnoj kući Opening Ceremony francuskog brenda Y/Project zaista je posebnog dizajna. Naime, odvojive nogavice u jednom potezu traperice pretvaraju u vruće hlačice. Možete ih kupiti ako u džepu imate 2800 do 3000 kuna, u klasičnoj plavoj, crnoj ili bijeloj boji. Ipak, ove traperice podijelile su trendsetere na društvenim mrežama. Dok ih neki smatraju apsolutno neprihvatljivima ili jednostavno ružnima, drugima se sviđa neobična ideja francuskog brenda. Kako bilo, već su, naravno, našle mjesto u ormarima slavnih dama poput Kim Kardashian, Rihanne, Hailey Baldwin i oskarovke Marion Cotillard.