Foto: Sanjin Strukić/PIXSELL  PJEVAČICA se ponovno pobrinula da sve oči budu na njoj. Nije tajna da gdje god se pojavi, pjevačica Severina Vučković odmah izazove veliki interes, a ništa drugačije nije bilo ni sinoć u centru Zagreba, gdje se pojavila na jednom eventu.  Ruku pod ruku sa svojim suprugom Igorom Kojićem, Severina je doslovno blistala, a pozornost je privukao i njezin zanimljiv odabir haljine na jedno rame, modne kuće Saint Laurent.  Radilo se o maloj, crnoj asimetričnoj haljinici s velikim zlatnim točkama koju je iskombinirala na crnu elegantnu torbicu, viseće naušnice i jednostavne crne sandale.  Nježni valovi u kosi i crveni ruž bili su sasvim dovoljni da se nadopuni look, no najljepši dodatak svakako je bio veliki osmijeh na njezinu licu te zaljubljeni pogledi s Igorom.  Bračni par Kojić tako je kući odnio i nagradu za najzaljubljeniji par večeri.