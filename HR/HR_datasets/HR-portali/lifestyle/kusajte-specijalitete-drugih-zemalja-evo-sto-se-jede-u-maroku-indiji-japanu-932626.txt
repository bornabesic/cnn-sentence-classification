Maroko Najvažniji specijalitet, koji će vam marokanski kuhari servirati, je kruh. Naime, ondje se kruh smatra svetinjom te se prema njemu valja odnositi s posebnim poštovanjem. No tu su i ostale delikatese, kao što su ovčji jezik i oči, kravlje srce i mozak, punjena gušterača i slično. Posebni začini daju uistinu osebujan okus koji će oduševiti gurmane. Tajland Tajland je najveći proizvođač i izvoznik riže na svijetu, pa se uz svako tajlandsko jelo servira riža, bilo kuhana bez ičega ili prepržena. Tajlanđani jedu vrlo zdravo, koriste malo ulja, uglavnom kokosovog, puno povrća i začina koji, poput čilija, ubrzavaju metabolizam i probavu. Uopće ne koriste sol i papar, što ne znači da im je hrana bljutava, dapače. Tu su i brojne pomalo neuobičajene delikatese, poput primjerice prženih skakavaca, koji su odlična zamjena za čips. Japan Iako se Japan često diči činjenicom da je jedna od najzdravijih kuhinja svijeta, prosječnom Europljaninu većina tamošnjih delikatesa je u najmanju ruku, čudna. Primjerice, u Japanu se možete počastiti najskupljom junetinom na svijetu, koja svoju cijenu ne duguje samoj pripremi, nego činjenici da dolazi s farme gdje se životinje hrane jabukama i pivom. Indija Začini u Indiji osvježavaju, griju, ali i korisno djeluju na dobrobit organizma. Još od 3 000. g. prije Krista koristili su se kurkuma, kardamom, papar i senf. Negdje u isto vrijeme udomaćila se i riža duž ušća rijeke Ganges. Osnova indijske kuhinje su žitarice - riža, pšenica, kukuruz ili proso, ovisno o pokrajini, koje se jedu s lećom ili grahom (dal), povrćem, mirisnim marinadama i chutneyjem. Francuska Francuska se kuhinja odlikuje najelegantnijim stilom kuhanja na svijetu. Karakterizira je obilna uporaba lokalnih, nerijetko ljekovitih začina, povrća i korjenastog bilja, poput artičoka, šparoga i celera. Salate Francuzima nisu prilog, već predjelo. Zahvaljujući tome, francuska prehrana je bogata vitaminima i vlaknima. >>Odvedite svoje nepce na daleki istok. Pripremite rezance s piletinom i shiitake gljivama