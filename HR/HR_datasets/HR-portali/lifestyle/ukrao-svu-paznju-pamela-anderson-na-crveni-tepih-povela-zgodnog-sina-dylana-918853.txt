Foto: Getty, Instagram, Paper  SLAVNA Pamela Anderson zna kako su sinovi najbolje društvo na crvenom tepihu.  Prsata ljepotica, koju je proslavila uloga u hit seriji devedesetih "Baywatch", i dan danas je rado viđen gost raznih evenata, na kojima se uglavnom pojavljuje u društvu sinova. 20-godišnjeg Brandona Leeja, već smo imali priliku nekoliko puta upoznati, a poznati časopis Paper nazvao ga je modernim Jamesom Deanom, u jednom editorijalu, u kojem je Brandon bio glavna zvijezda.  A na nedavno održanom Harper's Bazaar "ICONS by Carine Roitfeld" gala partyju u hotelu Plaza u New Yorku, Pamela se pojavila ruku pod ruku s mlađim sinom, kojeg također ima iz burnog braka s rokerom Tommyjem Leejem, s kojim se vjenčala 1995. godine, nakon samo 4 dana poznanstva.  Radi se o Dylanu Jaggeru, koji ima tek 18 godina, no već je izrastao u pravog ljepotana, a na društvenim mrežama ima preko 63 tisuće obožavatelja.  I dok se Pamela odlučila za jednostavnu bijelu haljinu, Dylan je obukao elegantni plavi sako, iako sudeći po njegovom Instagramu, dotični najviše voli biti bez majice ili u ležernim kombinacijama, uz more i gitaru.  I dok se stariji sin okušava kao DJ, s povremenim modnim izletima, Dylan pokušava ostvariti karijeru modela, a već je snimio i nekoliko editorijala, kao npr. onaj za Nylon pa ne sumnjamo kako će u budućnosti samo biti još više takvih angažmana.   Tada je i priznao kako nije pogledao niti jednu epizodu "Baywatcha".