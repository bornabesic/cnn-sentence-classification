Foto: Instagram, REX  NJEZINA transformacija je doista čudesna.  Nekad su ju nazivali "ružnim pačetom obitelji" i "najdebljom sestrom", a neki su otišli toliko daleko da su tvrdili kako Khloe Kardashian ima različitog oca od Kourtney i Kim.    Najmlađa sestra Kardashian, kako je sama priznala, godinama je bila iskompleksirana zbog svog izgleda, a još iskompleksiranije društvo u kojem živimo, nije joj previše pomoglo. No, nakon bolnog razvoda od posrnulog košarkaša Lamara Odoma, Khloe je utjehu našla u radu na svom izgledu.  Svakodnevni treninzi, što pravilnija prehrana, pokretanje vlastitog biznisa s modnim brendom "Good American" te 7 godina mlađi dečko, na njoj su ostavili pozitivni trag, iako znamo kako za njezin izgled nije u potpunosti zaslužna majka priroda. No, kada je u pitanju trud, njega joj ne možete osporiti. A posljednje slike koje je starleta podijelila s obožavateljima na Instagramu, navele su brojne da zaključe kako je njima Khloe i službeno postala najatraktivnija sestra. Radi se o setu polaroid fotografija, koje je plavokosa Khloe snimila za Evening Standard Magazine, u crnom i bijelom izdanju. U bijelom nosi uski korzet u toj boji te skinny traperice, dok u crnoj nosi donje rublje, koje ističe njezinu raskošnu pozadinu te crno-prozirni topić i visoke štikle. Khloe u posljednje vrijeme krasi i brojne druge naslovnice i editorijale, jer su urednici očito shvatili kako je ona inspiracija brojnim ženama, kako se upornim radom i trudom može puno toga postići i pozitivno promijeniti. Bravo,jer bila ona Kardashianka ili netko drugi, takvi se primjeri uvijek moraju pohvaliti.