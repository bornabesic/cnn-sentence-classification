Foto: Instagram, Splash News, JLP  MEGAN Fox napokon je predstavila preslatkog sinčića.  Prelijepa glumica i jedna od najljepših žena na svijetu, u kolovozu ove godine, po treći je put postala mama, a sinu je dala ime Journey.  30-godišnja ljepotica, 2 mjeseca kasnije, napokon je svijetu pokazala kako on izgleda, preslatkim selfiejem iz kreveta.  Slavna mama izgledala je sretno i opušteno, a čini se kako se vraća u formu nakon porođaja. Megan već ima 4-godišnjeg sina Noaha i 2-godišnjeg Bodhija. Podsjetimo, Megan je u travnju ove godine šokirala obožavatelje, kada se na crvenom tepihu u Las Vegasu, pojavila s trudničkim trbuščićem. Nekoliko mjeseci prije potvrdila je kako se rastaje od svojeg supruga, 14 godina starijeg glumca Briana Austina Greena pa nikome nije bilo jasno tko je otac djeteta. Nekoliko dana kasnije, saznalo se kako je to Brian, no kako se par ne planira pomiriti.   Par je u braku proveo 5 godina, a ostali su u prijateljskim odnosima, možda i malo previše, obzirom da su napravili još jedno dijete.   Kako god bilo, Megan i Journey su preslatki duo.