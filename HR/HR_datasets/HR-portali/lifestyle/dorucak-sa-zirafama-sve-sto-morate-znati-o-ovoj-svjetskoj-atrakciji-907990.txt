OVO je mjesto kao stvoreno za sve one koji želi pojesti najposebniji doručak na svijetu.  Vjerujemo kako ste na nekoj od popularnih društvenih mreža, poput Instagrama, Facebooka ili Pinteresta već vidjeli fotografije žirafa i ljudi, kako zajedno doručkuju. Ne, to nije fotošop. Ovo mjesto doista postoji na svijetu, a nalazi se u Keniji, svega 20 kilometara udaljenosti od glavnog grada Nairobija.  Zapravo se radi o hotelu Giraffe Manor, pored kojeg slobodno šeta krdo polupitomih žirafa, koje svakoga jutro za vrijeme doručka, prošetaju do kuhinje istog te gurnu glavu kroz prozor, kako bi užicale neku finu poslasticu. Također, svi zainteresirani gosti, s prvog kata hotela, mogu hraniti ove graciozne ljepotice, ukoliko skupe dovoljno hrabrosti, ali i dobiti poljubac. Kako? Samo pitajte nekog od zaposlenika. Svaka žirafa koja ovdje obitava, a radi se o ugroženoj vrsti Rothschild, ima svoje ime, a osoblje hotela više ne može zamisliti jedan jedini dan bez njih. Hotel je otvoren 1930. godine, a doručak sa žirafama glavna je njegova atrakcija. No, ako ste mislili kako ćete ovo iskustvo doživjeti prilično jeftino, gadno ste se prevarili.  Naime, u hotelu se nalazi 10 luksuzno uređenih apartmana, a cijena noćenje je 505 dolara po osobi. U ponudi su samo puni pansioni. Unatoč paprenoj cijeni, složit ćete se kako je ovo iskustvo doista posebno. Biste li doručkovali sa žirafama?