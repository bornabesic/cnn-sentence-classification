Mnogima je upravo odlazak na vjenčanje rijetka prilika da odjenu nešto glamurozno, nešto što inače nemaju priliku nositi.  Ali upravo u tom nastojanju mnogi pogriješe. Ovo su pogreške koje se najčešće ponavljaju... Bijela haljina Na svakom vjenčanju pojavi se neka gošća koja odjene bijelu ili bež haljinu. Ostavite svoje bijele oprave za neku vrtnu zabavu ili slično, na vjenčanju bi u bijelom trebala biti samo jedna osoba – mladenka! Nove salonke Većina će žena u šoping navrat-nanos. Na vjenčanju na koje dolaze kao gošće "prošetat će" svoje štikle, salonke, koje su kupile tek prije koji dan. U tim ćete cipelama stajati, plesati satima, ići od stola do stola...To je recept za bolne noge i žuljeve. Ostavite pokazivanje novih "ljubimica" za neke druge, vremenski kraće i manje zahtjevne situacije.  Preuske ili otvorene haljine Sami sebi izgledate odlično u zrcalu. Pokazali ste zavidnu liniju, i sebi i drugima, ali ipak je nešto pošlo po zlu... Bez obzira na to koliko vam se sviđa vaš odraz u zrcalu u toj pripijenoj haljinici, prije nego što krenete na svadbu, pokušajte u toj haljinici plesati, sjesti ili se uspinjati i silaziti niza stube. Ako ste taj test odradili, ne biste trebali imati neugodnih situacija na vjenčanju, barem što se odjeće tiče.  Ne poštujete propisani dress-code Budući mladenci poslali su vam pozivnicu na kojoj je naznačen dress-code. Vjerojatno će se raditi o tematskom vjenčanju i takvu želju mladenaca potrebno je poštovati.  Nakit koji zvecka Neprikladno je odabrati neki komad nakita koji će svakim vašim korakom otkrivati da ste tu. Nakon nekog vremena to može postati vrlo iritantno i neprikladno.  >>'Friško' ste vjenčani? Pripremite se na ove stvari!