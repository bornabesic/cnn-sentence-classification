JEDNA od najtraženijih manekenki jučer je proslavila 22. rođendan.  Radi se o plavokosoj Gigi Hadid, koja ima i jednako uspješnu mlađu sestru Bellu, koju je prošle godine nakon 2 godine ljubavi ostavio njezin dečko, pjevač The Weeknd.     Iako se šuškalo kako je par odluku o prekidu donio zajednički, zbog nedostatka vremena, činjenica jest kako je pjevač, pravim imenom Abel Makkonen Tesfaye, brzo pronašao utjehu u kolegici Seleni Gomez, od kojeg se doslovno ne odvaja posljednjih 6 mjeseci, što je itekako povrijedilo Bellu, koja to nije niti skrivala.   Da stvar bude još gora, Selena i Bella bile su poznanice, a crnokosa manekenka požalila se prijateljicama kako se osjeća izdano, no u intervjuima je često isticala kako će uvijek voljeti svog bivšeg dečka.    Neposredno prije prekida, Gigi je viđena kako nakon revije Victoria's Secreta, gdje su se zbog poslovnih obaveza našli svi akteri ove priče, osim Selene, doslovno urla na pjevača, a nekoliko dana kasnije postalo je jasno i zašto, kada su svijet preplavile prve fotografije njega sa Selenom.  No, čini se kako je zla krv među njima zaboravljena, jer ako je suditi po Snapchatu, Abel je Gigi čestitao rođendan uz prigodan poklon, veliki buket bijelih ruža.   Iako su se Selena i Bella mimoišle na Paris Fashion Weeku prije nekoliko tjedana te nije bilo čupanja kose, ne znamo kako će bivša cura Justina Biebera reagirati na činjenicu da je njezin dečko i dalje dobar sa sestrama Hadid, ili barem jednom od njih.   No, nadamo se kako do čupanja niti neće doći, a ova gesta je svakako gentlemanska ili najmanje što je dotični nakon svega mogao napraviti.