Foto: Instagram  NE kaže se bezveze kako se po jutru dan poznaje.  A kako biste dan započeli na najbolji mogući način, neke stvari bi trebali izbjegavati. Jedno malo istraživanje među uspješnim ženama, otkrilo je koje su to točno stvari, koje danas želimo podijeliti i sa vama.  1. Provjeravanje mailova  Neka vaše jutro bude rezervirano za opuštanje i psihičke pripreme za ono što vas čeka: kava, tuš, slušanje glazbe, listanje časopisa, uljepšavanje, tjelovježba, ali ne i čitanje mailova. Jedno drugo istraživanje otkrilo je i kako ljudi koji provjeravaju mailove prije i nakon posla, prijavljuju i veće razine stresa tijekom dana.  2. Odgađanje alarma  Iako nam svima treba još koja dodatna minuta sna ujutro, uspješne žene slažu se u jednom: to bi moglo upropastiti vaše jutro, a samim time i dan. Objašnjenje je jednostavno: takvo odgađanje, čak i samo 15 minuta, može izbaciti vaše tijelo iz prirodnog ritma, zbog čega bi se čitav dan mogli osjećati još umornije, što sigurno ne želite.  3. Odlučivanje što obući  Izbjegavanje donošenja odluka rano ujutro, osigurat će vam dodatno vrijeme, koje možete utrošiti na opuštanje. Upravo zato, pripremite obroke, odjeću, torbu i stvari za teretanu večer prije. Tako ništa nećete zaboraviti, a dan ćete započeti i s manje stresa.  4. Ignoriranje dragih ljudi  Jednostavno je: ako ignorirate mobitel i poslovne mailove, imat ćete priliku provesti jutro s dragim ljudima koje volite i koji vole vas: svojim roditeljima, partnerom, djecom, cimericom i slično. A ima li išta bolje od toga?  5. Loš doručak  Iako mnogi ljudi preskaču doručak, uspješne žene znaju da je to jako loše za energiju, koja nam je potrebna da izdržimo čitav dan, i koju nam omogućava doručak bogat proteinima. Također, brojna istraživanja otkrila su kako kvalitetan doručak može ponuditi mentalnu prednost, jer je povezan s poboljšanom memorijom, kreativnošću i učenjem.  6. Žurba  Ponovno, sastavite popis obaveza večer prije, spremite sve stvari u torbu, odlučite što ćete obući te ne odgađajte alarm. Kada napravite sve suprotno, dan započinjete žurbom i stresom, a to nije dobro za vaše tijelo.