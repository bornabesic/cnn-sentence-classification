Sastojci: Postupak: Premažite protvan maslacem. Svaku šnitu kruha namažite maslacem i pekmezom. Poslažite u protvan tako da svaka šnita stoji na dijelu druge (kao niže u videu). Kad ste gotovi s prvim redom, posipajte ga grožđicama pa slažite drugi red kruha. I taj red posipajte grožđicama. Izmiksajte žumanjke i cijela jaja pa dodajte mlijeko, vrhnje i liker. Tu smjesu prelijte preko kruha, malo ga stisnite prema dolje da upije smjesu i ostavite 15 minuta. Potom stavite u pećnicu na 180 stupnjeva i pecite oko 40 minuta. U videu je varijanta u kojoj se manji protvan s kolačem stavlja u veći i u njega se ulije vruća voda te se tako stavlja u pećnicu. Možete pokušati i bez toga. Domaćice koje su iskušale ovaj recept kažu da im je ta varijanta čak i bolja jer se na dnu kolača stvori hrskava korica. U tom slučaju pecite na srednoj visini, isto na 180 stupnjeva, a znat ćete da je kolač gotov kad se krema stisne, a kolač dobije lijepu zlatno rumenu boju. Nakon što je pečen, premažite ga smjesom pekmeza i malo vode koju ste prethodno zagrijali, a kad se ohladi posipajte šećerom u prahu. Pogledajte u videu kako se to radi:   Tema: Sve strane kruha 