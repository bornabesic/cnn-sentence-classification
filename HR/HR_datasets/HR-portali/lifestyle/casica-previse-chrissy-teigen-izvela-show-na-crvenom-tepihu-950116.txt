Foto: REX,  Instagram  ŠTO je njoj bilo?  Bračni par Chrissy Teigen i John Legend, poznat je po tome da se voli odlično zabavljati, stoga ne čudi da su i na sinoćnjoj dodjeli glazbenih nagrada Grammy, izveli pravi mali show za paparazze.  Zapravo, izvela ga je 31-godišnja manekenka, što zapravo nimalo ne čudi, jer ipak je John puno mirniji dio ovog slavnog para.  Naime, Chrissy se u jednom trenutku, dok su pozirali fotografima, počela doslovno izvijati pred Johnom, dok je on samo mirno stajao te umirao od smijeha. Naravno, blicevi fotoaparata sve su snimili, a slike preplavile svijet.  Ljepotica je za ovaj crveni tepih zablistala u prozirnoj, crnoj haljini, koju potpisuje slavni Roberto Cavalli, a look je upotpunila nježnim valovima u kosi te dramatičnom šminkom u crnim i zemljanim tonovima.    Njezin suprug blistao je u elegantnom crnom odijelu i košulji boje breskve, dok je njihova kćerkica Luna ipak ostala doma, jer je još premala za ovakva događanja. No, kad i ona krene u pohod na crvene tepihe, kakav će to tek biti show.