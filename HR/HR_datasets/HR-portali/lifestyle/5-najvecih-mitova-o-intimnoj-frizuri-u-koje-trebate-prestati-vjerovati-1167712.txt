Neke žene vole je takvu kakva jest, druge joj se posvećuju jednako kao i onoj na glavi, a treće jednostavno ne vole ni vidjeti dlačice tamo dolje. Kakva god bila, intimnu frizuru ima svaka žena, a mi vam donosimo 5 najvećih mitova o njoj u koje odmah trebate prestati vjerovati.  1. Intimna frizura štiti od spolno prenosivih bolesti Zapravo je potpuno suprotno jer je bujna intimna frizura idealno tlo za nastanjivanje bakterija. No nije vjerojatno da će vas depilacija intimne zone zaštititi od spolnih bolesti, ali je u svakom slučaju čišće jer se bakterije nemaju gdje zadržavati i razmnožavati.  2. Boja dlaka tamo dolje ista je kao i boja kose Iako to većina ljudi misli, ipak nije tako. Bolje pogledajte kakva je ženina boja obrva pa po tome sudite o boji njezine intimne frizure.  3. Bujna frizura čini seks lošijim Sve ovisi o ženi. Neke žene jednostavno imaju snažniji osjećaj ako su ''ćelave'' tamo dolje, dok je drugima osjećaj isti bez obzira na frizuru intimne zone. S druge strane, neki muškarci vole prirodni izgled dok je drugima ipak privlačnije kada je žena depilirana.  4. Dlačice nikad ne prestaju rasti Srećom, to nije tako. Isto kao i kosa i dlačice u intimnoj zoni ne rastu u nedogled. Ako se prestanete depilirati, one će u jednom trenutku prestati rasti, ovisno o osobi, ali najčešće prestaju rasti kada dođu na dužinu od 1,3 do 5 centimetara.  5. Ako imate osjetljiviju kožu, ne biste se trebali brijati tamo dolje Sve ovisi o načinu na koji se rješavate dlaka. Ako to radite običnom britvicom, naravno da postoji mogućnost iritacije kože. Ako vam se crvenilo pojavljuje svaki put, onda razmislite o drukčijim metodama poput brazilske depilacije voskom ili laserskog uklanjanja dlačica.  