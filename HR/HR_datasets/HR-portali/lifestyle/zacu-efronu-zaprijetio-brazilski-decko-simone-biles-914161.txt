Foto: Instagram  DEČKI se bore za naklonost olimpijske zvijezde.  Posljednjih dana holivudski glumac Zac Efron i mlada američka gimnastičarka Simone Biles zabavljaju javnost svojim koketiranjem na društvenim mrežama, a prošloga tjedna par se i upoznao u Brazilu. Simone nikada nije krila da joj je Zac zgodan, a čini se i kako je glumac bacio oko na nju, otkad je očarala svijet svojim talentom.   No, čini se kako bi po tom pitanju moglo biti komplikacija, a one se zovu Arthur Nory.   Naime, radi se o brazilskom gimnastičaru, koji je zapravo njezin dobar prijatelj, a pokazao je i dobar smisao za humor, zajedničkom slikom na Instagramu, na kojoj ljubi Simone, i ispod koje je napisao: "Hej Zac Efron, ja sam je vidjeo prvi. To je moja cura! Jako sam ponosan na tebe. Fenomenalna si i posebna. Ispisala si povijest. Volim te", uz smajlić koji plače od smijeha, kako bi naglasio kako njegova prijetnja nije stvarna.  O čemu se ovdje radi? Arthur i Simone već su godinama bliski prijatelji, koji su se podržavali i u Riju, a često su se i u prošlosti zezali o tome kako su cura i dečko. Drugim riječima, Zac, ti si na redu.