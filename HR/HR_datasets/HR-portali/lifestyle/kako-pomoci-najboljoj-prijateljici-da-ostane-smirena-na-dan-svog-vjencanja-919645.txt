Foto: Instagram  NA dan vjenčanja, vaša će vas najbolja prijateljica trebati više nego ikad.  To jutro, ona će se probuditi u kavezu emocija, što će istovremeno biti uzbudljivo i zbunjujuće. Vaš je posao da joj pomognete da taj dan bude što mirnija i prisutnija te da učinite sve što je u vašoj moći da to doista bude jedan od najvažnijih dana u njezinom životu.  Mi vam donosimo 4 zlatna pravila ponašanja.  1. Ne radi se o vama  Vjerujemo kako ćete i vi biti nervozni i uzbuđeni, jer vam se udaje najbolja prijateljica, no uvijek se sjetite kako ovo nije vaš dan pa nemojte dopustiti da se ona brine o vama i vašim osjećajima. Samo joj recite koliko ste sretni zbog nje i koliko se veselite ovom danu te sve ostavite na tome. Ona definitivno ne treba razmišljati o tome kako da vas umiri.  2. Budite spremni na vrijeme  Pobrinite se da vas nitko ne čeka taj dan. Budite prvi našminkani, obučeni i spremni za pokret. Što se prije spremite, bit ćete sposobniji pomoći drugima, ako im pomoć zatreba. Ovdje prije svega mislimo na glavne aktere, ali i druge goste, jer nikada ne znate što može iskrsnuti.  3. Djelujte kao posrednik  Uvijek postoji barem jedan član obitelji mladenaca, koji će biti nešto uzbuđeniji i nervozniji od ostalih. Možda je to njezina mama, tata, sestra, baka ili djed. Tko god da je, locirajte ga i držite podalje od svoje prijateljice, ali i mladoženje, ako je to potrebno. Ako imaju bilo kakvih pitanja ili nedoumica, ponudite se da budete glasnik.  4. Nemojte postavljati previše pitanja  Dajte sve od sebe da shvatite kako pomoći, bez da to morate pitati svoju prijateljicu. Ona je sada pod velikim pritiskom i stresom, iako se možda čini kao da sve ima pod kontrolom, ona se sigurno ne osjeća tako. Sve što možete riješiti sami, kako god znate, prije nego pitate nju za pomoć ili savjet. Bit će vam itekako zahvalna na tome!