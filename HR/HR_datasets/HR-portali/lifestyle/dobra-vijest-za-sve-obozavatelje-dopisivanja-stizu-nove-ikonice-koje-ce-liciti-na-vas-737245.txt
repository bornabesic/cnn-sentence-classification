Foto: Pinterest  IMAMO dobru vijest za sve one koji ne mogu zamisliti dopisivanje bez smajlića.  Ako si i jednom pomislila kako da ponuđenim smajlićima ne možeš prenijeti  svoje najdublje osjećaje i misli putem SMS poruke, uskoro će se to promijeniti. Šuška se kako Apple uskoro planira da popularni Emoji postanu, među ostalim, etnički raznolikiji. Navodno im je "bubu u uho" prva bacila slavna Miley Cyrus, kad je tu ideju tweetala još u prosincu, a ona nije jedina koja se požalila da su smajlići vrlo stereotipni. Usporedbe radi, postoje 63 različite ikone životinjica, a samo jedna osoba u boji. Srećom, Apple je konačno priznao da je potrebno dodati malo više raznolikosti u sustav i da će poraditi na tome. "Nismo zanemarili pritužbe i radimo na tome. Surađujemo s Unicodeom da popravimo monotoniju, a postoji i mogućnost da kao tvrtka krenemo u kreiranje vlastitih ikona, koje će moći koristiti i korisnici konkurentskih sustava", prenosi Glamour. Jedva čekamo nove ikone, kako bi dopisivanje bilo još zabavnije.