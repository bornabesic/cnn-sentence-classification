Foto: X17/Guliver, Instagram  SVOJE drugo dijete rodila je prije 6 mjeseci.  Naravno, radi se o starleti Blac Chyni, bivšoj zaručnici Roba Kardashiana, koja je njihovo prvo dijete, kćerkicu Dream, rodila prije svega 6 mjeseci.  Majka još jednog djeteta, 3-godišnjeg dječaka kojeg je dobila s bivšim zaručnikom Tygom, oduvijek je bila poznata po svojim oblinama, pa je šokirala nevjerojatno tankim strukom kojeg je pokazala tijekom izlaska s prijateljicama u Kaliforniji.   Iako vjerujemo kako se ispod sive hoodie majice sakrio i steznik, koji brojne slavne dame obožavaju, i dalje je promjena nevjerojatna.  No, činjenica jest kako je starleta i bivša striptizeta odlučila dovesti liniju u red nakon druge trudnoće, a to je pokušavala i sa svojim zaručnikom, koji je posljednjih godina bio u teškoj depresiji zbog nakupljenih kilograma, kojih nikako da se riješi.   U njihovom reality showu "Rob & Chyna" često je isticala kako joj je dosta njegove lijenosti i kukanja, dok je ona istovremeno naporno radila da izgubi nakupljene kilograme. Par navodno više nije zajedno, no odlučili su odgajati svoju djevojčicu zajedno, pa provode puno vremena skupa. A hoće li se i Rob dovesti u red, ostaje nam tek vidjeti.