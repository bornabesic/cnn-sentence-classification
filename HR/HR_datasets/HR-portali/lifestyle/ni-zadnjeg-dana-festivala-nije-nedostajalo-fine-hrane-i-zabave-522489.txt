Četvrtog dana fantastične manifestacije Zagreb Chill&Grill powered by Coca-Cola vladali su slasni mirisi grilla, dobra mjuza i najbolja hrvatska craft piva. Zadnjeg dana festivala posjetitelji su uživali u kulinarskiom showu našeg slavnog kuhara Branka Ognjenovića. Teško je bilo odoljeti slasnim mirisima delicija koji su se širili Bundekom. - Radimo jedno jelo, spajamo staro i novo. Radimo korabicu. Naime, nekada se korabica punila s mljevenim mesom, i to je bilo vrlo poznato jelo u proljeće. Izabrao sam da ću danas raditi male mesne okruglice, ali ne klasične. Uzeo sam gotove juneće ćevape koji su idealna stvar za ovo pa od njih napravio male mesne okruglice i spojio ih s umakom od korabe, kajmaka, sira i malo vrhnja - kazao je tijekom pripreme ovog finog jela Branko Ognjenović. Pogledajte kako je pripremao najukusnije mesne okruglice u gradu:  Šef Branko Ognjenović priprema najukusnije mesne okruglice u gradu: Požurite na Chill&Grill festival na Bundeku! Reporteri: Ribafish, Maša Petranović i Ivan Borojević Komentari su bili da je meso preukusno, muzika genijalna, cuga odlična... A nakon dobre klope mnogi posjetitelji su se opustili na suncu i hvatali boju. Dan je bio idealan za šetnju po Bundeku, učenje novih kulinarskih trikova, sjedenje na svježen zraku i pijuckanje finih craft piva.  Pogledajte u videu kakva je bila atmosfera: Ekipa uživa na Chill&Grill festivalu na Bundeku: Meso je preukusno, muzika je genijalna, a na suncu hvatamo i boju! Reporteri: Ribafish i Ivan Borojević Potom su se posjetitelji okušati u gastro natjecanjima. Smijeha nije nedostajalo. Od srca su se smijali i natjecatelji i oni koji su ih gledali. Neki od posjetitelja su se pohvalili kako nisu propustili niti jedan dan ove fantastične manifestcije zahvalni što je i vrijeme bilo savršeno - ni prevruće, niti prehladno. Pojedinci su priznali da su nakon nedeljnog tulumarenja u ponedjeljak posegnuli za sokovima i odlučili grickati nešto fino pa chilati na suncu. Dok su neki građani uživali u finim koktelima, većina je ipak posegnula za hladnim pivom koje je odlično išlo uz fantastično pripremljeno meso. Izbor je bio velik uz gotovo 30 craft pivovara. Ljubitelji fine hrane nisu propustili ni kuhanje s pivom o kojemu su im nešto više pokazali Goran Kramarić i Ribafish. Snage su zatim odmjerili Dario Lide i Tomislav Pavlović... Svi su se odlično zabavili, a zabave nije nedostajalo ni za one najmlađe. Cijelo vrijeme trajanja festivala u ponudi su bila jela poznatih zagrebačkih restorana Batak Grilla, Mundoake, Bicka, Špire, Placa, Brko&Brko... Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum, Grad Zagreb i mnogi drugi...    Kako je bilo na festivalu Zagreb Chill&Grill powered by Coca-Cola provjerite na facebooku, Gastro.hr i portalu Chill&Grill.    