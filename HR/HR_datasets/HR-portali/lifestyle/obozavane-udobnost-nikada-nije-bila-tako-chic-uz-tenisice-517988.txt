Da vam je netko prije nekoliko godina rekao da će Victoria Beckham na kraju svoje revije pred publiku izaći u tenisicama, vjerojatno ne biste vjerovali. Da su nam rekli kako ćemo nositi tenisice za teretanu na elegantne proljetne haljine s cvjetićima ili da će se takve čak pojavljivati na crvenom tepihu u režiji Kristen Stewart, ni to ne bismo vjerovali. Brendovi su ponovno počeli ulagati u “makeover” kultnih modela poput Adidasova Stan Smith ili Nikeova Corteza, a fashionistice jedva čekaju nabaviti sve najnovije modele. Bez uvrede štiklama, koje ćemo uvijek voljeti, ali nekako nam je draže na kraju dana skinuti tenisice od kojih nas ne bole noge, a izgledale smo jednako stajliš. Osim najvećih dizajnerskih modela zbog kojih ćete posegnuti malo dublje u džep, tu su i varijante iz high street brendova. Ove tenisice prate sve trendove na odjeći, pa su se prvo na njih preselili pomponi i sada im krase vezice, a čak su i volani odnedavno pronašli mjesto na tenisicama. Klasika poput brenda Puma odnedavno svako malo šokira modni svijet svojim novim modelima. Satenske vezice, brušena koža u pastelnim bojama i klasičan zaobljeni model formula su za uspjeh, a Puma je to očito shvatila na vrijeme. Neke fashionistice su svoje proljetne kombinacije odlučile obogatiti tenisicama koje smo nosili u srednjoj ili osnovnoj školi. Primjerice, tu su platneni modeli Vans s debelim đonom, a danas, umjesto da u njima trčkaramo za skejterima, nosimo ih na romantične bijele haljine ili najljepše uzorke koji najavljuju novu sezonu. Kada su tenisice u pitanju, jedina važna stvar je da se odvažite nositi kombinacije koje nikada ne biste. Til s nikeicama ili odijelo i adidaske. Nisu samo poznati sportski brendovi ponovno zavladali trendovima, i dizajnerske modne kuće odigrale su partiju u tenisicama. Acne Studios donosi modele za one koji se ne boje biti viđeni. Šarene tenisice iz njihove “radionice” izgledaju kao da su prelivene s nekoliko kantica boje, a Dolce&Gabbana ne može pobjeći od leopardova uzorka. Njihove su slip on tenisice “opremljene” debelim đonom i životinjskom šarama. Burberry ipak ostaje vjeran klasici, pa baš poput Joshue Sandersa tenisice boji u prljavoružičastu sa suptilnim kariranim uzorkom. Sophia Webster ostala je dosljedna sebi, pa njene bijele tenisice krase šareni detalji koji podsjećaju na krila leptira ili kakvo proljetno cvijeće. Saint Laurentovi modeli ukrašeni su šljokicama u zlatnoj boji, pa su savršeni za rokerice koje nekada požele biti i princeze. Sve što trebate je pronaći svoj idealni model. Za kraj, ako su Victoria Beckham, Cara Delavingne, Kristen Stewart i Kendall Jenner dale svoje odobrenje za nošenje tenisice posvuda, mislimo da biste ih i vi trebali. Naš poznati dizajner Ivica Skoko za čijim kreacijama uzdišu brojne poznate dame samo za Budi.IN Chic oslikao je pakiranje Rosalove kreme praktičnog dizajna, koja stane u svaku torbicu. S pomponima, stradivarius.com, 249,90 kn S volanima, stradivarius.com, 107,90 kn Sive, bershka.com, 249,90 kn 