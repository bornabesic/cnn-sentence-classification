Foto: Splash News  ZGODNI glumac još jednom je pokazao zašto ga obožavaju žene diljem svijeta.  Sinoć je u Los Angelesu održana premijera filma "Spaceman", u kojem Josh Duhamel tumači glavnu ulogu.    Radnja filma vrti se oko bivšeg igrača bejzbola Billa "Spacemana" Leeja i njegovog kontroverznog života i karijere, zbog čega je zgodni Josh pustio kosu i bradu, kako bi ga što vjernije prikazao na velikim ekranima.    No, na sinoćnjoj premijeri zablistao je u vrlo ležernom izdanju, hlačama i kožnoj jakni, a na crveni tepih stigao je u zagrljaju supruge Fergie, koja se također odlučila za kožnu kombinaciju, točnije kožne hlače i prozirnu bluzu, koja i nije bila neki pogodak.    Na sve to je stavila i kožnu beretku brenda Moschino, kao i zlatni Chanel remen, no bez obzira na očiti modni promašaj, Josh je pucao od ponosa zbog supruge, koju doslovno nije ispuštao iz ruku.    Podsjetimo, par je zajedno od rujna 2004. godine, a u braku su od 2009. godine. 2013. godine rodio im se preslatki sinčić Axl, a sve ove godine, uz njihovu vezu vezao se samo jedan skandal. Naime, prije vjenčanja, Josh je Fergie prevario sa striptizetom, no ona mu je to odlučila oprostiti.  Spomenuti film u kina dolazi 19. kolovoza.