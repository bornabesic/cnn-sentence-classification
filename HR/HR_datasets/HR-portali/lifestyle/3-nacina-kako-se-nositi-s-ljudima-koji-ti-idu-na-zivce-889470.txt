Foto: Vogue  TIJEKOM samo jednog dana, često smo u interakciji s velikim brojem ljudi. Neki će nam itekako odgovarati, no neki neće. Međutim, iako to radi većina nas, izbjegavanje, skrivanje i pretvaranje da određena osoba ili osobe ne postoje, ne mogu trajati predugo. Upravo zato, mi ti donosimo tri mala savjeta kako se nositi s takvim ljudima. 1. Jednostavnost Ako u tvom životu postoje takve osobe, s kojima ne bi ni pričala, da ne moraš, sigurne smo kako s njima nećeš dijeliti detalje iz svog života, kao što su prekid s partnerom, svađa s prijateljicom ili financijski problemi. Upravo zato, neka razgovori s takvim ljudima budu što jednostavniji. Najpopularnije neutralne teme svakako su vrijeme, aktualni događaji u vijestima, gdje ste nešto kupili, koju ste dobru seriju pogledali itd. O čemu god ste odlučili razgovarati, neka to bude vrlo jednostavno te kreni dalje, čim se za to ukaže prilika. 2. Kompliment Kada se susret dogodi, možda nije loše da dotičnoj osobi udijeliš kompliment. Bilo kakav, za bilo što, čisto radi toga da ublažiš njezine obrambene mehanizme te da stvari ne budu baš toliko čudne. Svi volimo čuti kompliment, čak i od osoba koje nam idu na živce pa postajemo popustljiviji. Ponovno, čim se ukaže prilika, kreni dalje svojim putem. 3. Granica Puno puta, ovakvi teški zadaci postaju lakši, ako staviš vremenski rok na sami razgovor te ga započneš rečenicama poput: "Znam da si/smo jako zauzeti...", "Imam samo nekoliko minuta" itd. Održavajući stvari kratkima, sve će biti puno podnošljivije.