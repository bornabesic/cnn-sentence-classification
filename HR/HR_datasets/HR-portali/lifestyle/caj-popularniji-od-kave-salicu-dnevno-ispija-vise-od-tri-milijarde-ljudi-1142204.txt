S više od 3 milijarde ispijenih šalica dnevno, čaj drži uvjerljivu drugu poziciju najpopularnijeg pića na svijetu, nakon vode. S milijun tona godišnje najveći proizvođač je Kina, odakle je, drži se, čaj potekao još 2737. godine prije Krista. Slijedi Indija s 900 tisuća tona, s kojom je započela i njegova komercijalizacija, prvo u Englesku, potom Kenija s oko 300 tisuća tona, Šri Lanka, Turska... Diljem svijeta proizvode se različite vrste čajeva, a bezbrojne su i varijacije njegova pripremanja i uživanja. Prema posljednjem istraživanju Francka i agencije Hendal, čak 88% hrvatskih građana starijih od 15 godina konzumira čajeve, najviše zbog pozitivnih učinaka na zdravlje, a najomiljeniji okusi su šipak i kamilica. Čaj se najviše pije u sjevernoj Hrvatskoj, a nešto manje u Slavoniji, Lici, Kordunu i Baniji te u Dalmaciji. Podjednako ga vole sve dobne skupine, a dok se kava najčešće konzumira u društvu, konzumenti čaja češće ga ispijaju sami (46%) te u krugu obitelji (43%). >> Čaj pije gotovo 90 posto građana, omiljeni okusi šipak i kamilica >> Čudesni čaj: Ubrzava metabolizam, obuzdava apetit, snižava kolesterol i čisti tijelo od toksina 