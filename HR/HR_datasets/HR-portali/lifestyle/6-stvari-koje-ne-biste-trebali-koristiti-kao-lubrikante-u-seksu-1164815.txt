Danas je, ako niste znali, dan seksualne sreće, posvećen otvaranju razgovora o seksu. A jedan od najboljih, najbržih i najjeftinijih načina da poboljšate svoj seksualni život je korištenje lubrikanata, piše Metro. Možda ne zvuči nešto posebno, ali može jako pomoći za veći užitak. Međutim, treba biti oprezan jer se za lubriciranje ne može koristiti bilo što. Velika bi pogreška bila staviti u vaginu nešto što jednostavno nije namijenjeno za to. Stručnjakinja za seks Megan Barnett navela je nekoliko stvari koje ne biste smjeli koristiti u ovu svrhu: Vazelin Mnogi pitaju mogu li koristiti vazelin, ali to je pogrešno. Vazelin je napravljen za zarastanje jer stvara barijeru preko kože koja drži vlažnost. To znači da ga tijelo neće upiti, već će vazelin ostati na tkivu stidnice i na zidovima vagine. Osim toga se ne topi u vodi, zbog čega ga je teško isprati. Uz sve to, nije siguran za korištenje s kondomima od lateksa zbog mineralnih ulja koje sadrži. Kokosovo ulje Kokosovo ulje sjajno je za mnoge stvari, ali ne i za seksualni lubrikant. Njegova antivirusna i antibakterijska svojstva mogu uznemiriti vaginalnu floru, a može doći i do zatvaranja pora, što može dovesti do iritacije kože. Losioni za tijelo i kreme za ruke Možda ste pretpostavili da proizvod koji vlaži može biti korišten kao lubrikant, ali ti proizvodi nisu napravljeni za unutarnju upotrebu. Mogu utjecati na pH vrijednost vaše vagine i izazvati iritaciju, posebno ako su parfumirani. Tekući sapun Mislite da smijete nešto staviti blizu svojih genitalija zato što čisti? Razmislite ponovno. Sapuni mogu izazvati osjećaj pečenja na osjetljivoj koži penisa i stidnice. Hrana Ako želite uvesti hranu u svoju spavaću sobu, u tome nema ništa loše. Ali držite je na tijelu, a ne u njemu. Slatka hrana može izazvati afte, a čestice iz hrane tijelo vjerojatno neće upiti pa mogu ostati na površini ako se ne isperu. Slina Svi je imamo, ne? Ali ipak nije dobra za ovu svrhu. Slina može izazvati suhi osjećaj na koži, a pruža tanku barijeru pa seks može biti dosta bolan. >> U ovom razdoblju veze možete očekivati najbolji seks >> Muškarci, oprez! I ovo što radite žene smatraju – varanjem! 