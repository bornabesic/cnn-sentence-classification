Foto: Instagram  SIGURNO vam je do sad, bar jednom, konobar poslužio kavu s dekoracijom na pjeni od mlijeka.   Posljednjih je godina to postala praksa u mnogim kafićima diljem Hrvatske, a najčešći motivi su srce, lišće, cvijeće... No korejski "umjetnik od kave" Kangbin Lee podigao je ljestvicu na novu razinu, a njegova djela su zaista očaravajuća.    Od Disneyevih likova, preko poznatih slika, do prekrasnih cvjetnih motiva, gotovo da ni ne postoji nešto što ovaj umjetnik ne može nacrtati na kavi, a tehnika, koju on ima u malom prstu, naziva se "Creamart".     Svaka njegova šalica kave slobodno bi mogla visjeti u nekom muzeju i teško je zamisliti da se netko može prestati diviti ovim malim remek djelima i popiti kavu.   Pogledajte neka od njegovih najzanimljivijih dijela, a za još više njih, posjetiti njegov Instagram profil.