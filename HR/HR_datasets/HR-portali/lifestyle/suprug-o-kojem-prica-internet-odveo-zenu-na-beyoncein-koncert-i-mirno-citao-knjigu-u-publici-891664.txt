Foto: Instagram, Twitter, Giphy  OVAJ gospodin sasvim je slučajno postao pravi hit na internetu!  Beyonceina turneja "Formation" u punom je jeku, a žene iz cijele Amerike željno iščekuju da slavna pjevačica održi koncert i u njihovom gradu.   Naravno, u publici na koncertima se rijeđe može vidjeti koji muškarac, a većina onih koji se pojave, dolaze kao pratnja svojih cura ili supruga.  Beyonceina obožavateljica Michelle Gardner za vrijeme koncerta u južnoj Carolini snimala je i reakcije publike te tako naletjela i na gospodina koji se pobrinuo za maksimalni komfor na koncertu koji ga očito ne zanima. Muškarac je za svoju suprugu i sebe donio stolce na rasklapanje te u miru čitao knjigu dok je njegova draga s velikom pažnjom pratila svaki pokret lijepe Beyonce. Snimka s naslovom "Kad te žena nagovori da odeš na Beyoncein koncert" brzo je postala viralni hit, a dok su neki oduševljeni postupkom ovog gospodina, zagriženi fanovi smatraju kako je čitanje knjige na koncertu svetogrđe. "On te ne voli kao mi!", poručili su fanovi slavnoj pjevačici. Do gospodina Georgea kasnije je došla i lokalna tv postaja za koju je veselo izjavio: "Mislim da je Beyonce krasna žena i vrlo privlačna, ali njezina glazba...Slušam muziku iz pedesetih, šezdesetih i sedamdesetih godina i puno dobre glazbe." Svatko ima svoj ukus, a gospodina Georgea svakako treba pohvaliti što je ipak došao supruzi raditi društvo.