Postoji mnogo tehnika i „tajni” koje možete oponašati kod kuće i poboljšati vlastito kuhanje, a ovo je 9 najvažnijih stvari koje profesionalni kuhari rade kako bi njihova hrana imala tako dobar okus, piše Food Hacks. Većina ljudi strahuje od jake vatre iz straha da ne prepeku jelo, no želite li savršenu teksturu, morate pojačati vatru. Kod savršenog odreska nema hrskave i zapečene vanjštine ako ne pojačate vatru. Isto je i kod kuhanja povrća - ako ga dugo kuhate na laganoj vatri postat će kašasto. Kad povrće bacite u kipuću vodu i samo kratko ga skuhate, bit će savršeno skuhano. Kako ćete znati kada treba kuhati na niskoj, srednjoj ili visokoj vatri? Razmislite o teksturi hrane koju želite postići. Kod kuhanja na jakoj vatri hrana se kuha puno brže izvana, nego iznutra. Ako imate debele odreske koje želite ispeći na tavi, a cilj vam je da budu mekani i sočni, peći ćete ih na slabijoj vatri duže vrijeme. Ako imate, npr. lungić, kod kojeg vam je cilj da iznutra ostane sočan i ružičast, a izvana lijepo pečen, stavit ćete kratko na jaku vatru na tavu. Luk je jedna od najmanje cijenjenih namirnica izvan profesionalnih kuhinja. Anthony Bourdain, jedan od najpoznatijih televizijskih kuhara, napisao u svojoj knjizi "Dosje kuhinja" da se u njegovom restoranu na dan potroši oko 9 kilograma luka i da ga svi koriste kako bi poboljšali okus bilo kojeg jela. Puno recepata se radi s govedinom, piletinom, umakom od rajčice i povrćem, a mnogi ljudi kod kuće koriste konzerviranu ili smrznutu verziju te hrane. Doma pripremljeni umaci, prešana rajčica, otkošteno meso ili domaće zamrznuto povrće imaju puno bolji okus. Mnogi profesionalni kuhari sami pripremaju svoje zalihe koje onda mogu koristiti u raznim jelima. Na pitanje koja je glavna razlika kuhanja u restoranu i kod kuće, maslac je prva stvar koju spomene mnogo kuhara. Ima viši prag zapaljenja i može se koristiti kod puno jela, a daje dodatnu mekoću i okus svim jelima. Također, maslac umacima daje nježnu kremastu teksturu.  I razlog tome je jako jednostavan. Za vrijeme pripreme sva tekućina se skuplja u sredini mesa i treba neko vrijeme da se meso opusti i da se sve arome i okusi raspodijele. Ne treba dugo čekati, samo par minuta i već će se svi sokovi raspodijeliti. Veliki kuhari prije kuhanja se pobrinu da sve bude spremno. Luk narezan, začini čekaju u redu, meso je istučeno (napacano, začinjeno), pripremljene su točno određene količine priloga. Na ovaj način kuhanje će teći brzo i bez problema, a time i umanjujete rizik od nezgoda. Znate da postoji ogromna razlika između svježeg začinskog bilja i sušenog, kao na primjer kod ružmarina i bosiljka. Ali i kod začina, postoji velika razlika u okusu. Na primjer, crvena paprika koja stoji godinu dana u vašoj kuhinji nema isti okus kao ona koja je nedavno pakirana. Savjet kuhara svima je da s vremena na vrijeme pregledaju svoje začine i bace sve čemu je prošao rok trajanja. Nakon toga dobro je napraviti test mirisa - ako začin nema jak miris - spreman je za smeće.  Profesionalni kuhari su itekako svjesni da su izgled i prezentacija hrane iznimno bitna kod odabira. Postoji mnogo malih i jednostavnih načina kako uljepšati izgled hrane. Pokušajte koristiti sastojke s bojama, kao na primjer mrkvu ili obojiti umak začinom s jakom bojom, kao na primjer kurkumom ili crvenom paprikom. Pri tom pazite da su boje komplementarne.  Također, nemojte iznositi hranu na tavi na kojoj ste pekli meso ili u posudi u kojoj ste kuhali krumpire. Presložite ih u lijepe zdjele Sjeckanje svih sastojaka na iste komade nije bitno zbog lijepog izgleda, nego zato što će se onda svi sastojci skuhati istovremeno.  Treba vremena kako bi se uvježbala tehnika sjeckanja, ali kad ju svladate, prepolovili ste vrijeme pripreme sastojaka na pola. 