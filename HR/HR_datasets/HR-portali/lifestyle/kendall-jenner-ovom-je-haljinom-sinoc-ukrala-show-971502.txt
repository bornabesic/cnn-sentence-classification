AKO netko zna kako privući pozornost, onda je to klan Kardashian-Jenner.  A ovoga puta mislimo samo na 21-godišnju manekenku Kendall Jenner, koja je sinoć u Cannesu ukrala show, na premijeri "120 Beats per Minute".    Kako joj je to pošlo za rukom? Prekrasnom mini haljinom, koja je imala toliko dug šlep, koji se vijorio pa je uz pomoć mao vjetra, Kendall postala atrakcija večeri.  Radi se o haljini Giambattiste Valli za proljeće 2017., a voluminozni kratki rukav na haljini, dodatno ju je učinio posebnom.    Kendall je tom prilikom pokazala i savršene, duge noge, koje su i jedan od razloga zašto je toliko tražena u svijetu mode, gdje slobodno možemo reći da je jedna od najtraženijih, unatoč činjenici da kritičari smatraju kako je slavu kupila poznatim obiteljskim imenom.    Dijamantne, viseće naušnice i neobična punđica, bili su njezin izbor za tu večer, a mi joj dajemo čistu peticu.