Foto: Instagram  INTERNETSKI trolovi ne štede baš nikoga.  Cindy Crawford nekad je bila jedan od najtraženijih modela na svijetu, a dok je bio živ, Gianni Versace plaćao bi joj 30 tisuća dolara po reviji, samo kako bi baš ona nosila njegove kreacije.  Danas Cindy ima 51 godinu, no i dalje izgleda zanosno te se njezinog izgleda mogu posramiti i neke mlađe zvijezde. No, iskompleksirani internetski trolovi još jednom su pokazali kako ne štede nikoga pa tako ni neke od najljepših žena na svijetu. Lijepa manekenka tako se osvrnula na kritike na svoj račun, koje su doista nevjerojatne, obzirom da je žena u svojim 50-ima te jedna od onih koja dostojanstveno stari, što je danas prava rijetkost. "Nemam puno izbora, ali me nitko putem društvenih medija ne treba podsjećati na to da imam bore, jer ja to znam. Ta današnja potreba za stalnim kritiziranjem me doista rastužuje", otkrila je u intervjuu za časopis People. Cindy na svojim društvenim mrežama često objavljuje prirodne fotografije, jer kako je sama otkrila, ne želi da ljudi koji ju vide uživo komentiraju kako uopće ne izgleda tako na fotografijama. "To je prednost dugogodišnje kvalitetne njege kože - ne treba vam puno make up-a". "Vrlo sam sretna - redovito vježbam, u dobroj sam formi, zdrava sam i uvijek se nastojim fokusirati na pozitivne stvari", zaključila je Cindy, no čini se kako ni slavni ponekad ne mogu ostati imuni na uvrede internetskih korisnika, što je apsolutno normalno, jer na kraju dana svi smo mi samo ljudi s osjećajima. Nama je Cindy i dalje prelijepa!