Foto: Instagram, REX  KenGi je poznata stvar.  Pratite li I samo povremeno svijet šoubiznisa i mode, itekako dobro znate tko su Kendall Jenner, Gigi i Bella Hadid.   Poznate manekenke žare i pale modnom scenom, a koliko god obožavatelja imale, toliko imaju i hejtera, koji smatraju kako su svjetsku slavu stekle samo zahvaljujući poznatim obiteljskim prezimenima.   No, kako god bilo, cure su kolegice, ali i najbolje prijateljice, a KenGi je nastala kao kratica za Kendall i Gigi, koje se često uzimaju kao primjer ženskog prijateljstva.   No, Kendall je nedavno otkrila činjenicu o njihovom prijateljstvu, koju je malo tko znao, a to je da su zapravo Bella i ona već godinama prijateljice, a da se s Gigi počela družiti u vrijeme kada su obje započinjale manekenske karijere.  "Gigi i ja smo se zbližile kada smo počele raditi, no Bella i ja smo bliske prijateljice još od srednje škole. No, zabavno je kako ljudi misle da sam s Bellom postala dobra, jer je ona sestra od Gigi. Mi smo bliske već 5-6 godina", otkrila je smeđokosa ljepotica.   A Bella i ona svoje prijateljstvo trenutno slave u tropskom raju, gdje obožavateljima često slikama prenose koliko uživaju.