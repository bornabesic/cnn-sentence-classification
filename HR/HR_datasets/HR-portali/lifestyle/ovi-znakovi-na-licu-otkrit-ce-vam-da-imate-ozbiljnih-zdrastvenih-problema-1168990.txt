Ubrzana svakodnevnica, nezdrav način života i stresne situacije itekako mogu ostaviti traga na našem zdravlju, ali i na licu. Upravo promjene na licu mogu nam otkriti da se s našim zdravljem nešto događa. Tijelo nam šalje određene signale kada dođe do promjene balansa u našem organizmu i upozorava nas.  Evo na što biste trebali obratiti pozornost kad se idući put pogledate u zrcalo... Natekle oči Mnogi se ne stignu odmoriti zbog brojnih obveza koje su pred njima svaki dan te nije neuobičajeno imati natečene oči. Ipak, to je i signal nedostatka joda. Više od dvije milijarde  ljudi diljem svijeta muči se s ovim problemom  koji u konačnici može imati ozbiljne posljedice po zdravlje – oštećenje mozga. Kako biste nadoknadili nedostatak joda, jedite ribu, školjke, jaja, sushi i pijte mlijeko.  Blijede usne Blijede usne nisu neuobičajen prizor za žene tijekom menstruacije. No ako ih prate simptomi poput umora i osjećaja slabosti ili primijetite da vam je jezik natečen, to su znakovi nedostatka željeza u krvi. Povećajte konzumaciju crvenog mesa, ribe, mahunarki i zelenog povrća.  Dugotrajni osip Osip na obrazima koji ne prolazi brzo jedan je od simptoma dermatitisa i nedostataka vitamina B12. Ovu dijagnozu prate i napukla koža u kutu usana, osjetljivost na svjetlo, anemija, oticanje grla, natečeni jezik... Svoju prehranu obogatite namirnicama poput gljiva, špinata, janjetine, badema, sušene rajčice, puretine, šparoga i jogurta. 