Foto: GQ, Town & Country, Splash News  SIN glumačke legende Clinta Eastwooda u kratkom je roku zaludio žene diljem svijeta.  Prije nekoliko godina, danas 30-godišnji glumac i model, pojavio se u golišavom editorijalu za časopis "Town & Country" te momentalno napravio totalnu pomutnju među pripadnicama ljepšeg spola.    Nakon što je njegovo lijepo lice i sexy tijelo stiglo i pred oči slavne Taylor Swift, koja ga je angažirala za potrebe spota "Wildest Dreams", njegova karijera krenula je uzlaznom putanjom, a Scotta trenutno gledamo u kino hitu "Suicide Squad", a 2017. godine gledat ćemo ga i u osmom nastavku "Brzih i žestokih".  A kad ne snima filmove, sin Clinta Eastwooda snima naslovnice. Posljednju u nizu snimio je za australsko izdanje poznatog časopisa GQ, u kojem se raspričao o onome što zanima mnoge žene - svom ljubavnom životu.    Tako je otkrio tragičnu priču, u kojoj je jedna od njegovih bivših cura poginula u automobilskoj nesreći, a čini se kako ga to bolno iskustvo prati i dalje. "Izgubio sam prijatelje i prije. I to neke velike prijatelje. No, nikada prije toga nisam izgubio nekoga s kime sam bio toliko intiman. Možda zbog toga danas imam problem sa spojevima i vezama", po prvi put je iskreno priznao.    No, to nipošto ne znači kako se jedan od najpoželjnijih holivudskih glumaca današnjice ne zabavlja. Često ga se može vidjeti u lijepom društvu, a prije mjesec dana šuškalo se kako se u njegovom zagrljaju našla i prelijepa Brazilka Adriana Lima, nakon što su viđeni na večeri u New Yorku.    Iako glasine nikada nisu potvrđene, moramo priznati kako bi to bio jako zgodan par.