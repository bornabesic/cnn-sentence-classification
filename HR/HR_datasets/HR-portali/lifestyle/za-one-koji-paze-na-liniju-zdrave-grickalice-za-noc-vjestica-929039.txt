Foto: Instagram  ZA sve one koji su dovoljno hrabri da odlučno kažu "ne" svim slatkišima, tu su zdrave grickalice.  Kao što već znate, večeras se diljem svijeta slavi Halloween, a osim vještica, zombija i svjetlećih bundeva, jedan od najprepoznatljivih obilježja ovog dana svakako su i slatkiši.  Osim onih uobičajenih, brojni dućani u ponudu stavljaju i one tematske, a klinci obilaze kuće u potrazi za istima.  No, postoje i oni koji ne vole gumene bombone ili paze na liniju pa ne žele jesti slatko, no večeras pripremaju ili idu na tulum.  Za sve vas takve, Index Rouge tim pronašao je preslatke ideje za zdrave grickalice, koje će vas sigurno oduševiti.  1. Banane duhovi i mandarine bundeve  Na banane stavite malo čokolade, a u mandarine celer.   2. Pauci od grožđica  Treba vam crno grožđe za tijelo te grožđice, koje ćete nataknuti na čačkalice kao nožice.   3. Čudovišta od kivija  Ogulite ih poput malih Franksteina te ukrasite kao na slici, komadićima čokolade te slanim štapićima. 4. Đavlji avokado Kuhana jaja, razrežite na pola te uklonite žumanjke. U blenderu pomiješajte avokado i malo limunovog soka, kako biste dobili galtku smjesu te njome napunite jaja. Crvenu papriku izrežite u obliku rogova te kombinirajte kao na slici. 5. Prstići od mrkvica  Ogulite nekoliko mrkvica, a umjesto noktiju, poslužit će vam prepolovoljeni bademi. 6. Jabuke zubi Potrebne su vam crvene jabuke, maslac od kikirikija i slavni marshmallowsi. Narežite kriške jabuke kao na slici, premažite ih maslacem, a marshmallowse poredajte kao zube.