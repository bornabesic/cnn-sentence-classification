Foto: Instagram  LJUBAV prema životinjama ili želja za publicitetom?  Za 20-godišnju Bellu Hadid već znate, jer su ona i starija sestra Gigi postale prave "IT" cure, sa svojim prijateljicama Hailey Baldwin, Kendall i Kylie Jenner itd.  I dok cure imaju milijune sljedbenika na Instagramu, čini se kako nisu svi impresionirani njihovim pojavama, a jedna među njima je i 17-godišnja manekenka Anais Gallagher, kćer poznatog rokera Noela Gallaghera iz benda Oasis, koja je inače poznata kao vegetarijanka te strastvena aktivistica za životinjska prava.  Ona se tako poslužila Twitterom, kako bi javno napala Bellu zbog nošenja krzna. "Kad vidim da Bella Hadid nosi krzno, postanem jako ljuta", napisala je plavokosa Anais, koja je svoj prvi modni ugovor potpisala sa samo 12 godina. Ona često koristi društvene mreže kako bi poslala snažne poruke pa je tako nedavno putem Twittera svim djevojkama poručila da moraju biti svjesne toga koliko su lijepe. Bella se još uvijek nije oglasila u vezi svega.