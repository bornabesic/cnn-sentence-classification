Foto: Instagram   BRAT slavnih Kardashianki u posljednje vrijeme u medijima je zbog privatne drame. Iako se dugo skrivao od očiju znatiželjne javnosti, zbog nakupljenih kilograma i teške depresije, Rob Kardashian se u siječnju 2016. godine ipak počeo pojavljivati u javnosti, sretniji nego ikad.   Iako još uvijek nije dobio bitku s kilogramima, iz depresije ga je izvukla starleta Blac Chyna, s kojom se zaručio nakon svega nekoliko tjedana hodanja, a prije nešto više od pola godine dobio i kćerkicu Dream.   No, ubrzo nakon toga, za par su počeli problemi te stalne drame i svađe, a na kraju i prekid zaruka, no čini se kako je Rob sada našao utjehu.   Njezino ime je Mehgan James, a pogađate, radi se o reality zvijezdi, koja doduše nije nikada bila povezana s Kardashianima, no svakako jest s televizijskim svijetom i manje poznatim showovima.    Ubrzo nakon toga, Rob se oglasio na Twitteru, otkrivši kako su sve laži te da dotičnu nikada nije niti upoznao. Srećom, Rob je Kardashian pa već znamo da dobro zna manipulirati znatiželjnom javnosti.   Uostalom, vrijeme će sve pokazati.