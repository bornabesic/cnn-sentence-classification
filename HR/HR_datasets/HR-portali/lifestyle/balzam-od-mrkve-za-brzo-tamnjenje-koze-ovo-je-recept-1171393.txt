Balzam i ulje od mrkve brzo su postali ljetni hit zbog svog djelovanja na ubrzano tamnjenje kože. Glavni aktivni sastojak ovakvih balzama je ulje ili ekstrakt sjemenki/korijena mrkve koja je bogata beta karotenom i ubrzava tamnjenje kože. Osim tamnjenja, balzam od mrkve ima jaka antioksidacijska svojstva i dubinski njeguje kožu. Ukoliko želite brže potamniti tijekom izlaganja kože suncu i odlučite se za balzam od mrkve, preporučujemo korištenje balzama s prirodnim sastojcima jer tako nećete kožu opterećivati nepotrebnim i štetnim kemikalijama. Osim balzama, postoje mnoga ulja za ubrzano tamnjenje koja se sastavom često ne razlikuju toliko od balzama, osim što su u tekućem stanju i mogu se raspršiti pomoću pumpice. Balzam od mrkve bogat je karotenoidima iz mrkve i oraha koji se najčešće koriste u prirodnim proizvodima za ubrzano tamnjenje kože. U svome balzamu možete naći ekstrakt sjemenki mrkve, macerat korijena mrkve ili ulje sjemenki mrkve. Karotenoidi također imaju jaka antioksidacijska svojstva te će spriječiti oštećenje kože tijekom izlaganja suncu, a svoj balzam ili ulje možete nanositi na kožu i nakon sunčanja kako biste ju nahranili i spriječili isušivanje. Neki od drugih sastojaka u balzamu od mrkve su hladno prešana biljna ulja i maslaci koji dubinski njeguju kožu poput ulja masline, nevena, badema, makadamije, kakao maslaca i sl. Kako napraviti balzam za tamnjenje kože pogledajte na portalu Kreni zdravo.