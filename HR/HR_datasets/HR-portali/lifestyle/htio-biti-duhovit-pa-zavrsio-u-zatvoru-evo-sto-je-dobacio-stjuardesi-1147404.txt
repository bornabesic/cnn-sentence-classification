Dvojica prijatelja proputovali su Tursku, Južnu Afriku i stiglu u Tajland, a tada se dogodilo nešto što nisu mogli ni sanjati. Srbin iz Beča za Blic je ispričao da je bio u zrakoplovu koji će ih iz Tajlanda vratiti kući, ali umjesto toga, on je završio u njihovom zatvoru. "Sve do tog 29. rujna putovanje je bilo ugodno. Na povratku kući sjedili smo u zrakoplovu na mjestima u blizini izlaza za slučaj opasnosti. Razgovarali smo sa stjuardesom dvadesetak minuta, bilo je opušteno, šalili smo se i smijali. Prije polijetanja zrakoplova, ona je podigla torbu mog prijatelja s poda s namjerom da je stavi u prostor poviše sjedala predviđen za to, a ja sam u šali rekao: "Pazite s tim, možda je bomba". Upravo ta šala dovela ga je u, vjerojatno, najneugodniju situaciju u životu. Odmah se pojavilo osiguranje koje je evakuiralo zrakoplov. Za nekoliko minuta stigla je i policija, vojska i specijalno obučeni psi za traženje eksploziva. Dok su oni pretraživali zrakoplov, Srbinje u lisicama odveden u policijsku postaju. Tvrdi kako nije bilo prevoditelja pa sve što su mu tajlandski policajci govorili, nije mogao razumjeti. Nije znao ni za što ga terete niti kakva ga sudbina čeka. Smjestili su ga u zatvor, a pred suca, opet bez prevoditelja, doveli su ga nakon četiri dana. Proglašen je krivim, platio je kaznu od 1500 eura, a iz zatvora ga je prije sudske odluke uz jamčevinu od 5500 eura, izvukao Srbin koji u toj zemlji živi već 27 godina.  >>Izbacili je iz zrakoplova zbog – dekoltea! 