Foto: Facebook  I MALE geste ponekad znače baš kao one velike. A to znaju i glavni junaci ove fotografije, koja je doslovno preplavila internet, a kada vam otkrijemo što se krije iza nje, stat ćete, raznježiti se te dobro razmisliti o međuljudskim odnosima. Naime, mlada dama sa slike zove se Lulu, a fotografija koju je objavila na Twitteru prikazuje ju u maturalnoj haljini, kako ljubi svog oca u obraz. No, maturalna večer bila je večer prije nego je fotografija snimljena. "Moj tata radi gotovo 24 sata dnevno za našu obitelj, a ja mu se trudim na najbolji mogući način pokazati koliko cijenim sve što radi za nas. Svako se jutro budi rano i kasno dolazi kući. Nije me stigao vidjeti prije maturalne večeri pa sam se danas ponovno spremila, jer je bio jako nesretan što nemamo zajedničku fotografiju", napisala je Lulu ispod slike. Ubrzo, njezina slika je objavljena na Facebook stranici Love What Matters, koja broji više od 6,5 milijuna sljedbenika, gdje je izazvala lavinu pozitivnih reakcija i komentara. Molimo maramice...