Ako se želite hraniti zdravo, ali ne želite da vam hrana bude neukusna i bljutava, postoji rješenje i za to. Iako je teško za povjerovati, hrana bez suvišnih masnoća, soli, šećera i umaka može biti itekako ukusna. U nastavku donosimo popis namirnica koje su savršene za dodatak jelima, a sadrže manje od 10 kalorija po serviranju. 1. Sok od limuna Savršen je za dovršetak jela i punoću okusa. Savršeno odgovara kao dresing u salati, ali i na pečenom mesu. Jedna jušna žlica iscijeđenog soka od limuna sadrži samo četiri kalorije. 2. Kriške krastavaca Narežite nekoliko kriški krastavca u vodu i dobili ste savršeno zdravi napitak koji ipak nije čista voda. Krastavci daju posebnu svježinu, a sadrže i vitamine C, A i K te željezo i kalcij. Jedna kriška krastavca ima samo jednu kaloriju. 3. Sok od naranče Jedna jušna žlica čistog soka od naranče sadrži samo sedam kalorija, a prepuna je vitamina C koji je izuzetno dobar za imunitet. Svježi dok od naranče koristite u raznim jelima, ali i salatama umjesto običnog octa. 4. Ljuti umak Većina ljutih umaka ima od 2 do 5 kalorija po žlici, a savršen je dodatak jelima. Za oni koji, naravno, vole malo topline u ustima. 5. Svježi začini Najbolji dodatak svim jelima, a koji gotovo da i nema kalorija su definitivno svježi začini. Peršin, vlasac, bosiljak, lovor, timijan, ružmarin, origano..., samo su neki od začina bez kojih mnogi ne mogu zamisliti niti jedno jelo. >> Ovih 25 namirnica odmah biste trebali izbaciti iz svog jelovnika