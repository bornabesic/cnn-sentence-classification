Foto: Instagram  U SLUČAJU opasnosti, posegnite za prstenom.  Opasnosti koje vrebaju na ulicama, razlikuju se od grada do grada, no svima je zajedničko jedno: niti jedan u potpunosti nije imun na njih. Zato je svaki dodatni osjećaj sigurnosti itekako poželjan, a američka tvrtka Nimb osmislila je tipično ženski proizvod, kojim ćete ga moći postići.   Radi se o modelu "pametnog" prstena, koji u sebi sadrži tipku za opasnost, a sve što trebate u slučaju opasnosti jest nositi prsten te imati instaliranu odgovarajuću aplikaciju. Držite li tu tipku pritisnutu više od tri sekunde, prsten šalje signal da ste u potencijalnoj opasnosti, kao i informacije o vašoj lokaciji. Također, vi birate šalju li se takve informacije vašoj obitelji, najbližim korisnicima iste aplikacije ili policiji. U slučaju slučajnog pritiska gumba, vrlo lako možete stopirati akciju.   Prsten dolazi u tri boje - crnoj, srebrnoj i bijeloj, a cijenu mu je 129 dolara, što je, složit ćete se s nama, mala cijena kada je u pitanju spašavanje vašeg života, ako se nađete u takvoj situaciji.