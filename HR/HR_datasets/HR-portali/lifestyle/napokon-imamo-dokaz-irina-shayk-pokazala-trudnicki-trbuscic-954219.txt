Foto: Instagram, Getty, REX  NEKE se tajne ne mogu dugo skrivati. Još od početka prosinca prošle godine, Pariza i Victoria's Secret revije, šuška se kako je jedna od najljepših žena na svijetu u drugom stanju.  Radi se o ruskoj ljepotici Irini Shayk, koja očekuje svoje prvo dijete s glumcem Bradleyjem Cooperom, s kojim je u vezi nešto više od godinu dana. Iako je ovu tajnu skrivala koliko god je mogla, njezin trbuh sve je veći i veći, u što smo se mogli uvjeriti na posljednjim slikama iz Kalifornije.   Na njima je 31-godišnja ljepotica uhvaćena kako uživa u prekrasnom danu u vrlo casual izdanju - običnoj dugoj majici, koja joj je poslužila kao haljina te bijelim tenisicama. Unatoč povećem trbuhu, Irina ga je i tada pokušala sakriti iza velike torbe, no to je bila nemoguća misija.   Bradley ponovno nije bio s njom, no 44-godišnji glumac navodno je jako uzbuđen zbog dolaska prinove te svaki slobodni trenutak provodi sa svojom prelijepom zaručnicom. "Uvijek je tu kada ga ona treba i često idu zajedno doktoru. Jako je uzbuđen zbog svega", otkrio je nepoznati izvor.    Podsjetimo, par je zajedno od početka 2015. godine, no nikada nisu javno pričali o svojoj vezi. Nikada nisu niti potvrdili glasine da su zaručeni, no veliki dijamantni prsten na njezinoj ruci nije mogao ostati neprimjećen. Irina je prethodno provela nekoliko godina s nogometašem Cristianom Ronaldom, a on s manje poznatom manekenkom Suki Waterhouse. Slike Irininog trbuščića pogledajte ovdje.