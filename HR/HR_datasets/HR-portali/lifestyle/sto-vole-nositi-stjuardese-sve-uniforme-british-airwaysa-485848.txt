Zrakoplovna kompanija British Airways sinoć je održala modnu reviju uniformi kabinskog osoblja kroz desetljeća. Iako su rane uniforme kabinskog osoblja stilski bile primjerenije muškarcima, kako se moda razvijala u ranim 1940-ima i 1950-ima, tako su i uniforme dobivale tipična ženska obilježja. Godine 1947. kabinsko osoblje British Airwaysa nosilo je sive uniforme, umjesto tadašnjih tamnoplavih. Posebno zanimljiva uniforma datira iz 1967. godine, kada su stjuardese nosile netipične haljine s printom. Valja naglasiti da je ta haljina nošena vrlo kratko i to isključivo na letu između New Yorka i Kariba. Godine 1970. uniforme su savršeno prilagođene modi toga vremena. Haljine iz tog razdoblja dizajnirane su kako bi se uklopile s unutrašnjim uređenjem zrakoplova Boeing 747. Od 1972. do 1974. godine uniforme su dizajnirane kako bi naglasile individualnost pojedinca.