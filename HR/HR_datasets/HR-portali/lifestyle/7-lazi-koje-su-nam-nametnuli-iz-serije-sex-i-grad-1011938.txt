Kultna serija Seks i grad "zalijepila" je mnoge u naslonjače ispred svojih TV ekrana i donijela uvid u neki sasvim drugi način života. Prikazana kozmopolitska svakodnevica mnoge je žene navela na razmišljanje. Ipak, servirane su nam i neke "laži" koje nikako ne bismo trebali usvojiti kao način života. Donosimo vam 7 takvih situacija zbog kojih se nimalo ne trebate gristi jer ih ne možete ostvariti.  1. Sasvim je u redu potrošiti cijelu plaću na jedan par cipela umjesto da platite stanarinu Te manolice su najsavršeniji par cipela koje ste ikada vidjele, ali potrošiti cijelu plaću na njih? Veliko NE! 2. Na svijetu postoje samo 4 vrste žena Ako je vjerovati seriji, na svijetu postoje samo žene koje su nepopravljive romantičarke, cinične radoholičarke, ovisnice o seksu i partijanerice te žene koje nemaju znanja o seksu. Ali zar doista ne postoje i žene koje se ne bi mogle identificirati samo s ovakvim ženama? 3. Isplati se potrošiti hrpu vremena da biste promijenile muškarca Koliko je samo vremena Carrie potrošila pokušavajući promijeniti Facu... Je li još pošlo za rukom? Procijenite sami. 4. Ženski razgovori uvijek su samo o seksu i muškarcima U jednoj epizodi Miranda je iznijela ovu problematiku pitajući se kako "tako pametne četiri žene" mogu razgovarati samo o seksu i muškarcima. Slažemo se, iako se i te teme provlače kroz naše ženske razgovore, definitivno nisu toliko često na "tapeti". A pogotovo nisu jedine. 5. Možete nositi štikle po cijele dane i ne zaraditi žuljeve Biste li zaista mogle po cijele dane i noći hodati po New Yorku u visokim potpeticama, a da vas ne zabole noge ili da zaradite pokoji žulj? 6. Brak je krajnji cilj svake žene Ako ste pogledali barem ijednu epizodu ove serije, onda znate da Charlotte ima isključivo jedan cilj u životu - vjenčati se pod svaku cijenu i biti savršena supruga. Iako se možda ne čini tako, ni Carrie nije daleko od toga u svojoj stalnoj potrazi za "gospodinom Pravim". Miranda je zbog svojih neuspjelih veza često depresivna, a Samantha je jedini ženski lik u seriji koji vjeruje da "biti solo" nije kraj svijeta. 7. Igrice i drame nezaobilazni su dijelovi svake veze Ako u vezi nema drama, ne znači da veza mora biti dosadna. Zapravo, puno je ugodnije imati vezu u kojoj svaki dan nije na dnevnom redu neka igra ili "treniranje živaca". >>Hoće li vaša veza preživjeti? Ovih 5 znakova će to otkriti 