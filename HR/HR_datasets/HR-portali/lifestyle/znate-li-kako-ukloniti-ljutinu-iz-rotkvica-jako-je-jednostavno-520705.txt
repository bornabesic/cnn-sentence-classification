Prekrasne su i zdrave, a uz to odlično izgledaju uz svako jelo. No dok ih kupujemo ne možemo znati jesu li ljute ili ne. Ako niste ljubitelj ljute hrane i ljutkaste rotkvice vam ne pašu, možete ukloniti njihovu ljutinu vrlo lako. Trik je u tome da je gotovo sva ljutina sadržana u kori rotkvice. Kada je ogulite, i ljutina će nestati.  Istina je, rotkvice će tada biti posve bijele, ali bez ljutine. Tada su odlične i za vaše najmlađe koji preferiraju blažu hranu, ali i za sve kojima odgovara neutralniji okus. Prilikom kupovanja, gledajte da lišće na rotkvicama bude svježe i zeleno te da korjenčići izgledaju svježe.  Obratite pozornost i na veličinu. Veće rotkvicu mogu biti stare i šuplje. Kako bi provjerili jesu li svježe, pritisnite ih. Ako su mekane, vjerojatno su već stare.  Kada ih kupite, odrežite im lišće jer ono potiče stvaranje vlage zbog čega se nutritivne vrijednosti rotkvica smanjuju. U hladnjaku mogu stajati 5-7 dana.  Operite ih četkicom pod mlazom vode kako biste uklonili svu prljavštinu. Preporučuje se omotati ih vlažnim kuhinjskim papirom i staviti u plastičnu vrećicu. Ali nemojte je potpuno zatvoriti. Tako će ostati hidratizirane, hrskave i svježe danima jer se puno brže suše kada im odreže lišće.  