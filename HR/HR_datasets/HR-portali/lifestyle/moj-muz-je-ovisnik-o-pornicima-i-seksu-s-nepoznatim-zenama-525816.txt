Zajednica Journey of Healing & Joy okuplja žene koje se bore s s ovisnošću svojih muževa o pornografiji. Ove žene dijele svoje priče i međusobno si pomažu, traže rješenje njihovih problema, kao i potporu za budući samački život. Sve priče su istinite i pišu ih članice zajednice, a svrha im je da pišući o svojim iskustvima prođu katarzu i krenu dalje. Mnoge priče su šokantne, a u većini slučajeva ovisnost o pornografiji uništila im je obitelj. Donosimo vam priču žene koja je veliki dio svog života provela kao supruga američkog pastora, svećenika jedne od slobodnih evanđeoskih crkava koje dopuštaju ženidbu.   Ova priča počela je prije 15 godina, 3 tjedna nakon vjenčanja, kad se autorica priče udala za svojeg muža. U to vrijeme njezin muž je prolazio zadnje priprema za svećeništvo, a to ljeto su živjeli s njegovim roditeljima. Sestra autorice je završavala srednju školu i ona je otišla na par dana doma proslaviti maturu i pomoći roditeljima oko pripreme i čišćenja. Po povratku kući muž joj je priznao da je gledao pornografiju na Internetu. Već prije, u jednom navratu, muž joj je spomenuo da je gledao pornografiju na Internetu, ali to je predstavio kao da je to gotovo i da ga to više ne zanima. Ovo je bio veliki šok, pogotovo uzevši u obzir da se udala kao djevica i da je tek počela otkrivati seks. Obećao joj je da više neće gledati, i koliko god bila povrijeđena, prihvatila je ispriku i nastavila dalje, piše na spomenutom portalu.  - Osjećala sam se kao u klopci, šokirana, depresivna i sama na svijetu. Nikad nikome nisam rekla jer sam bila ponižena. On se ispričavao, plakao, molio za oprost i obećavao da se više nikad neće ni približiti pornografiji - prisjeća se autorica. Nakon prve godišnjice braka muž joj je opet priznao da gleda pornografiju. U ovo vrijeme on je već radio kao svećenik i puno vremena je provodio s mladim ljudima. Opet su razgovarali, opet mu je oprostila i, unatoč tome što je bila strašno povrijeđena i što mu više nije ništa vjerovala, nastavila je dalje kao da se ništa nije dogodilo. Par godina poslije preselili su se u novi grad, i unatoč nekim padovima i usponima, život je normalno tekao. Ali, jednog dana, dvije godine nakon preseljenja u novu župu, sve je krenulo nizbrdo. Jedan dan pronašla ga je kako se na forumu dopisuje s nekom ženom. Pronašla je gole fotografije njegovog tijela i niz poruka seksualnog karaktera s različitim ženama. U početku je lagao, ali kasnije je sve priznao. Obratila se za pomoć svojim i njegovim roditeljima. Nakon "intervencije" izgledalo je kao da će se sve napokon riješiti. Ova ovisnost o pornografiji, laganje i konstantno obećavanje da je to gotovo trajalo je više od 20 godina, dok napokon prošle godine autorica teksta nije odlučila da više neće tako živjeti. Jedan dan došla je kući te na prilazu vidjela da su u njegovoj radnoj sobi navučene zavjese. Taj dan je označio kraj njihovog braka. Saznala je da je imao više različitih profila na različitim forumima na kojima se traže partneri za seks, da se dopisivao s različitim ženama, ali i da je imao s njima seksualne avanture.  U razgovoru je priznao da si jednostavno ne može pomoći. Rekao joj je da treba više seksa, zabavnog seksa, a ne onakvog kakvog oni imaju. Ima potrebu upoznavati nove žene i pričati s njima o seksu i njihovom seksualnom iskustvu. Slomio joj je srce, nakon svih tih godina laganja i varanja, jednostavno je pokupio stvari i otišao. Par dana prije ovog razgovora povezao se sa prijateljicom iz srednje škole na Facebooku s kojom je razmjenjivao poruke seksualnog karaktera. Ta veza nije potrajala, ali problemi s mužem su se nastavili.   - Od napuštanja mi je rekao da sam za sve kriva ja. Rekao mi je da nisam ispunila svoje obveze prema njemu, da se nisam održavala za njega, i da to nikada ne bi učinio sam bila bolja supruga. Zatražio je razvod, unajmili smo odvjetnike i sad se posljednjih šest mjeseci ispričava i govori da mu je žao i da se promijenio - priča ova žena. Međutim, ponovno ima djevojku, i to ne istu kod koje je otišao kad smo se rastali. - Moj suprug kaže da se pokajao i da mu je Bog oprostio. Pretpostavljam da je to između njega i Boga. Jednostavno ne razumijem kako je živio takav dvostruki život. U srijedu i nedjelju propovijeda u crkvi, pomaže tinejdžerima i mladima tijekom cijelog tjedna, podučava u školi o Isusu i kršćanstvu, a onda se svaku večer baca u seksualni grijeh i uživa u njemu koliko god može - piše autorica. - Moja djeca su razlog što idem dalje. Ljuta sam sama na sebe što sam ikad povjerovala da će se promijeniti. Kako sam mogla dopustiti da me netko tako tretira? Želim zaštiti svoju djecu od ovog mračnog i odvratnog svijeta grijeha koje je on donosio u naš dom toliko dugo. I tako, djeca i ja smo ovdje, 14 kilometara udaljeni od naše obitelji, pokušavajući živjeti život u skladu s Isusom i pokupiti komadiće dostojanstva i života što su nam ostali - piše autorica. Prijatelji i obitelj im pomažu. Polako se prilagođavaju novoj okolini, a autorica prvi put živi bez sumnje, laži i straha da će muž ponovo pasti pod utjecaj svoje ovisnosti. Izgubila je puno kilograma, brine se za kuću i račune, radi i brine se za svoju djecu. Koliko god je teško, radi najbolje što može kako bi ona i njezina djeca normalno živjela. Erotski triler iz zagrebačkog seksualnog podzemlja "Do kraja: Oslobađanje" potražite na svim kioscima i na mondo.hr za samo 39,90 kn!