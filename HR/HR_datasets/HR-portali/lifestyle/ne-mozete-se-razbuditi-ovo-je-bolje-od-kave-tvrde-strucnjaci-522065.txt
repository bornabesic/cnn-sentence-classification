Znanstvenici s američkog Sveučilišta Georgia ispitanike su podijelili u dvije grupe. Prva ekipa uzimala je kapsule s kofeinom ili s placebo efektom, dok su se drugi svako jutro penjali uz stepenice oko deset minuta niz 30 katova. Svi ispitanici većinu radnog dana provode ispred računala i nemaju vremena za vježbanje.  30 minuta tjedno hoda uz stepenice poboljšava rad srca. Drugo istraživanje proveli su nad studenticama koje se žale na kroničnu neispavanost tijekom tjedna. Znanstvenici su proučavali njihovo pamćenje nakon vježbanja i nakon ispijanja kofeinskih napitaka. Ni u jednom slučaju nije došlo do bolje memorije, ali vježbanje im je dignulo motivaciju za učenjem i radom. Osim toga, penjanje i spuštanje niz stepenice osigurat će kardiovaskularnom sustavu dug i sretan život, dokazali su istraživači sa Sveučilišta McMaster.  10 stepenica potrošit će približno jednu kaloriju. Oni su proučavali kako intervali žestokog sprinta stepenicama i kratkih stanki utječu na zdravlje srca. Ispitanice su se penjale stepenicama desetak minuta, i to u intervalima od 20 do 60 sekundi, uz kratke stanke. Trening je trajao tri puta tjedno kroz šest tjedana. Nakon toga znanstvenici su rezultate usporedili s bicikliranjem na spravi i zaključili da samo 30 minuta penjanja stepenicama tjedno poboljšava dugovječnost cijelog kardiovaskularnog sustava. No brojna istraživanja pokazuju da ćete uz ovakav način vježbanja izgubiti puno kalorija, a prema nekim navodima, za hodanje stepenicama je potrebno i do sedam puta više energije nego za vožnju liftom. Penjanje stepenicama je sport koji uključuje i trčanje uz stepenice, a troši jednaki broj kalorija kao da ste igrali odbojku ili košarku.   Nisu vam potrebni nikakvi dodatni rekviziti, svaka sagrađena zgrada ima stepenice pa ne morate gubiti vrijeme na odlazak u teretanu. Nije potrebna ni posebna odjeća ili obuća – penjati stepenicama može se i u odijelu i u gumenim čizmama – sve što trebate je volja. 