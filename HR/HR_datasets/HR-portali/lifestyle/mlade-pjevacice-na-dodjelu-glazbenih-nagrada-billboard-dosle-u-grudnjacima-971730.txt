Foto: Getty, Rex  NA ovogodišnjoj dodjeli Billboard Music Awardsa, ružičastim tepihom prošetala su zaista raznorazna izdanja.  Od prozirnih haljina, preko traperica, pa sve do odjeće koja je tu jedva da prekriva, svi kao da su nosili što god su poželjeli. No, jedan "odjevni" komad primijetili smo na nekoliko poznatih dama, a radi se zapravo o donjem rublju, točnije grudnjaku, koji se našao u ulozi topića.   Model pjevačice Halsey možda je i najviše podsjećao na pravi, tradicionalni, bijeli grudnjak s košaricama, a iskombinirala ga je s balonerom, koji je glumio suknju i sandalama koje se vežu duž cijelih nogu.  Svoje trbušnjake ne ružičastom su tepihu pokazale i sestre pjevačice Miley Cyrus, koje su za ovu prigodu izabrale topiće. U crnom od glave do pete, Noah je iskombinirala čak dva grudnjaka odjednom, odnosno pleteni topić preko crnog grudnjaka.  Starija Cyrus sestra, Brandy, izabrala je metalik srebrni top i uparila ga s plavim ženskim odijelom.   Pjevačica Julia Michaels svoj grudnjak s trakicama iskombinirala je s komadom iz spavaće sobe, odnosno cvjetnim ogrtačem s crvenom postavom, koja je svemu dala dodatnu čar.  No, nisu se ove dame razgolitile bez razloga. Mnoge zvijezde na događaju žalile su se na visoke temperature, a ovima u grudnjacima sigurno je bilo bar malo lakše.