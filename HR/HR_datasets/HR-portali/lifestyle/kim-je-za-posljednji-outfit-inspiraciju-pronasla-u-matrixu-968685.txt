USPOREDBE su krenule momentalno.  Od prošlog listopada i oružane pljačke u hotelskoj sobi u Parizu, najpoznatija starleta na svijetu, Kim Kardashian, ipak se malo smirila s isticanjem svog bogatstva, provokativnim kombinacijama te općenito pojavljivanjem u javnosti.  No, s vremena na vrijeme, ipak se zaželi starog načina života, a upravo je tako bilo jučer u Los Angelesu, gdje je uhvaćena u snimanju novih epizoda obiteljskog showa "Keeping Up With The Kardashians" sa svojim najboljim prijateljem Jonathanom Chebanom.  Tom prilikom, Kim je svoje raskošne obline uvukla u kožnu majicu s dugim rukavima te kožnu suknju, dok je grudnjak ponovno zaboravila kod kuće. Look je upotpunila nude sandalicama na vezanje, no najviše pažnje privukle su njezine naočale, koje neodoljivo podsjećaju na one koje je nosio Keanu Reeves u popularnom filmu "Matrix".   36-godišnja starleta poznata je po tome što voli kožni uzorak, a često smo ju mogli vidjeti u takvim komadima, posebno hlačama. Osim toga, Kim se ne odvaja od kratke kose, iako je duže vrijeme njegovala ekstremno duge ekstenzije.  A ako ste jučer propustili savjete za prekrasnu i sjajnu kosu poput njezine, možete ih pročitati ovdje. Naime, njezina tajna krije se u vašoj kuhinji.