Screenshot: YouTube  SVATKO tko je pogledao barem jednu epizodu serije Seks i grad zna da je Carrie Bradshaw na haljine, torbe, a pogotovo cipele najpoznatijih modnih dizajnera trošila pravo bogatstvo. Ipak, čini se da nije uvijek bila rastrošna, jer najpoznatija stvar koju je nosila uopće ne košta puno.   Naime, bijela suknjica koju nosi dok je autobus s njenim likom zalijeva vodom zapravo je bila na sniženju, kad ju je Patricia Field pronašla. Izjavom da je suknjicu našla u košari sa sniženom robom legendarna je stilistica razbila iluzije svih onih koji su bili uvjereni da je suknjicu potpisao neki od poznatih dizajnera. Još je neobičnija njena cijena - samo pet dolara.