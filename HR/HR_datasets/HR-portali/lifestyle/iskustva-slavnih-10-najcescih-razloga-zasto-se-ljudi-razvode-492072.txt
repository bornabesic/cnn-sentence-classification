Novac, predugo su zajedno, a nitko bolji nije naišao i to se očekuje od njih, premladi su se vjenčali ili obiteljski pritisci na brak - potpuno su krivi razlozi za vjenčanje. U njega treba ući iz ljubavi i sa željom da ćete svog odabranika ili odabranicu voljeti, podupirati i pratiti na vašem cjeloživotnom putu.  Reese Witherspoon i Ryan Phillipe razišli su se iz takvih razloga.  - Ja sam bila tako mlada, smiješno mlada za brak. No naučila sam puno. Ovo je bila odlična prilika za mene da shvatim što doista znači biti partner i što znači biti u braku. I ništa nije onako kako sam ja to zamišljala - ispričala je Reese 2011. za Elle magazin. Za Ryana se udala s 23. godine.  Ako se u zajedništvu niste i vi osobno sami izgradili, moguće je da ćete s vremenom naići na velike probleme. Kada nemate vlastite interese i mogućnost da se sami ostvarite i izrazite u područjima koja vama odgovaraju, vjerojatnost je velika da ćete zapeti u vrtlogu nerazumijevanja. Morate znati što vi volite, kakvu glazbu želite slušati, s čim se želite baviti kako biste bili sretni i u zajedništvu.  Nicole Kidman i Tom Cruise doživjeli su takav slučaj.  - Ja sam morala odrasti. Dugo sam bila sama, nisam željela poslije razvoda uskočiti u vezu. Vrijeme koje sam provela sama mi je dobro došlo. Shvatila sam da sam bila dijete kad sam se udala. Morala sam odrasti - ispričala je Nicole za Vanity Fair 2006. S vremenom, pogotovo kada djeca dođu, tada većina parova potpuno zanemari činjenicu da se moraju posvetiti sebi kao paru.  Kako djeca rastu i trebaju manje pozornosti, puno supružnika shvaća da su se razvili u posve drugačijim smjerovima te da se više ne razumiju i ne slažu. Obično više ni nemaju ništa zajedničko.  Heidi Klum i Seal doživjeli su takvu sudbinu.  - Ja sam netko tko vjeruje u bajke i kad sam rekla "uzimam", mislila sam zauvijek. Ali nikad ne možete znati što će se dogoditi. Život se promijeni - ispričala je Heidi za ABC News 2012.  U zajedničkoj izjavi za javnost objavili su:  Iako smo uživali u sedam godina punih ljubavi, sreće i vjernosti u braku, nakon puno samoispitivanja odlučili smo se rastati. Međusobno se iznimno poštujemo i nastavit ćemo se voljeti vrlo mnogo, ali razvili smo se u drugačijim smjerovima. Ovo je neizbježan proces i zaštita dobrobiti naše djece sada je naš prioritet br. 1.  On misli da je njoj mjesto u kuhinji, a ona ne. Jedno želi štedjeti, drugo trošiti. Vaš idealan odmor je negdje daleko na osami, a partnerov u velikom gradu.  Ovi modeli ponašanja sigurno se nisu promijenili preko noći. I prije su postojali, ali vi ih niste uočili, niste pitali ili jednostavno o njima niste razgovarali. Moguće ih je riješiti, ali potrebna je obostrana odlučnost.  Brad Pitt i Angelina Jolie sada su pravi primjer ovog razloga. Iako su dugo zajedno, prema navodima - ona se želi posvetiti zdravlju i obitelji, a Brad Pitt uzima sve više projekata. S vremenom, na svakoj vezi bi se to odrazilo jer jednostavno žive drugačijim životom i dijele drugačiji pogled na svijet.  Muškarcima obično treba seks da bi se osjećali nježno i romantično, a kod žena je situacija obrnuta. No sve dok oboje dobivaju što žele, sve je u redu. Zbog ubrzanog života i djece, čest je slučaj da par preskočenih večeri rezultira i s par mjeseci bez seksa, a katkad se to pretvori i u godine. Zbog manjka intimnosti parovi se počinju osjećati nevoljeno i nepoštovano zbog čega na kraju i traže razvod.  Kada jedna osoba u braku proživljava težak period zbog bolesti, gubitka voljene osobe, otkaza ili bilo kojeg drugog teškog događaja, očekuje od osobe koja joj je najbliža da će joj pomoći. I ne samo to. Očekuje da će joj biti podrška, rame za plakanje, najbolji prijatelj i savjetnik. Kada ta osoba to ne ispuni, razočaranje nastupa. Malo ljudi shvaća da ne mogu očekivati od drugih da budu odgovorni za njihovu sreću, ali činjenica je da teški trenuci otkrivaju kakva je osoba s kojom živite.  Madona je nakon razvoda s Guy Ritchiejem izjavila da to nije bilo ono što je ona očekivala da će biti.  - Kad tek počnete, sve je super. Osoba za koju ste se udali je besprijekorna i vi ste savršeni. Ali kako život ide dalje, dođu djeca, polako se počinju javljati pukotine. Više nije romantično kako je bilo. I misliš si - ovo nije onako kako sam ja mislila da će biti i koliko još ću ja morati žrtvovati? - ispričala je Madonna za Newsweek magazin 2012.  Nije toliko stvar u samim financijama, koliko u pristupu njima. Ako jedno želi štedjeti za budućnost, a drugo želi živjeti danas i ne misliti o sutra, veliki problemi nastaju. Ako se ne dogovore, s vremenom se problem može razviti do nepremostivih razlika.  Na stranu seks, ali fizički kontakt općenito je jako bitan. Poljupci za pozdrav, za laku noć, zagrljaji i jednostavno držanje za ruke. Kod parova kod kojih to izostane pitanje je vremena kad će se rastati.  Mnogi parovi nađu snage u sebi i dovoljno odlučnosti da odluče prijeći preko tako velikog problema. No kod mnogih je to puno više od preljuba - potpuna izdaja svega što su izgradili, srušeno povjerenje i veliko razočaranje koje ne mogu premostiti.  Princeza Diana i princ Charles poznati su cijelom svijetu po njegovoj nevjeri.  U intervjuu 1995. magazinu Panorama Diana je rekla:  - Očajno sam htjela da to funkcionira, očajno sam voljela svog muža i željela dijeliti sve s njim. Mislila sam da smo dobar tim. Ali bilo nas je troje u braku - prevelika gužva.  Svađe su zdrave. One pokazuju da vam je stalo, slažu se mnogi psiholozi. No nakon što se strasti smire, morate pronaći rješenje za vaš problem. Oba partnera moraju osjećati da ih poštujete i slušate. To je iznimno važno. Katkad tu pomaže bračni savjetnik, a ako ni to ne pomogne te se i dalje ne mogu ni oko čega dogovoriti - kraj je gotovo neminovan.  Kada su se Jennifer Lopez i Marc Anthony razvodili, objavili su u zajedničkoj izjavi da jednostavno nije išlo - na svim područjima.