BB krema - je skraćeno za balzam za ljepotu ("beauty balm"). Kreme s ovom oznakom vlaže kožu lica i smanjuju iritacije, ali ne mogu regulirati masnoću lica. BB krema odgovara svim tipovima kože. CC krema - je skraćeni naziv za kontrolu boje ("color control") i ova vrsta kreme je osmišljena kako bi neutralizirala iziritirane dijelove lica i ublažila crvenilo. Sadrži djelatne tvari zahvaljujući kojima koža izgleda svježa i ima glatku teksturu. Ne preporučuje se osobama koje imaju masnu ili problematičnu kožu. DD krema - je skraćeni naziv za dnevnu obranu ("daily defence"), a svrha kreme je da štiti kožu od svakodnevnih loših utjecaja. Jako je dobra kod zaštite lica od sunca, ali stručnjaci ne preporučuju konstantno korištenje DD kreme jer može zatvoriti pore lica. Najbolja je za stariju kožu, prenosi Brightside. EE krema - je skraćeni naziv za dodatni piling ("extra exfoliation"). EE krema obnavlja kožu skidajući mrtve stanice s lica i štiti ga od sunca pružajući mu dodatnu vlagu. Neke od ovih krema imaju kombinirane elemente za zaštitu od UV zračenja i zaštitu od pojave akni. EE kreme se ne bi trebale često koristiti, a nisu namijenjene osobama s tankom i osjetljivom kožom. PP krema - je skraćeni naziv za savršeno ružičasto ("perfect pink"), a koristi se kao baza za šminkanje. Sadrži čestice silikona koji popunjava neravnine na licu dajući mu gladak i uravnotežen izgled. Namijenjene su svim tipovima kože, ali se savjetuje da se koriste zajedno s drugim proizvodima za njegu lica. Između PP kreme i šminke je dobro koristiti i toniranu kremu. 