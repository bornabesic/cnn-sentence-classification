Foto: Splash News, Getty  KAO što smo i očekivali, ceremonija je održana u strogoj tajnosti.  35-godišnji glumac Ryan Gosling i njegova 7 godina starija djevojka Eva Mendes, napokon su izgovorili "sudbonosno da", na maloj i intimnoj ceremoniji.    Par je zajedno od 2011. godine te zajedno imaju dvije kćerkice, no nikada im se nije žurilo vjenčati se, a često su i sami isticali kako se nakon svih ovih godina, već osjećaju kao bračni par.  Ceremonija je održana u krugu bliskih prijatelja i obitelji, a nikakvi drugi detalji nisu poznati javnosti. Također, vijesti još uvijek nisu službeno potvrđene.    Podsjetimo, zgodni par upoznao se na setu filma "The Place Beyond The Pines", a uvijek su strogo čuvali svoju intimu. Tako se vijest o prvoj trudnoći prelijepe Eve saznala tek kada je ona bila u 7. mjesecu trudnoće, a kćerkica Esmeralda na svijet je stigla u rujnu 2014. godine.  Malena Amanda Lee stigla je u travnju ove godine, a ponosni tata tada je izjavio kako ne može biti sretniji te kako doma ima tri anđela.   Prije Eve, Ryan je ljubio kolegice Sandru Bullock i Rachel McAdams, koja mu je bila partnerica u popularnom filmu "Notebook", dok je Eva bila 8 godina u vezi s Georgeom Augustom.  Čestitke sretnom paru!