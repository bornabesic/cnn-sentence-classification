Foto: REX  SESTRA vojvotkinje Kate uskoro će stati pred oltar. U srpnju 2016. godine saznali smo se kako Pippa Middleton zaručila za svog zaručnika Jamesa Matthewsa, koji je slučajno milijunaš. Par je zajedno od 2012. godine, no Pippi je u međuvremenu za oko zapeo još jedan milijunaš, Nico Jackson. James je dobio nogu, no nakon prekida s Nicom, Pippa mu se vratila u zagrljaj.  Vjenčanje će se održati 20. svibnja u crkvi Sv. Marka u Berkshireu, pred nešto više od 400 gostiju, a polako se počinju otkrivati detalji ceremonije. Tako će u svečanost biti uključeni Pippini nećaci, neodoljivi princ George i princeza Charlotte, a mladenka će navodno nositi haljinu s potpisom Gilesa Deacona s dugim šlepom.  No, otkriveno je i jedno pravilo, na kojem inzistira mladenka, a ono je poznato pod nazivom "No ring, no bring" te podrazumijeva da pozvani gosti ne mogu povesti svoje partnere na vjenčanje, ako nisu zaručeni ili oženjeni.  To znači da djevojka princa Harryja, holivudska glumica Meghan Markle, tako neće biti dio ceremonije, iako se šuška kako princ planira uskoro (po)kleknuti.  Iako takva vijest nije službeno potvrđena, iznenadila je brojne internetske korisnike zbog diskriminacije, koja je i više nego očita.