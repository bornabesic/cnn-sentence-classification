U zemljama koje njeguju tradiciju djeveruša, biti pozvan za taj zadatak velika je čast. No svi također znaju da djeveruše itekako mogu nadrapati ako mladenku "opere" pretjerana nervoza da sve bude savršeno.  Ova mladenka može se bez pretjerivanja zvati Bridezillom (kovanica nastala od spajanja riječi bride - mladenka i Godzilla - japansko filmsko čudovište). Njezino viđenje vjenčanja je malo izmaklo kontroli i prema svojim djeverušama se ponašala gotovo diktatorski. Jedna od njih "otkucala" ju je blogu Gawker, koji je proteklih godina (prije zatvaranja) imao više od 23 milijuna posjeta mjesečno.  Prenosimo mladenkino pismo: "Dobro došle na mladenkin party. Mislim da je danas dobar dan da započnemo ovaj lanac, a danas je točno šest mjeseci do mog vjenčanja.  Želim da prijeđemo preko nekih osnovnih pravila. 1. Vaganje ćemo početi za 3 jedna. Pod prvo, voljela bih uzeti neko vrijeme nakon Dana zahvalnosti da moje tijelo zaboravi što je sve pojelo, pa sam pomislila da bih vam mogla omogućiti malo tetošenja.  2. Nitko ne može biti mršaviji od mladenke. To znači da će Kelly i Lizzie biti na proteinskoj dijeti ekskluzivno do svibnja. Angažirat ću nutricionista i on će vam se javiti da prođete zajedno plan prehrane.  3. Morate se pridržavati točno određenog vremena za odlazak u krevet. Nikako ne mogu dopustiti da imate podočnjake. Sigurna sam da razumijete. 4. Oprema za kupanje: želim da svi imate iste bikinije s kristalima na guzi koji oblikuju riječ "djeveruša". A upravo to me vodi do sljedeće točke. 5. Bikiniji ne smiju imati naramenice. Ne mogu imati grozne linije od sunčanja u haljinama bez naramenica. 6. Kreme sa zaštitnim faktorom: moramo osigurati da vi dame izgledate predivno i da zračite, a ne poput reptila. Pack pogotovo.  7. Govori: Svi znamo što se dogodilo na Taylorinom vjenčanju. Zato, ako planirate držati zdravicu, molim pošaljite tekst na reviziju i odobrenje, najkasnije četiri tjedna prije vjenčanja. 8. Frizure: Ako se planirate ošišati, molim vas prethodno me izvijestite o svom novom izgledu, prije nego to učinite. To se odnosi i na bojanje kose.  9. Prisutnost: Strogo je obavezna na svim događanjima ali učinit ću iznimke za pojedinačne slučajeve kako se budu pojavljivali.  10. Tetovaže: Smatrajte da imate moratorij na buduće tetovaže sve do 5. lipnja. One od vas koje imaju vidljive tetovaže kontaktirat će privatno za uklanjanje istih.  Zahvaljujem na vašem vremenu i što ste navedeno uzele u obzir. Svi bi se trebali držati ovih minornih zahtjeva i sigurna sam da ćemo imati vikend za pamćenje.  Samo se šalim b***hes, tj. dijelom. Volim vas sve." Je l' se ona stvarno šalila ili? 