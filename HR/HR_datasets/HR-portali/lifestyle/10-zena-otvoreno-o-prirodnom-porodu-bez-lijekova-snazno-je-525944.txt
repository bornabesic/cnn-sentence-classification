Ovih deset žena rodilo je bez epiduralne anestezije i lijekova. Ne skrivaju da je bilo bolno, ali ne i onako kako većina ljudi zamišlja. One svoje iskustvo opisuju kao osnažujuće, nakon čega su se osjećale nadmoćno, kao da mogu učiniti bilo što.  Ipak, ne mogu sve žene roditi na taj način i mnogima je pomoć lijekova neophodna. Ovo su njihova iskustva: 1. "Imala sam dva prirodna poroda. Sve je jako sirovo i neandertalski, ali vaše tijelo zna što treba raditi. Trudovi izgledaju kao menstrualni grčevi, a bol kod poroda nije normalna bol koju čovjek osjeti kad se na primjer udari. To je bol koja se nadograđuje, koja raste. Ali tijelo zna i kad je najgore tijelo gura i onda je gotovo." - lb2326 2. "Imala sam osjećaj da smo moja kćer i ja tim, da zajedno dajemo sve od sebe da stigne na ovaj svijet. A najbolje od svega je što nisam uzimala nikakve lijekove i točno sam osjetila kako se namješta u rodnici. Sva bol koju sam osjećala je pala na drugo mjesto jer taj osjećaj povezivanja između nas dvije, o kojem mi nikad nitko nije rekao, je bio fantastičan." - Amanda Merrill Robison, Facebook 3. "Rodila sam kod kuće bez lijekova i pomoći. Babica je stigla taman kad je moj sin došao na svijet. Bilo je podnošljivo i, iskreno, jedna od najlakših stvari koju sam ikad napravila. Ljude se uči da se moraju bojati poroda i previše o tome razmišljaju. Par sati kasnije sam uzela par tableta protiv bolova i isti dan sam već hodala po kući." - Ella Pace, Facebook 4. "Zbog boli sam se osjećala moćno. Adrenalin ima veliku ulogu u cijelom porodu i nakon što je sve završilo sam se osjećala toliko moćno da sam mislila da mogu probiti rupu u zidu. Definitivno bih opet rađala bez epiduralne. Toliko si svjestan svega i imaš nevjerojatnu kontrolu nad svojim tijelom i cijelim procesom. I onda stigne čudo..." - evelyng4376fc7ce 5. "Moj drugi porod je bio prirodan koliko je to danas moguće. Nikad nisam tako jako vikala, čak sam htjela nešto zagristi kako bih preusmjerila bol. Ali sekundu kad se beba rodila, pakao je završio i osjećala sam se toliko jako kao da bih mogla istrčati maraton." -  meressal 6. "Sve troje djece sam rodila vaginalno bez ikakvih lijekova, i dvoje su bili stvarno velike bebe. Slobodno mogu reći da je to bila najgora bol koju sam ikad osjetila. Ali, unatoč tome, bilo je nevjerojatno osnažujuće iskustvo i osjećala sam se kao šampion!" - torrielynn 7. "Planirala sam roditi u bolnici, bez lijekova i sve zajedno je trajalo manje od dva sata. Bilo je zabavno - dobra atmosfera, pjevali smo, smijali se i uživali u trenutku. I onda se rodila beba. Bilo je oko pet minuta koje su bile stvarno napete. Svi u sobi su mi pružali puno potpore - babica, doktorica i muž. Sve u svemu, to je bilo stvarno predivno iskustvo i ne žalim što sam se odlučila na prirodni porod." - jamiep4be30dae7 8. "Sjećam se da sam tad razmišljala kako nisam uzela nikakve lijekove za bolove. Porod je stvarno bio ono što žena i očekuje - treba izgurati čovjeka iz sebe i dovesti na ovaj svijet. Da, bilo je bolno. Ali ja sam tetovirala obje noge i to je bilo puno gore. Tako da ako ste sad trudni, nemojte se brinuti - porod nije takav horor kakvim ga ljudi prezentiraju." - hayleys12091991 9. "Ja sam iz Velike Britanije i rodila sam na porođajnom odjelu koje vode babice, a one ne smiju davati epiduralnu. Neću lagati i reći da nije boljelo, je, ali to je neka čudna bol. To nije kao kad pričepite prste. To je vrlo primalna i skoro prirodna bol. Ako ćemo biti iskreni, više me boljelo dojiti prva dva tjedna, nego sam porod." - sibiohan 10. "Htjela sam prirodni porod kako bih iskusila cijeli proces i vidjela jesam li dovoljno snažna proći porod bez lijekova. To je bio osobni izbor, nije da kažem da su žene koje su odabrale carski rez ili epiduralnu slabe, to je jednostavno nešto što sam morala napraviti. Sve je bilo jako euforično i osjećala sam se kao da sam se popela na vrh planine." - katieg4ac114706