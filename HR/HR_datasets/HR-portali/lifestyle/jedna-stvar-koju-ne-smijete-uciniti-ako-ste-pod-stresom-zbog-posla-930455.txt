Foto: Instagram  NAKON napornog dana na poslu, znamo što je jedino što želite. Odgovor se vrlo vjerojatno krije u tome da želite doći kući, otuširati se, uvaliti na kauč ili krevet te pogledati omiljenu seriju ili neki film, uz dragu osobu ili čašu omiljenog vina. Kada je u pitanju stres, baš nitko nije nedodirljiv, a čini se kako u posljednje vrijeme situacija postaje sve gora i gora. A što vam je dan na poslu bio stresniji, to je veća vjerojatnost kako se samo želite sklupčati u krevetu, i možda zaplakati, a manje krenuti na tjelovježbu. A upravo je tjelovježba ono što nipošto ne bi smjeli preskakati nakon takvog dana, predlažu stručnjaci. Preciznije, po njima je to najgora stvar koju možete napraviti u stresnim situacijama. Iako vjerujemo kako čujete tu čašu vina kako zaziva vaše ime, boks, pilates, trčanje ili bilo koji drugi način na koji se volite dobro oznojiti, biti će puno učinkovitiji u borbi protiv stresa. Naime, istraživači Sveučilišta Basel u Švicarskoj te Sveučilišne bolnice Sahlgrenska u Švedskoj, otkrili su zanimljivu korelaciju između razine stresa i vježbanja. Rezultati su tako pokazali kako su ljudi pod stresom podložniji preskakanju fizičkih aktivnosti, ali i većem riziku od visokog krvnog tlaka te viših razina kolesterola. Čak i kada vam je teško pronaći vremena za nju, vježba djeluje kao ublaživač stresa te se izravno bori protiv njega te zdravstvenih rizika, kojima smo izloženi zbog istog. Zaključak je jasan: bez obzira na to kolikom ste stresu izloženi na svom radnom mjestu, ne dopustite da njegova razina utječe na preskakanje treninga, koji je vaš saveznik u toj borbi. Možete vi to!