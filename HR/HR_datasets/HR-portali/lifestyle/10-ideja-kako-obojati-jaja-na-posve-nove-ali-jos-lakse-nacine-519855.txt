Ako ste jedni od onih koji neprestano traže novu inspiraciju za bojanje jaja, ove ideje vas mogu potaknuti na nešto drugačiji izgled ove godine.  Ovaj način je vrlo jednostavan. Skuhajte jaja i ohladite. Zamotajte ih jedno po jedno u papirnati ubrus. Navucite čiste gumene rukavice. Stavljajte izvana jestivu boju na ubrus. Bolje je ako se boje ne dodiruju. Nasprejajte vodom iz bočice s raspršivačem. Lagano stisnite ubrus rukom tako da se iscijedi višak vode. Položite u posudu i ostavite da se suše preko noći.  Ako zaboravite kupiti vrećice s bojama, poslužite se jestivim bojama za kolače i dekoriranje. Skuhajte jaja, a u svaku staklenu ili široku plastičnu čašu napravite jednu boju. Polako miksajte boje dok ne dobijete željenu nijansu. Stavite jaja u boju na pet minuta, izvadite i osušite.   Potrebna vam je samo voda, plastična čaša i lakovi za nokte. Jaja najprije skuhajte i ohladite. U vodu dodajte kap po kap laka za nokte, promiješajte čačkalicom i umočite jaje. S čačkalicom možete i šarati po jajetu. Ostavite da se osuši s jedne strane pa kasnije ponovno bojajte s druge strane. Skuhajte jaja i pomoću jestivih boja i vode napravite željenu nijansu. Obložite jaja gumicama i stavite na 5 minuta u boju. Osušite pa stavite ponovno na pet minuta s druge strane, ali u drugu boju. Ponovo osušite. Vaše bojanje može biti gotovo sada ili možete još jednom staviti jaje u treću boju kako biste dobili što šareniji efekt. Osušite zadnji put i skinite gumice. Postoji još jedan način koji ne podrazumijeva nimalo vode u procesu, osim dok kuhate jaja. Stavite u plastičnu posudicu, za koju imate poklopac, rižu. Dodajte nekoliko kapi jestive boje, stavite poklopac i dobro protresite. Uzmite jaja i stavite u posudicu s obojanom rižom te valjajte dok boja ne prijeđe na jaja.  Skuhajte jaja i dok su još vruća stavite ih u kutiju za jaja. Uzmite voštane pastele i odmah počnite crtati po jajima. Budući da su još vruća, boja na pastelama će se topiti i moći ćete ocrtati što god želite.  Stavite komadić čipke oko jajeta, pričvrstite i stavite u boju koju želite. Ostavite u boji prema uputstvima, izvadite i pustite da se malo osuši. Potom skinite čipku. Naša obična smeđa jaja zapravo već imaju svoju smeđu boju. Ne morate ih bojate cijela u drugoj boji, već možete samo ukrasiti bijelom bojom ili još jednostavnije, bijelom olovkom. Možete nacrtati točkice, srca, zareze, što god želite... Ova jednostavna salvetna tehnika omogućit će vam da na uskrsnim jajima imate što god poželite. Izdvojite list salvete s ukrasima, a sa strane umutite par bjelanjaka. Prekrijte jaje salvetom i namažite bjelanjkom kako bi se salveta zalijepila. Ostavite da se osuši.  Na običnom smeđem, prethodno skuhanom jajetu, nacrtajte pukotinu crnim trajnim markerom. Žutim akrilnim bojama nacrtajte oblik pileta. Preostali dio obojajte sivom akrilnom bojom. Crnim trajnim markerom piletu ocrtajte oči, a narančastom akrilnom bojom tankim kistom nacrtajte kljun.  