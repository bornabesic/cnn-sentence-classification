Svađe u vezi ne moraju upućivati na ozbiljnije probleme. Spoj različitih ljudi zahtijeva prilagodbu i razumijevanje, a donosimo 7 najčešćih svađa koje se događaju i u odnosima ispunjenim ljubavlju te nisu tako zabrinjavajuće, kako piše Reader's Digest. 1. Svađe oko seksa Neke žene više vole izmjenjivati nježnosti od samog čina seksa. Ali što ako muškarcu to i nije najomiljenija stvar ili obrnuto? Seks je važan čimbenik veze jer gradi intimnost između dvoje ljudi, ali običan zagrljaj može pokazati puno više. Kad osobu zagrlite ili samo primite za ruku, mali je to podsjetnik da partnera volite i cijenite. 2. Svađe oko gledanje televizije Navodno većina svađa u vezi izbija zbog daljinskog upravljača, točnije televizijskog programa koji oboje želite gledati. Pokušajte pronaći kompromis. Neka jedan dan partnerica ima glavnu riječ, a drugi dan partner. Odlučili ste biti zajedno, što ne znači da imate potpuno iste interese. Dogovor je ključ dobrog odnosa. 3. Svađe zbog vremena provedenog s djecom Roditelji kojima brzo dosadi igra s djecom nisu loše majke ili očevi. Podijelite odgovornosti kad je riječ o druženju s djecom. Ako se otac voli više igrati s djecom, neka on preuzme tu ulogu, a majka može raditi druge stvari koje joj leže i bolje odgovaraju njenom odnosu s djetetom. 4. Svađe 'ni oko čega' Sigurno vam se dogodilo da partnera/icu upitate: "Što ti je, je li sve u redu?", a onda čujete samo tišinu. Pasivno-agresivno ponašanje dugoročno nosi samo daljnje komplikacije. Kad smo ljuti na voljenu osobu, često pribjegavamo šutnji kako bismo to i pokazati. Ali, ovo zaista nije razlog za svađu ili napetosti u odnosu, radije priznajte što vas zaista muči i razumno riješite problem ili nesporazum. 5. Svađe oko novca Neki su rastrošni, neki vole štedjeti. Novac je uzrok brojnih svađa pa i rastava braka. Svjetska ekonomija takva je kakva je, a vi se, nažalost morate svakodnevno boriti s time. Financijski savjetnici preporučuju da par ima tri računa u banci. Svatko jedan zasebni te treći – zajednički račun. Tako možete dogovoriti da ćete dio novca polagati na njega, pa i bolje i pametnije trošiti ušteđevinu. 6. Svađe oko urednosti u kupaonici Dlake u kadi, umivaoniku, otvorena pasta za zube, mokri ručnici... Svašta vam može zasmetati kad živite sa svojim odabranikom/icom i vjerojatno će vas neurednost osobe, posebice u kupaonici, prilični izbaciti iz takta. Svađe ove vrste bazične su prirode i zbog toga se ne morate previše brinuti. Ipak, pokušajte riješiti problem koristeći šale ili romantiku, inače ćete se uzrujavati u krug. 7. Svađe oko gostiju Dolazak gostiju može biti vrlo zabavan, ali zahtijeva dobru pripremu, čišćenje kuće, kuhanje... Neki partneri podijeljenih su mišljenje oko dolazaka prijatelja ili poznanika u kuću. Dok jedni vole druženja, drugima je to vrlo dosadno i zamorno. Nemojte ignorirati želje svog suputnika/ice već otvoreno razgovarajte o svojem poimanju druženja. Većina parova, u suštini, svađa se iz vrlo sličnih razloga koji su često rješivi – komunikacijom. >> Rakovi će naći ljubav na putovanju, ribe će osjećati sreću u srcu 