Festival Zagreb Chill&Grill powered by Coca-Cola u četiri je dana privukao više od 40.000 posjetitelja iz cijele Hrvatske na omiljeno zagrebačko izletište. Gomile ljudi dolazile su na Bundek svakoga dana kako bi se zabavile i uživale u specijalitetima koje su pripremali vrhunski kuhari. Na kulinarskim radionicama i dvobojima chefova David Skoko, Branko Ognjenović, Marko Palfi, Tomislav Pavlović, Dario Lide, Ante Martić, Marko Lučić, Matko Bukovac, Zlatko Puntijar, Almo Čatlak plus Luka Nižetić i drugi okupili su odrasle i klince. Pojelo se čak pet tona vrhunskog mesa koje je razveselilo kušače zanimljivim i modernim, ali i tradicionalnim okusima. Odlično se zabavio i zagrebački gradonačelnik Milan Bandić. On je odjenuo kuharsku kutu i kapu te se okušao u pripremanju grilla sa Zlatkom Puntijarom i mladima iz Ugostiteljsko-turističkog učilišta Zagreb. Gledatelji nisu ostali gladni – gradonačelnik je pripremio i podijelio porcije, odnosno sto kilograma mesa. - Drago mi je da je grad Zagreb dobio ovu manifestaciju, a posebno mi je drago da su se poznatim kuharima pridružili mladi iz Ugostiteljsko-turističkog učilišta Zagreb - poručio je gradonačelnik. Festival je okupio i zaljubljenike u dobru mjuzu. Nastupilo je 12 glazbenika. Kruna glazbenih događanja bili su sjajno posjećeni Edo Maajka, Soul Fingersi, Detour i Markiz, s kojima je publika srčano zapjevala. Brojni posjetitelji uživali su na koncertima Jazzavaca, Tribute 2 King of Funk by NoA, The SecondHand Banda, DJ-a Rea, DJ-a Stanka, DJ-a Ozrena i Dana Kanceljaka, DJ-a Vedrana Rake. Osvježenje je publika potražila u najboljim hrvatskim craft pivima: Medvedgrad, Križevačka pivovara, Prva Viška pivovara, 5th Element Daruvar, The Garden Brewery, Zmajska pivovara, Nova runda, Varionica, kao i koktelima by Jack Daniel’s, Coca-Cola. Posjetitelji su uživali u više od 30 vrsta piva, a popilo se oko 20.000 litara. Osim toga, u ponudi su bile i delicije popularnih zagrebačkih restorana Batak Grill, Špiro, Mundoaka, Biberon, Brko&Brko, Plac, Bicko... Mladi i perspektivni JoomBoos YouTuberi pripremili su posebnu atrakciju razveselivši gomile fanove na natjecanju u grillu. Podijelili su autograme, popričali su s obožavateljima, ali i snimili brojne zajedničke fotografije. Simpatije je osvojio i Luka Nižetić, a vrhunski chef David Skoko rekao je da se odlično zabavlja. Oduševljenje hranom i cjelokupnim festivalom nisu krili posjetitelji koji se nadaju da će i iduće godine Bundek zasjati u ritmu savršene klope, cuge i mjuze. Organizatori festivala su 24sata i Gastro.hr, a partneri Coca-Cola, PIK Vrbovec, Jack Daniel’s, Dacia, Kotányi, Kisko, Permetal, President, Tabasco, Konzum, Grad Zagreb i mnogi drugi 