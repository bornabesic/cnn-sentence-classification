Foto: Instagram, REX  ODLIČNE vijesti potvrdila je Reese Witherspoon. Volite li gledati serije, vjerujemo kako ste itekako čuli za "Big Little Lies", odnosno "Male laži", koja je u kratkom roku zaludjela publiku diljem svijeta, i muškarce i žene.   Crnohumorna priča o tri majke iz gradića Monterey u sjevernoj Kaliforniji, čiji se naizgled savršeni životi raspadaju do točke ubojstva, u kratkom je roku osvojila srce publike, a popularnosti serije svakako je pridonijela i fantastična glumačka postava: Reese Witherspoon, Nicole Kidman, Shailene Woodley, Zoe Kravitz i Alexander Skarsgård.  Inače, radnja se temelji na istoimenom bestseleru, o kojem više možete pročitati ovdje, a prva sezona sastojala se od svega 7 epizoda.  No, Reese je slikom na Instagramu potvrdila ono čemu smo se itekako nadali, a to je da serija dobiva još jednu sezonu. "Zabavna nedjelja s ovim damama. Radimo na novim lažima", napisala je Reese ispod slike, na kojoj pozira s Nicole i genijalnom Laurom Dern.   No, scenarij druge sezone pisat će se iz početka, a ne prema idejama autorice knjige, Liane Moriarty, a točan datum izlaska nove sezone još nije poznat.  Jedva čekamo!