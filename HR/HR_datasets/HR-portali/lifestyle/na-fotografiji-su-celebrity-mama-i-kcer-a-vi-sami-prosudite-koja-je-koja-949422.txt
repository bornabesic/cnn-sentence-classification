Foto: Getty, Instagram  SIMPATIČNOJ glumici kćer Ava je bila pratnja na crvenom tepihu. Holivudska miljenica Reese Witherspoon nedavno se na premijeri HBO-ove serije "Big Little Lies" pojavila u društvu lijepe kćeri Ave, koju je dobila u braku s glumcem Ryanom Phillippeom.   Iako su na premijeri bile i Nicole Kidman, Zoe Kravitz i Shailene Woodley, za koje se itekako zna ispod holivudskih brda, Reese i Ava ukrale su svu pažnju, jer smo tako još jednom dobile jasnu sliku za to koliko su cure slične.  Ava danas ima 17 godina, no vrlo je bliska sa svojom slavnom mamom, a nakon premijere, objavila je zajedničku sliku, ispod koje je napisala da je jako ponosna na nju.  Ava već ima 266 tisuća pratitelja na Instagramu, no za razliku od npr. Kaiaje Gerber, kćeri supermodela Cindy Crawford, Ava još uvijek nije službeno zakoračila u modne ili šoubiznis vode, iako smo prilično sigurne kako bi postigla itekakav uspjeh.   "Još uvijek ide u školu te ima puno vremena odlučiti čime se želi baviti. Divna je izvana, ali i iznutra te sam počašćena što s njom imam tako bliski odnos", otkrila je jednom prilikom simpatična Reese.