Foto: Instagram  PROŠLE godine baš svi su bili ludi za baršunom.  Kraljevski materijal, mekan na dodir, zaludio je slavne dizajnere i high-street brendove, koji su ga počeli stavljati na doslovno sve odjevne komade: cipele, haljine, torbe, ali i donje rublje te badiće.    No, jedan drugi materijal dominirat će proljećem, koje je upravo stiglo u grad i kojem se sada veselimo još više, a on je dostojna zamjena baršunu, jer također odaje dojam luksuznosti.    Radi se o satenu, pristupačnijoj varijanti glamurozne svile, koji je istovremeno lagan, ženstven i sexy te primjeren toplijim danima, koji su ispred nas.   Na čemu ćemo sve nositi saten? Satenske slip haljine, bit će često viđane na ulicama, kako u dnevnim, tako i u večernjim varijantama, uz traper ili kožnu jaknu, a kasnije i bez bilo kakvih dodataka. Tu su i neizostavni satenski topići, ali i suknje te bluze i košulje, za sve zaposlene žene.   On će se nositi i na tradicionalno kućnim odjevnim predmetima, poput pidžama i ogrtača, a Victoria Beckham nosi ga i na odijelima, obzirom da je poznata po odličnom poslovnom stilu, koji rado kopiraju žene diljem svijeta. Naravno, kućni ogrtač u ovoj verziji, ovog se proljeća nosi i izvan kuće, a odlično će pristajati uz traperice.  Mi vam donosimo nekoliko inspirativnih kombinacija kako točno nositi saten ovog proljeća.