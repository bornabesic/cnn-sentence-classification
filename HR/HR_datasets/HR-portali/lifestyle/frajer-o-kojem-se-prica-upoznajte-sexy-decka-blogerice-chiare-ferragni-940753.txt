Foto: Instagram. Sisley  O OVOM se frajeru posljednjih tjedana sve glasnije šuška.  Ako pratite modni svijet, onda već dobro znate tko je plavokosa Talijanka Chiara Ferragni, koja stoji iza poznatog bloga The Blonde Salad.    Cura, koja je od svoje ljubavi prema modi stvorila vrlo unosan biznis, sretna je i u ljubavi, a njezin novi odabranik je zgodni i istetovirani Talijan Federico Leonardo Lucia, 27-godišnjak poznatiji pod umjetničkim imenom Fedez.     Radi se o pjevaču i reperu, kojeg na Instagramu vjerno prati gotovo 3 milijuna ljudi, i koji ne skriva koliko je zaljubljen u svoju još poznatiju djevojku. Prve glasine o paru pojavile su se u listopadu ove godine, a golupčići često objavljuju zajedničke slike na Instagramu, koje vraćaju vjeru u ljubav.     Ako i niste upoznati s njegovim glazbenim opusom, zgodnog glazbenika sigurno ste zamijetili u slavnoj reklami branda Sisley, 2015. godine, koju je snimio s bivšom djevojkom Giulijom Valentinom, na kojoj se par nije sramio izmjenjivati nježnosti bez previše krpica na sebi.    Pjevač često i objavljuje golišave selfieje na Instagramu, posebno iz teretane pa će sve zainteresirane žene imati itekako dobar pogled.   Što kažete?