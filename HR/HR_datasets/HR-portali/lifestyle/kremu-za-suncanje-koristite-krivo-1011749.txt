Najopasniji rezultat predugog izlaganja suncu i neprimjerene zaštite svakako je rak kože koji je ujedno i najčešće dijagnosticirana vrsta raka na svijetu. Međutim, on je u 90 posto slučajeva izlječiv otkrije se na vrijeme. Kako do toga ne bi došlo, kožu je potrebno zaštititi. Ipak, mnogi ne znaju odabrati pravu zaštitu, pokazalo je istraživanje provedeno na Sveučilištu Northwestern Feinberg School of Medicine u Chicagu. Manje od polovice ispitanika, od njih 114 koliko ih je sudjelovalo u istraživanju, može točno prepoznati koliko koja krema/ulje zapravo može zaštititi od opeklina uzrokovanih štetnim UV zračenjem, preranog starenja kože uzrokovanog izlaganjem suncu i raka kože. Samo 49 posto ispitanih sudionika znalo je značenje kratice SPF na ambalaži proizvoda sa zaštitnim faktorom (sun protection factor). Prijašnjih godina proizvođači tih proizvoda bili su dužni na deklaracijama prikazati puno manje informacija nego danas pa nije čudno da se danas kupci teško snalaze, pojasnila je Jennifer Stein sa newyorškog sveučilišta koja je sudjelovala u istraživanju.  Proizvod s oznakom SPF 30 filtrirat će oko 97 posto UVB zraka, a SPF 50 će filtrirati oko 98 posto UVB zraka, pojašnjavaju stručnjaci. Većina ispitanika nije znala ove podatke, odnosno, koliku zaštitu pruža određeni zaštitni faktor. Zabrinjavajuće je, tvrde stručnjaci i voditelji istraživanja, da većina ljudi nije svjesna toga da kreme i ostali proizvodi sa zaštitnim faktorom ne pružaju adekvatnu zaštitu od UVA zračenja koje uzrokuje prerano starenje kože i može uzrokovati rak kože. Ovaj podatak znalo je tek 29 posto ispitanika, piše Yahoo. >>TOP 5 namirnica koje djeluju kao zaštitni faktor. Evo što trebate jesti za bolju zaštitu od sunca