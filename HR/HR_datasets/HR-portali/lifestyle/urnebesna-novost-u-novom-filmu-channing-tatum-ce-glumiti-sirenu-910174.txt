Foto: Tumblr, Press Foto  NAKON što smo vidjeli muževnog Channinga Tatuma kako glumi Beyonce, ne možemo ga zamisliti u ulozi sirene, no producenti valjda znaju što rade.    Kako piše Variety, Disney upravo priprema remake filma "Splash" iz 1984. godine u kojoj su glavnu ulogu imali mladić i sirena.  Dječaka kojeg je glumio Tom Hanks, u mladim je danima od utapanja spasila sirena koju je glumila Daryl Hannah. Kad je stasao u mladića, ponovno je upoznao zgodnu plavušu i zaljubio se, ni ne znajući tko je zapravo ona.    U remakeu bi glavne uloge trebali glumiti Channing Tatum i Jillian Bell, no priča će ovog puta biti izmijenjena pa će Channing glumiti pola čovjeka - pola ribu, odnosno sirenu te spasiti djevojku u koju će se kasnije zaljubiti.    Ovaj neobični scenarij napisat će Maria Lewis-Ryan.  Ako ništa, barem ćemo ponovno imati priliku gledati Channingove pločice na velikom platnu.