Foto: Splash News, Getty, Instagram  TRUDNIČKI trbuščić ili obilna večera?  Lijepa pjevačica Cheryl Cole prvi put se pojavila u javnosti, otkad su se pojavile glasine kako je u drugom stanju, no umjesto da ih ušutka, dodatno ih je potpalila.  Naime, zgodna Britanka se u Parizu pojavila u uskom, crnom kombinezonu, na kojem se nazirao trbuščić, no naravno, Cheryl nije niti priznala niti odbacila napise, no nekako nam se čini kako je ovdje sve jasno, posebno zato što je pjevačica uvijek imala besprijekornu liniju.    I njezina mama je prije nekoliko dana uhvaćena kako kupuje jastuk za trudnice, a Cheryl je počela i pažljivo izrezivati slike na Instagramu, na kojima joj se više ne vidi trbuh, no najzanimljiviji dio priče vezan je uz to tko je otac djeteta.    Naime, radi se o 23-godišnjem članu One Directiona, pjevaču Liamu Payneu, koji je od svoje odabranice mlađi čak 10 godina.  Par je zajedno od prosinca 2015. godine, iako su se upoznali još davne 2008. godine, kada je Liam zakoračio na pozornicu showa "X Factor", gdje je Cheryl bila jedan od sudaca, no on je tada imao 15 pa je jasno zašto se tada među njima nije ništa dogodilo.  Podsjetimo, Cheryl iza sebe ima dva braka, s nogometašem Ashleyjem Coleom, koji ju je navodno varao na sve strane te francuskim biznismenom Jean-Bernardom Fernandezom, s kojim je izdržala svega 18 mjeseci. Dodatne glasine o trudnoći potpalio je i Liam, kada je na Twitteru pod svoju biografiju, napisao "najsretniji čovjek na svijetu". Zbog bebice? Nekako nam se čini da da...