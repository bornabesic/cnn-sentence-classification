Foto: Instagram, Giphy  ŠAMPON za suho pranje definitivno je jedan od kozmetičkih proizvoda koji bi se trebao naći u svačijoj kupaoni. Ako ga još uvijek nemate, svakako ga kupite, a ako ga imate, također će vas sigurno zanimati ovaj odlični savjet za njegovo korištenje.  Za njim, oblično, svi posežu kada im je kosa masna i splasnuta, kako bi ju "oživio" i dao joj dodatnu teksturu. No, izgleda da postoji i još učinkovitiji način njegova korištenja. Naime, ako već znate da će vam ujutro, kad se probudite kosa izgledati loše, onda ju posprejajte šamponom za suho pranje već večer prije, taman pred odlazak u krevet, otkrio je za InStyle njujorški frizer Ryan Trygstad. Šampon će dok spavate upiti još više masnoće iz kose i ona će, kad se probudite, izgledati kao da je svježe oprana. A neće biti ni ružnih ostataka šampona po kosi, jer će do jutra potpuno nestati.  Također, izbjegavajte svakodnevno korištenje šampona za suho pranje, jer to negativno utječe na ljepotu i zdravlje vaše kose.