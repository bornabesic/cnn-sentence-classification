Foto: Instagram OLIVIA baš uvijek izgleda besprijekorno. Radi se o manekenki i bivšoj Miss Amerike, Oliviji Culpo, koja uvijek oduševi modnim, ali i beauty izborima.     Smeđokosa ljepotica baš uvijek iz ormara izvuče neku jednostavnu, ali efektnu kombinaciju, koju mogu kopirati i ostale žene pa nije ni čudo što na njezinom Instagram profilu često pronađemo inspiraciju za poslovni sastanak, spoj, kino s prijateljicama ili izlazak u grad.   A kada je u pitanju ljepota, bivša Missica gotovo uvijek bira zemljane tonove na očima i obrazima, naglašene trepavice, ali i genijalne boje ruževa, od kojih neke sigurno i vi imate u svojoj kozmetičkoj torbici, ili barem vrlo slične.  Tako je Olivia dokaz kako vesele boje na usnama, mogu u trenu učiniti da vaše lice izgleda odmornije, svijetlije i općenito bolje.    To je posebno dobar savjet za sve žene koje vole nositi tamnije boje, čak i u veselijim mjesecima, kao što su nadolazeće proljeće i ljeto.   Pogledajte kako to radi Olivia.