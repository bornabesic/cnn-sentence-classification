Foto: WeHeartIt  SVI tipkamo.  No, tipkanje može često biti teška igra, obzirom da postoji puno načina na koje možemo biti pogrešno shvaćeni, a samim time i manje atraktivni, ne u fizičkom smislu, već obzirom na našu osobnost.  Ako još uvijek ne znate čime to izluđujete svoje partnere, prijatelje, kolege i poznanike, nastavite čitati dalje.  1. Važne probleme rješavate porukama, umjesto da nazovete  Neke se stvari ne mogu riješiti preko poruka, već samo razgovorom putem telefona ili uživo. Možda vam ih je tako lakše rješavati, no druga strana neće biti oduševljena time.  2. Vaše su poruke predugačke  Bit poruka jest da budete kratki i jasni pa ne pišite romane, koji će primateljima jako ići na živce.  3. Šaljete previše poruka  I ovdje mora postojati određena granica, posebno ako se radi o ljudima koje ste tek upoznali. No, ne pretjerujte ni sa bliskim prijateljima, ni oni nemaju vremena cijeli dan odgovarati samo na vaše poruke.  4. Previše smajlića  Vrlo ste blizu da potpuno izbacite riječi iz svojih poruka te počnete koristiti samo emotikone. Svi volimo smajliće, no i tu treba postojati neka granica.  5. Niste svjesni svog tona  Sjećate se kada smo rekli da vaše poruke mogu biti itekako krivo protumačene? Razmislite prije nego pošaljete poruku, postoji li i mala šansa da bi ona mogla biti krivo protumačena te vas prikazati kao hladnu i bezobraznu osobu, npr. kada odgovorite samo "OK", bez ijednog smajlića i slično.  6. Šaljete grupne poruke  Notifikacije, notifikacije, notifikacije. Još je gore kada se ljudi u tim grupama ne poznaju, tada su još više živčani kada ih stavljate u iste.  7. Tipkate poruke dok vam netko nešto priča  Na svijetu ne postoji osoba kojoj takvo ponašanje ne ide na živce, jer je ono uvredljivo te time dajete do znanja osobi da vam nije toliko važno što vam ona govori.  8. Tipkanje u kinu  Osim što će ljudima oko vas smetati svjetlo ekrana vašeg mobitela, osobi s kojom ste izašli jasno dajete do znanja kako niste stvarno prisutni u trenutku.  9. Treba vam predugo da odgovorite na poruku  Ne morate odgovoriti isti tren, no pošiljatelj vas ne treba niti čekati satima, da se udostojite odgovoriti mu na postavljeno pitanje. Još ako ste k tome pročitali poruku, a ne odgovarate... To je još gore!