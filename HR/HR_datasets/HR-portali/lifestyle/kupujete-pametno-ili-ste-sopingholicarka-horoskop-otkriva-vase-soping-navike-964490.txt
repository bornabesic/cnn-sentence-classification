Foto: Instagram, Giphy  SEZONE se izmjenjuju, dani su sve topliji, novi trendovi se smiješe s polica trgovina... Sve to zvuče kao odlični razlozi za odlazak u šoping. No, nekima razlog uopće ne treba,dok postoje i oni koji šoping ne vole. A da to nema nikakve veze sa spolom, utvrdili smo davno i sigurni smo da svi znate bar jednog frajera koji voli šoping više od bilo koje žene. No, s druge strane, zodijak otkriva puno toga o vašim šoping navikama. Tko je štedljiv, a tko troši zadnje novce na odjeću; tko se uvijek pokušava izboriti za popust, a kome je najviše stalo do luksuza, otkrijte u našem zabavnom horoskopu:  OVAN Da se pita vas, šoping bi bio olimpijski sport. Vi kupujete taktički i ciljano, a u svim svojim "ulovima" osvajate modne vrhove. Najsretniji ste kada u prvoj trgovini pronađete sve što vam treba, pogotovo ako ste kupili komade koje nema nitko drugi i to po dobrim cijenama.    BIK Vi ste oprezan kupac, no ponekad vas uspiju primamiti neke stvari koje niste planirali kupiti, pogotovo ako se istaknu kvalitetom. U shoppingu ste i jako ležerni, volite prošetati trgovinama kad vama to padne na pamet, bez ikakvog poticaja i društva. a najsretniji ste kad kupite nešto kvalitetno i povoljno. BLIZANCI Što više, to bolje, vaš je modni moto, sve dok se ne nađete u svlačionici sa sedam pari istih hlača, samo u drugim bojama. Vi ste i glavni razlog zašto u brojnim trgovinama postoji ograničenje za stvari koje možete ponijeti u svlačionicu. Pokušajte pri sljedećem odlasku u šoping sastaviti popis sa stvarima koje vam trebaju, kako biste proveli što manje vremena u trgovinama, izbjegli nepotrebni stres i, na kraju krajeva, uštedjeli novac. RAK Vama su udobnost i praktičnost uvijek na prvom mjestu, a jedino što ih može zasjeniti jest dobar popust. Najsretniji ste kada sve što vam treba možete kupiti preko interneta, iz udobnosti vlastitog doma, a jedni što vas može namamiti u trgovine su kuponi s popustima. LAV Svaku kupnju smatrate kao investiciju u svoj besprijekorni stil. obožavate obilaziti luksuzne trgovine, gdje vas ne tretiraju kao običnog kupca, već kao kraljicu. No, kad ste u stisci s novcem, odgovaraju vam i "normalne" trgovine, gdje ipak tragate za stvarima koje izgledaju skupo i raskošno.  DJEVICA Vi ste jedna od onih osoba koje traže popust kada uoče da na košulji nedostaje gumb ili je šav na majici malo u koso. U tome ste i jako vješti, jer imate oko za kvalitetu, pa često pomažete i prijateljicama u šopingu. No, ponekad vas ta vaša sposobnost može natjerati da kupite nešto bez razmišljanja kako ćete to nositi i kombinirati, pa vaš kvalitetni komad završi u ormaru gdje godinama samo skuplja prašinu.  VAGA Vama je šoping uvijek zabavniji u društvo, a čak i kad kupujete sami, volite razmišljati kako će netko reagirati na neki komad. Ukratko i ugrubo - kupujete za druge, no to je sve povezano s vašom pretjeranom (i nerealnom) željom da udovoljite svima. Što se tiče trošenja, volite popuste i dobre ponude, ali vas veseli i veliki izbor komada u ormaru, pa često znate kupiti i više od onoga što vam zaista treba. ŠKORPION Vama je šoping isto što i nekima noćni izlazak: kompletno iskustvo kojem se prepuštate u potpunosti, najčešće u većem društvu i koje zahtjeva određenu pripremu. Često vas se može čuti i kako se žalite da ne možete pronaći ništa što vam pristaje, unatoč ogromnom izboru. Tragate i za nečim posebnim, s određenim značenjima, no ponekad biste se malo trebali spustiti na zemlju i prihvatiti kao je neki remen, ipak samo remen, napravljen s jednim i jedinim ciljem - da drži vaše hlače na mjestu.  STRIJELAC Šoping je za vas prava avantura, a baš zato vas i posebno privlači modna egzotika. Ne volite velika sezonska sniženja i gužve u dućanima. Najradije kupujete preko tjedan, dok većina radi, ili u nepopularnim satima, jer šoping doživljavate kao posebno, osobno iskustvo. Problem se javlja samo kad trebate kupiti nešto za nekoga drugoga, a onda biste se ipak trebali pridržavati "basic" komada.  JARAC Nitko nije oprezan s novcem kao vi. No, prekopavanje polica i traganje za dobrim "ulovima" nije vaš stil. Vi radije unaprijed saznate kada kreću sniženja u trgovinama i pripremljeni odete u šoping. Također, jedni ste od rijetkih koji kupuju odjeću i obuću izvan sezone, čime uštedite gomilu novca. VODENJAK Volite male i skrivene dućane koje drugi još nisu otkrili. Također vas zanima tko profitira od vaše kupnje, jer imate čvrste stavove i principe kojih se pridržavate, unatoč svemu. Zbog toga vas sezonski popusti baš i ne vesele i radije ćete nešto platiti više nego "prodati dušu" velikim korporacijama.  RIBE Vas će prije privući izgled trgovine nego ono što se u njoj nudi. Pretrpane i neuredne police, gomila ljudi koja ih prekopava i slični prizori uvijek će vas istjerati van iz neke trgovine, jer vam ne treba takav stres. Baš zato vam često i promaknu neki komadi koje ste željeli, no niste bili spremni boriti se za njih s "poludjelim" kupcima. kako vam se to ne bi ponovilo, sljedeći put kad se nađete u takvoj situaciji udahnite duboko i sjetite se kako bi šoping trebao biti zabavno, a ne stresno iskustvo.