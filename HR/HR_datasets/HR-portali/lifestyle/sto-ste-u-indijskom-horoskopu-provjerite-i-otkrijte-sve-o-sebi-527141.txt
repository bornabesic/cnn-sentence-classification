Mesh 21.3. - 20.4. Vladajući planet ovoga znaka je Mars. On mu daje avanturistički duh. Rođeni u ovome znaku većinom su vođe timova te vole davati naredbe i brinuti se za sve svoje podređene. Njegove glavne osobine su hrabrost i neustrašivost koje ga uvijek vode naprijed.  Mesh je avanturist, impulzivan, pun energije, iskren i izravan. No jako je tvrdoglav te se još brže uvrijedi. Pripadnici ovoga znaka većinom boluju od vrtoglavica, često imaju krvarenja iz nosa i podložni su migrenama. Osim toga izvrsni su kao sportaši, vojnici, istraživači ili liječnici. Njegov idealan partner bili bi Vrisha ili Kanya. Vrisha 21.4. - 21.5. Pripadnici ovoga znaka su jako tvrdoglavi i rijetko kad će slušati savjete drugih. No vrlo lako će postići sve što žele u životu i nikada neće odustajati od svojih ciljeva. Međutim, jako teško sklapaju prijateljstva, no nakon što se sprijatelje, ostaju vjerni i odani u svim situacijama. Smatraju se pouzdanim, praktičnim i ambicioznim karakterima, što im olakšava napredak u poslu.  U ljubavi su uvijek odani i vjerni, ali i izrazito ljubomorni na sve koji se približe njihovom partneru. Dobri su timski igrači no njihova tvrdoglavost često može upropastiti zajednički rad. U životu će ih često kočiti strah od bolesti zbog čega ovaj znak odabire zanimanje usko vezano uz medicinu, osiguranje ili obrazovanje. Najviše će problema imati sa štitnjačom, čeljusti i žilama. Mithun 22.5. - 21.6. Mithun je treći znak u indijskoj astrologiji. Rođeni u ovome znaku složene su naravi. Jako su ljubazni, velikodušni i često pomažu siromašnima ili volontiraju u različitim udrugama. Rado će prihvatiti sve aktivnosti i predano ih obavljati, ali im često nedostaje vremena da se posvete svakoj od njih. Vrlo su fleksibilne prirode i mogu se prilagoditi i najrazličitijim osobnostima.  Mithun voli biti u središtu pozornosti. Njegov partner mu mora odgovarati na mentalnoj razini te se mora znati nositi s njegovim temperamentom. Jako dobro se slaže sa znakom Kumbha. Pripadnici ovoga znaka često boluju od plućnih bolesti te čestih prijeloma kostiju. Karka 22.6. - 22.7. Karka je znak u kojemu vlada Mjesec. Jako su suosjećajni i osjetljivi. Često ne vjeruju drugima, što im stvara probleme u u intimnim odnosima, prijateljskim i ljubavnim. Često su neraspoloženi i sumnjaju u svakoga. Da bi s nekim razvili vezu najprije moraju učvrstiti povjerenje i vjeru u njega.  Karka nije lako razumjeti i njegovo raspoloženje često se mijenja. Idealni partneri za njega su Vritchik i Makar. Najviše će problema imati sa želucem, gušteračom i jetrima. Idealna zanimanja za ovaj znak su u novinarstvu, politici ili književnosti.  Simha 23.7. - 21.8. Simha je obilježe lava. Pripadnici ovoga znaka često su romantični i kreativni. Vole zabavu i česta druženja s prijateljima. Jako je kreativan, velikodušan, širokouman i prije svega vjeran. Njegova snaga i hrabrost uvijek mu osiguravaju uspjeh. On je pravi kralj zodijaka. Simha nikada ne odustaje i rijetko kada će pozvati druge da mu pomognu.  Pripadnici ovoga znaka često su bolesni, ali dobra je stvar što se oporavljaju brže od drugih. Većinom ga muče tegobe sa srcem, venama i kralježnicom. U poslu je uvijek ambiciozan i ne želi raditi bilo što. Najbolji poslovi za njega su političar, bankar ili menadžer. Osim toga, izvrsni su organizatori pa im  rijetko kada može nešto promaknuti. U ljubavi je teško održavati korak s njima, jer imaju visoka očekivanja. Srodna duša im je Kumbha koja razumije njegove potrebe. Kanya 22.8. - 23.9. Merkur vlada ovim znakom pa je tako Kanya simbol savršenstva. Pripadnici ovoga znaka jako su točni i precizni u svemu što rade. S lakoćom će rješavati sve probleme i to na jednostavan te metodičan način. Kanya je najbolji zaposlenik kojega svaki poslodavac može poželjeti. Voli se naći u ulozi šefa i nadgledati svaki korak poslovanja.  Kanyi će najviše problema zadavati njezina bolest, poput upale jetre, slezene ili crijeva. Njezin najprikladniji posao bio bi rad u knjižnici ili u nekom odvjetničkom uredu. Za nju nisu timski poslovi. Njezina idealna srodna duša je u znaku Meena jer je suosjećajan i zna što jednoj Kanyi treba. Tula 24.9. - 23.10. Tula je u znaku vladavine Venere. Rođeni u ovome znaku veliki su diplomati. Uvijek će tražiti ravnotežu i sklad te će se pobrinuti da uvijek ugode drugim ljudima. Tula je društvena i vesela, ali i pametna. Osim toga krasi je vječiti optimizam i uvijek će drugima ulijevati nadu u bolje sutra.  Tuli će najviše problema zadavati bubrezi, kralježnica i mjehur. No ona će biti uspješna skladateljica, pravnica ili modna dizajnerica. Najviše problema u karijeri donosit će joj njezina neodlučnost i stres. U ljubavnom je životu jako uspješna i odgovara joj većina znakova, no najviše njezin Vrisha. Vritchick 24.10. - 22.11. Vritchik je vodeni znak. Jako je tajanstven i magnetski privlačan suprotnome spolu. Rođeni u ovome znaku žude za emocijama i jako su strastveni. Izvana izgledaju mirni no mogu eksplodirati poput vulkana. Između ostaloga njegova volja i upornost uvijek ga vode do poslovnog uspjeha. Najbolji poslovi za njega su istraživanje, medicina ili obrazovanje. Svoje zdravlje trebali bi dobro čuvati jer upale vena, jetre i debelog crijeva mogu mu zadavati velike probleme. U ljubavi je Vritchik tajnovit i bojažljiv, a najbolje mu odgovara Vrisha. Dhanus 23.11. - 24.12. Ovim znakom vlada Jupiter, zbog čega je izrazito impulzivan i znatiželjan. Dhanus ima pozitivan stav prema životu, čemu pridonosi njegova živahnost, svestranost i ljubav prema životu. Lojalan je i neovisan, voli puno putovati i istraživati. Ambicioznost, iskrenost i velikodušnost uvijek će mu donijeti poslovni uspjeh ako se bude bavio znanošću, glazbom, pomaganju drugima ili u odnosima s javnošću. Ljudi ga vole i izvrsno je društvo, a u ljubavi mu najviše odgovaraju tolerantni ljudi poput Kumbhe ili Tule. Makar 25.12. - 20.1. Vladajući planet ovoga znaka je Saturn. Makar je vrlo ambiciozan te uvijek ispunjava sve ciljeve koje si je zadao u životu. Rođeni u ovome znaku pravi su radoholičari i teško im je odbiti bilo koji zadatak vezan uz njihov posao. Najbolje im odgovara posao administratora ili menadžera. Iako su vrlo odani prijatelji, s vremena na vrijeme znaju se ponašati hladno i snobovski. Skloni su oboljenjima s kožom i kosom, ali žilavost i upornost pomoći će im da prebole sve nedaće. Makar je uvijek u potrazi za ljubavlju i potreban im je snažan partner poput Vrishe. Kumbh 21.1. - 18.2. Vladajući planet ovoga znaka je Uran, zbog čega je Kumbh osoba snažnih uvjerenja te uvijek u potrazi za istinom. Iako su idealisti, praktični su. Često mijenjaju raspoloženja, temperament im je nepredvidljiv i često ga se može vidjeti ljutitog i nervoznog. Te mu osobine odmažu u poslu, no najbolja zanimanja za njega su u računalstvu, zrakoplovstvu ili strojarstvu. Zbog svoje nervoze često obolijeva od depresije ili vrtoglavice. Impulzivan karakter ne priskrbljuje mu bajku u ljubavi, ali partner koji će ga najbolje razumjeti je u znaku Makare. Meen 19.2. - 20.3. Meenom vlada Neptun, zbog čega pripadnici ovoga znaka posjeduju jaku intuiciju. Po prirodi su strpljive, blage i fleksibilne naravi. Vole luksuz i puno novca troše na putovanja, ljepotu i druga mala zadovoljstva što ih katkad može odvesti i u "debele minuse". Zbog toga bi se više trebali potruditi na poslu kako bi izbjegli financijske poteškoće. Odlično funkcioniraju kao samostalni obrtnici i vlasnici tvrtki. U ljubavi su jako romantični, a u partneru će tražiti nježnost i pažnju zbog čega će joj najbolje odgovarati Kumbh.