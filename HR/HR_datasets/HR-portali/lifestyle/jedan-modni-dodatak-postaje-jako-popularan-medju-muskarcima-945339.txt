A PO njemu su poznate šarmantne Francuskinje. Nakon što smo vas prije nekoliko tjedana obavijestile o tome kako je poznati brand ASOS u svoju ponudu uvrstio chokere za muškarce, u mušku modu se vraća još jedan uglavnom ženski komad.  Tako je barem ako pitate neka dizajnerska imena, poput Louisa Vuittona, koja su ga predstavila na svojim revijama, a kako vas više ne bismo držali u neizvjesnosti, radi se o beretkama.  Tako je posve jasno kako su dizajneri inspiraciju potražili u 70-im godinama prošloga stoljeća, kada su one bili "must have" muški komad, povezujući se s tada aktualnim pobunama, ali i revolucionarima. Iako ne osporavamo činjenicu kako su se u 19. stoljeću prvo počele proizvoditi beretke za muškarce, a da su dio ženske mode postale tek stoljeće kasnije, u novije vrijeme viđali smo ih isključivo na glavama pripadnica ljepšeg spola.  Upravo zato, moramo priznati kako nas je povratak ovog dodatka na muške glave itekako iznenadio, a hoće li muškarci biti dovoljno hrabri nositi ga i u 21. stoljeću, ostaje nam vidjeti.