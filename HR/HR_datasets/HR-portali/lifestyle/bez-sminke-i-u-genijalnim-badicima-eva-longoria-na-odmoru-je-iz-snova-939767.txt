Foto: Instagram   LIJEPA glumica trenutno se odmara u Meksiku. Zvijezda serije "Očajne kućanice" te producentica Eva Longoria, posljednjih dana uživa u sunčanom Meksiku, gdje je otputovala na zasluženi odmor.   Iako ju obožavamo, moramo priznati kako smo ovoga puta itekako ljubomorne na nju, jer sudeći po viđenom, Eva je na odmoru iz snova.   Sunce, plaža, vila, vino te odlično društvo... U svim tim stvarima glumica trenutno uživa, a na Instagramu je pokazala i kako odlično izgleda i bez trunke šminke.   Također, 41-godišnja Eva pokazala je i svoje bikini tijelo, a čini se kako joj bračni život itekako godi, jer nikada nije izgleda bolje i sretnije.   Podsjetimo, Eva se u svibnju ove godine udala za dugogodišnjeg dečka Josea Antonia Bastona, također u Meksiku, a markantni biznismen zaprosio ju je prije točno godinu dana, tijekom putovanja u Dubai. Glumici je ovo treći brak.