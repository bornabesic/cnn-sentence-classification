Foto: JLP  OVO će zasigurno biti bestseler.  Problematična glumica Lindsay Lohan odlučila je napisati knjigu, u kojoj će 100 posto iskreno iznijeti svoju stranu priče o svom skandaloznom životu - obitelji, filmskim počecima, tulumarenju, nesretnim ljubavima i ovisnosti o alkoholu i drogama. Kako prenosi Perez Hilton, slavna LiLo toga se sjetila na rehabilitaciji, na kojoj je trebala voditi dnevnik, a iz njega se rodila ideja o knjizi, u kojoj je odlučila otvoreno progovoriti cijelom svijetu o svom privatnom životu. Navodno je glumica već sada dobila šest ponuda za suradnju.  Iako se Lindsay baš i ne može pohvaliti mnogim svojim postupcima, nimalo ne sumnjamo u uspjeh njezine knjige, jer njezin je privatni život sve ono o čemu javnost voli čitati - skandal, skandal i samo skandal.