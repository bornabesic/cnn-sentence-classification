Djeca općenito imaju brži ritam otkucaja od odraslih, a u starosti se on znatno usporava. Stresne situacije i tjelesni napor povećat će rad srca, dok će ga mirovanje usporiti. Zato se broj otkucaja srca uvijek mjeri u stanju mirovanja tijela.  U zdravih odraslih osoba normalni broj otkucaja srca iznosi između 60 i 80 u minuti prilikom mirovanja, odnosno 70 u prosjeku. Sportaši imaju niži broj otkucaja srca u mirovanju, pa tako njihov srčani ritam iznosi od 40 do 60 otkucaja u minuti. Kod žena u trudnoći normalan je i blago povišen rad srca. Tijekom umjerene fizičke aktivnosti broj otkucaja srca u zdravih odraslih osoba iznosi između 120 i 130, dok će aktivni sportaši zbog navikavanja srca na aktivnost imati nešto niži broj otkucaja, a osobe prekomjerne težine ili osobe koje se ne bave tjelesnom aktivnošću imat će znatno veći broj otkucaja u naporu. Kada su visoki otkucaja srca i kada je vrijeme za zabrinutost? Pročitajte na portalu Kreni zdravo.    