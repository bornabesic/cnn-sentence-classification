Foto: Guliver/X17  MOZAK obitelji Kardashian izgleda fantastično za svoje godine.  Radi se o 61-godišnjoj Kris Jenner, slavnoj mami menadžerici, koja je sebe i svoju obitelj osigurala do kraja života, i koja unatoč godinama, izgleda bolje nego neke mlađe žene.    Iako je potpuno jasno kako se tu radi i o nekim estetskim zahvatima, gospođa se dobro "sredila", a njezinom izgledu svakako pridonosi i veza s mlađahnim dečkom, 37-godišnjim Coreyjem Gambleom, jednim od menadžera slavnog Justina Biebera.    Kris je tako nedavno uhvaćena u sunčanoj Kaliforniji, gdje je imala snimanje s Kim i bivšim dečkom Kourtney Kardashian, Scottom Disickom, a iznenadila je modnim odabirom, obzirom da je nosila crnu bomber jaknu, koja se inače smatra komadom koji pretežno nose mlađe generacije žena.    U crnom od glave do pete, Kris je razbila sve predrasude o ovom komadu te pokazala kako ga odlično nosi, a on će se nositi i ovog proljeća, u raznim kombinacijama.