Foto: Instagram  NEMATE previše vremena za temeljito čišćenje, a večeras imate goste?  Bez panike. Pripazite na ovih nekoliko stvari, prije nego oni dođu i sve će biti u redu. 1. Miris Uređenje nije prva stvar koju gosti primjećuju kada uđu kroz vrata, već je to miris. Prema tome, znate što vam je činiti. Također, postoje brojni domaći mirisi, koje možete napraviti sami. Jedan od njih uključuje limun i cimet štapiće, koje ćete pirjati pola sata prije dolaska gostiju. 2. Cvijeće Cvijeće je jedina kućna dekoracija bez koje svaki prostor izgleda prazno. I umjetno može izgledati odlično, uz malo mašte, no ono pravo osigurat će još malo svježih mirisa. 3. Ulaz To je ono što gosti vide prvo kada dolaze i zadnje kada odlaze. Također, to je mjesto gdje će ostaviti svoje stvari pa je bitno da ono bude uredno i čisto. Nakon toga, ovisno o tome koliko mjesta imate, tu bi trebao biti stalak za kapute, kišobrane te možda stolac, gdje se cipele mogu skinuti u miru. 4. Kupaonica Druga stvar koju gosti vide kada dođu svakako je kupaonica. Upravo zato, pobrinite se da ona blista te da sadrži pripremljene svježe ručnike za ruke i dovoljno wc-papira.  5. Nered Možda niste imali vremena za detaljno čišćenje, no za nered nema mjesta, kada dolaze gosti. Bilo da ste sve pobacane stvari pospremili ili samo prebacili u drugu sobu, prostorija u kojoj su gosti mora biti organizirana, kako bi se oni osjećali što ugodnije.