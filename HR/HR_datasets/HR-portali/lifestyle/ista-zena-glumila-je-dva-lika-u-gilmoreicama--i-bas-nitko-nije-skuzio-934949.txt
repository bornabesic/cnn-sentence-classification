Foto: Netflix  NAJIŠČEKIVANIJA serija godine "Gilmore Girls: A Year in the Life" i dalje je top tema na društvenim mrežama i u medijima.  Upozoravamo vas da se u nastavku nalaze spoileri. Ne kao oni o posljednjim izrečenim riječima, ali spoileri.   Ono što je mnoge šokiralo jest otkriće da su Gypsy i Berta ista osoba. Dobro ne zapravo, već ih glumi ista glumica - Rose Abdoo.  Da je riječ o istoj osobi prvi je otkrio TV Line, a potom je potvrdila Lauren Graham. U slučaju da ste zaboravili, Berta je čistačica Emily Gilmore koja govori čudni jezik i poziva cijelu svoju obitelj da se useli u Emilynu kuću. Gypsy je s druge strane mehaničarka Stars Hollowa, koju je Emily Gilmore već upoznala u drugoj sezoni. I nije primijetila sličnost sa svojom služavkom.