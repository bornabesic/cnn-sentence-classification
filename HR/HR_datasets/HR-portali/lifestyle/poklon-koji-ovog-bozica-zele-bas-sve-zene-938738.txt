Foto: Instagram   JESTE li ga i vi poželjeli? Prosinac je vrijeme ležanja pod toplom dekicom, ispijanja kuhanog vina na nekom od šarenih štandova po gradu, raznih tuluma, ali i darivanja.   Vjerujemo kako je i vas uhvatila šoping groznica, a jedan je proizvod ove godine posebo popularan među potrošačima. Zapravo se radi o dobro vam poznatom proizvodu, kojeg smo vam predstavili još prije nekoliko mjeseci, koji je toliko oduševio pripadnice ljepšeg spola, da njegova popularnost jednostavno ne pada.   To je preslatka pletena dekica, u obliku sireninog repa, koja je doslovno zaludjela Instagram, i koja je tako osvojila titulu najpoželjnijeg poklona ovih blagdana.   "Mermaid blanket" tako je u nekim web shopovima, poput svakako jednog od najpopularnijih, ASOS-u, rasprodana, unatoč ne tako maloj cijeni od 320 kuna, a na slavnom Amazonu je bila najprodavaniji proizvod na Cyber Monday-u.   Osim što je slatka, mekana i topla, ova dekica svakako će savršeno izgledati i na slikama na Instagramu, stoga nimalo ne čudi njezina popularnost.