Foto: Screenshot Youtube, JLP  TOMA Hardyja doista nikad dosta, posebno ako nema niti jednu krpicu na sebi.  Zgodni Britanac zasitio se snimanja filmova pa je nakratko zalutao na male ekrane, gdje će uskoro stići serija pod nazivom "Taboo", u kojoj Tom ima glavnu ulogu. Još ranije ovoga mjeseca, Tom je na setu pokazao sve svoje čari, dok je snimao scenu u kojoj gol iskače iz čamca u ledeno jezero, i dok ga ostatak ekipe promatra odjeven u debele jakne. Radi se o dramskoj mini seriji, od 8 epizoda po sat vremena, u kojoj 38-godišnji Tom glumi Jamesa Keziaha Delaney-ja, koji uzrokuje pravu pomutnju kada se vrati na očev pogreb u Londonu 1814. godine, iako svi vjeruju kako je mrtav, nakon što je prije 10 godina nestao u Africi.  Tada James započinje ratovati s onima koji su mu nanijeli nepravdu, dok se istovremeno nalazi i između dvije zaraćene nacije: Engleske i Amerike, s 14 ilegalnih dijamanata u džepu, kojima pokreće vlastito prijevozničko carstvo te započinje sukob i s Istočno-indijskom kompanijom. Mračne obiteljske tajne tada izlaze na vidjelo, a serija je prožeta ubojstvima, urotama i izdajama. Sada je napokon izašao i trailer za istu, a ne sumnjamo kako će ona imati itekakvog uspjeha među publikom: muškom zbog tematike, ženskom zbog Toma. Pssst! Tom od 2009. godine ljubi kolegicu Charlotte Riley, koju je upoznao na setu filma "Wuthering Heights". Par se zaručio 2010. godine, a vjenčao u srpnju 2014. godine. U listopadu 2015. godine par je dobio svoje prvo dijete, iako Tom već ima 8-godišnjeg sina iz veze s bivšom djevojkom Rachael Speed, s kojom je bio od 2004.-2009. godine. 1999. godine bio je oženjen za Sarah Ward, no brak je propao 2004. godine.