Žene se mogu neugodno iznenaditi prilikom kupnje grudnjaka ako im veličina koju nose godinama odjednom ne odgovara. Košarice im mogu biti prevelike ili premale, a opseg dobar. No kako biste uvijek znali jeste li odabrali dobar broj grudnjaka koristite ovu tehniku i nećete pogriješiti, ističu u Chantelleu, francuskom dućanu donjeg rublja.   - Kad kupujete grudnjak, trebao biti biti dovoljno uzak da kad ga prvi put zakopčate na prvi red kopčica da ispod kopči možete ugurati dva prsta. S nošenjem će grudnjak olabaviti i rastegnuti se, pa ćete premiještati kopčanje na drugi pa i treći red. Kad stignete do trećeg reda kopčica, ako pod gumu možete ugurati više od dva prsta - vrijeme je da kupite novi grudnjak - otkrila je prodavačica Chantellea Nicole Kivitz za Insider. - Također, bitnije je prilagoditi širinu grudnjaka nego same košarice jer je guma odgovorna za 80 posto podrške - nastavlja Kivitz. Ipak, nije dobro gledati samo jedno ili drugo, bitno je pronaći grudnjak koji će odgovarati širinom i košaricama. Idealno, žene bi trebale jednom godišnje provjeriti veličinu svojih grudi i obujam prsa.