Foto: WENN, Instagram, JETSET, GQ  RITA Ora nije se dugo vozila s prvakom Formule 1.  Iako ima i zgodnijih slavnih frajera, celebrity cure lijepe se kao pčele na med za Lewisa Hamiltona. Prvo je tu 7 godina bila pjevačica i plesačica Nicole Scherzinger, pa navodno i Kendall Jenner, a ovo se ljeto šuškalo kako je na njegov šarm pala i Rita Ora.    No, niti jedna nakon Nicole nije dugo potrajala, a nadamo se kako to neće biti slučaj i s prekrasnom, mladom manekenkom Barbarom Palvin, koja se u posljednje vrijeme ne odvaja od njega.    Iako par inzistira na tome kako su samo prijatelji, Lewis je nedavno bio s njom i na filmskom festivalu u Veneciji, gdje su snimljeni u vožnji brodom te u odličnom raspoloženju.  9 godina mlađa ljepotica poznata je i kao bivša Victoria's Secret anđelica, a prve glasine kako se tu nešto događa, počele su u svibnju ove godine, kada se čitavu večer nisu odvajali jedno od drugoga na filmskom festivalu u Cannesu. Barbara mu je zatim bila pratnja na Grand Prixu u Monacu i Bakuu, što je bilo i više nego dovoljno da krenu priče.   Istovremeno, Lewisova bivša djevojka Nicole o svom bivšem dečku nema riječi hvale. To je otkrila kao sutkinja u popularnom showu The X Factor, gdje je priznala kako je pjesmu "Run" posvetila upravo njemu.   "Ova pjesma posvećena je bježanju od loših stvari u životu", izjavila je, a utjehu je pronašla u mlađahnom tenisaču Grigoru Dimitrevu. A je li Lewis pronašao svoju mirnu ljubavnu luku, ostaje nam vidjeti.