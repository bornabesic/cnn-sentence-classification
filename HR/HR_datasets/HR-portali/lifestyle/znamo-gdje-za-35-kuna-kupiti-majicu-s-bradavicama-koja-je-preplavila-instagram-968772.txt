Foto: REX, Instagram, Never Fully Dressed  U POSLJEDNJE vrijeme mnoge su žene mahom odlučile skinuti grudnjake i osloboditi bradavice, a trend iz devedesetih odmah su prigrlile slavne manekenke, fashionistice, trendseterice...   No, nisu baš svi toliko slobodni da bi svijetu bez problema pokazali bradavice, a možda je baš zato u posljednje vrijeme Instagram preplavila ova majica koja to olakšava.        A sigurni smo da je njenoj popularnosti pridonijela i činjenica da su na društvenoj mreži bradavice nepoželjne, no za nacrtane ne postoji baš nikakva zabrana.        Izgleda da svi koji nešto znače u modnom svijetu ovog proljeća u svom ormaru imaju bijelu majicu s nacrtanim grudima, a prošetala ju je čak i Kendall Jenner, kojoj otkrivanje bradavica inače ne stvara nikakav problem.  Iza ove hit majice stoji britanski brend simboličnog imena Never Fully Dressed koji, osim majici, nudi i maske za mobitele te platnene torbe s bradavicama.     Želite li i vi ovog ljeta "pokazati bradavice" ovu majicu, koja u službenom web shopu brenda košta 29 funti, odnosno oko 255 kuna, možete kupiti i puno jeftinije u online trgovini AliExpress, gdje joj se cijene kreću oko 5 dolara, odnosno 35 kuna.