Foto: Splash News, Instagram  PRSATA plavuša zna tko joj je najbolja muška pratnja.  Slavna plavuša Pamela Anderson, bila je jedan od uzvanika na Help Haity Home Gala večeri, koju je prošlu subotu organizirao poznati glumac Sean Penn. Uz jako naglašene oči i crvenu, prozirnu haljinu, 48-godišnja glumica, osim bujnim poprsjem, pohvalila se i atraktivnim sinom, koji je postao pravi mali frajer.  Radi se o Brandonu Thomasu Leeju, kojeg je glumica dobila u braku s rokerom Tommyjem Leejem, za kojeg se udala 1995. godine, nakon samo 4 dana poznanstva. Par je tijekom 3-godišnjeg braka dobio dvoje djece, a papire za razvod potpisali su 1998. godine. Danas 19-godišnji Brandon zablistao je u plavom metalik odjelu, a fotografe je zabavljao frajerskim izrazima lica, dok je mama Pamela pucala od ponosa. Neke su obožavateljice otišle toliko daleko, da su ga usporedile s Chuckom Bassom, iz popularne serije "Gossip Girl", no to ostavljamo tebi da procijeniš sama.  Prije pojave na crvenom tepihu sa slavnom mamom, Brandon je na Instagramu objavio i crno-bijeli selfie, sa sličnim izrazom lica, a brojne obožavateljice dale su mu laskave komplimente te zaželjele dobar provod. 19-godišnjak na spomenutoj društvenoj mreži ima 27, 6 tisuća sljedbenika, no nekako smo sigurne kako će nakon ovoga imati još više.  Brandon je prošle godine jedno izvjesno vrijeme ljubio i mladu gluicu Bellu Thorne, s kojom je često objavljivao zajedničke slike, a osim u osvajanju cura, vrlo je vješt s glazbom te se pokušava dokazati kao DJ. Tu i tamo se nađe i u ulozi modela, što nas nimalo ne čudi.  Kako vam se sviđa Brandon?