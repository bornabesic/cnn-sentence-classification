Foto: Instagram  OBOŽAVATELJI su ju napali kako nije ostala dosljedna sebi.  Za Ashley Graham cijeli je svijet saznao kada se modnom svijetu nametnula kao revolucionarna promjena.  Nakon što su nam se godinama s pista i naslovnica smješkale mršave manekenke, a ponekad i anoreksične, Ashley je dokazala kako ovdje ima mjesta i za plus-size ljepotice te je ona bila ta koja je takvim ženama otvorila vrata okrutnog modnog svijeta. Osim prirodnom ljepotom, Ashley je osvajala srca diljem svijeta i činjenicom kako je dosljedna sebi i svom stilu, no čini se kako je ipak pokleknula. Naime, jedna od posljednjih njezinih fotografija na Instagramu, izazvala je prilično razočaranje njezinih obožavatelja, koji su zaključili kako je počela kopirati najpoznatiju starletu na svijetu, Kim Kardashian, koja je velika zagovornica plastične ljepote. Povećanje usana, stražnjice i grudi, rekonstrukcija brade i usana, redoviti botoksi... Sve je to ono što pripisuju Kim pa ne čudi što je identičnom šminkom, frizurom i odjećom kao ona, Ashley razbjesnila obožavatelje. Osim toga, Ashley se našla na udaru kritika i zbog činjenice kako je ipak dosta smršavila otkad se probila. Opravdani bijes ili klasično trolanje, ostavljamo vam da prosudite sami!