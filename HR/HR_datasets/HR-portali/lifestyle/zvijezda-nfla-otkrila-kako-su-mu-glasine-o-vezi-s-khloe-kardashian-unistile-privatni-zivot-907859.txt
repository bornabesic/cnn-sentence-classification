Foto: Instagram, Splash News  POČETKOM lipnja, opasno se šuškalo kako su sportaš Odell Beckham Jr. i Khloe Kardashian zajedno.  23-godišnji igrač američkog nogometa, slavnog kluba New York Giants i 8 godina starija starleta Khloe Kardashian, prije nešto više od mjesec dana uhvaćeni su u zagrljaju, na zabavi pjevača Drakea.  Očevici tvrde kako se čitavu večer nisu odvajali jedno od drugoga, no nakon zabave, nitko ih više nije vidio zajedno.    A sada se mlada nada NFL-a požalila časopisu GQ kako su mu takvi novinski napisi zamalo uništili privatni život.  "Hodanje? Upravo sam upoznao tu osobu. Na toj zabavi sam drugi put razgovarao s njom", započeo je Odell. Iako je i Khloe ubrzo nakon toga demantirala glasine, šteta je već bila učinjena.    "Trač je bio dovoljan da se uništi potencijalna veza s nekim drugim, jer tako to ovdje ide. A ja samo sjedim i pokušavam objasniti situaciju toj drugoj osobi, što uopće nije bila nikakva situacija", požalio se, iako slike njega i Khloe nisu bile tako nevine, kako tvrdi.  Ta druga osoba  navodno je mlada pjevačica Zendaya, s kojom ga se nedavno povezivalo, koja je ujedno i vrlo bliska prijateljica Taylor Swift, koja posljednih dana nije u dobrim odnosima s obitelji Kardashian, nakon što je Kim objavila snimke razgovora između nje i Kanyea, na kojima mu ona daje dopuštenje za pjesmu "Famous", u kojoj on pjeva o tome kako je "on učinio tu kuju slavnom".    No, čini se kako je to cijena koju morate platiti, kada flertujete s Kardashiankama...