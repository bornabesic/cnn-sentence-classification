Foto: Instagram   MISLILE ste kako je ovaj komad zastarjeli i demode? Možda jeste, no gadno ste se prevarile. Naravno, mislimo na minice, posebno one od trapera, koje se ove sezone vraćaju na velika vrata.    Nekad davno, bilo za školu, igranje u parku ili tada omiljene dječje rođendane te srednjoškolske tulume i izlaske... Ona je bila apsolutni "must have" komad, a to će biti i ovog ljeta.    High-street dućani već ih odavno imaju u ponudi, i to ne samo traper, već i one kožne, od brušene kože i razno raznih drugih, laganijih materijala, a one se nose na tako romantičan i chic način.   Posebno nam se sviđaju kombinacije u kojima su one sparene s lepršavim bluzicama i košuljama, posebno onima s neodoljivim volanima, koji u trenu podižu baš svaku kombinaciju.  A kako točno nositi minicu u 2017., kao odrasla žena, pogledajte u našem modnom pregledu.