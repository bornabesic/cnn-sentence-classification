Foto: Getty   LJEPOTICA je sinoć sve ostavila bez daha. Da je ruska manekenka Irina Shayk jedna od najljepših žena na svijetu, nije nikakva tajna, no sinoć su se u Cannesu svi divili njezinoj zanosnoj figuri, samo dva mjeseca nakon poroda.  Podsjetimo, Irina je po prvi put postala majka u ožujku, a kćerkicu Leu de Seine dobila je s 42-godišnjim holivudskim zavodnikom Bradleyjem Cooperom, koji ju je osvojio još 2015. godine.  31-godišnja ljepotica jučer se zabavljala bez zaručnika, a zasjala je u žutoj, sexy toaleti, koju potpisuje Atelier Versace, i koji je u prvi plan istaknuo njezin bujni dekolte.  Visoki prorez istaknuo je i njezine zanosne noge, a po starom dobrom običaju, Irina nije pretjerivala sa šminkom i frizurom, kao ni s nakitom.  Žute haljine ove su sezone posebno popularne, iako se mnoge žene ne usuđuju eksperimentirati s ovom bojom. No, kada izgledaš kao Irina, takvog straha jednostavno nema.