Foto: Emporio Armani, Vanity Fair, Instagram  REZULTATI su prilično poražavajući.  Taman kada smo pomislili kako se nešto napokon promijenilo po pitanju mišljenja javnosti o pripadnicama ljepšeg spola i umjetnostima na njihovim tijelima, rezultati jednog nedavnog istraživanja vratili su nas u daleku prošlost.  Anketa je provedena na postdiplomskom studiju na Sveučilištu Texas, a otkrila je kako se žene s tetovažama i dalje smatraju promiskuitetnijima od žena koje nemaju niti jednu.  211 studenata pregledavalo je četiri fotografije iste žene, koja na jednoj slici nije imala niti jednu tetovažu, a na ostale tri je imala tetoviranu lubanju s prekriženim kostima, leptira ili ružu.  "Kada je imala tetovažu, žena je ocijenjena kao ona za koju je izglednije da će biti otvorenija za seksualne odnose bez obaveza. Ona je izgledala kao da ima niže standarde, kada je u pitanju odabir ljubavnih partnera te kao ona koja ima veći seksualni nagon nego žene bez tetovaža", otkrila je istraživačica Lisa Oakes.   Iako istraživanje nije obuhvatilo slike muškaraca s ili bez tetovaža, nekako smo sigurne kako bi se oni ocijenili epitetima "moderni", "cool" i slično.  Naravno, potpuno smo svjesne i činjenice kako je istraživanje provedeno na nešto više od 200 ljudi, što je vrlo mala brojka, no i dalje rezultati razočaravaju...  Što vi kažete?