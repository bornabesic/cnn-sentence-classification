Roditeljstvo produljuje životni vijek, posebno muškarcima, navodi se u opsežnoj švedskoj studiji objavljenoj u časopisu Journal of Epidemiology & Community Health. Istraživanje provedeno na više od 1,4 milijuna Šveđana rođenih između 1911. i 1925. pokazalo je da je očekivana životna dob šezdesetgodišnjih roditelja bar jednog djeteta u prosjeku gotovo dvije godine dulja u odnosu na ljude koji nemaju biološkog potomstva.   Preciznije, muškarcima s djecom životni vijek se produljuje za dvije godine, a ženama za godinu i pol.  "Roditeljstvo utječe na dugovječnost", zaključili su znanstvenici sa švedskoga Kraljevskog instituta.  Suprotno nekim ranijim studijama, ova je pokazala da spol djeteta nema na to utjecaja.  Često se smatra da djevojčice više brinu i pomažu starijim roditeljima, ali švedski znanstvenici nisu pronašli tu vezu.  Općenito se može reći da veća pomoć potomaka roditeljima u starijoj dobi može objasniti zbog čega osobe s djecom žive dulje nego one bez njih.  >>Vaši prijatelji su postali roditelji, a vi još ne? U ovim scenarijima ćete se zasigurno prepoznati >>Psiholozi otkrili: Donosimo 6 načina kako odgojiti dobro dijete