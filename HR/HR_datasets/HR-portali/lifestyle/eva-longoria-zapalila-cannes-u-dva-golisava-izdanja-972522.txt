Foto: Rex  GLUMICA koja nikad ne razočara na crvenom tepihu, ovoga se puta pojavila bez grudnjaka... Za 42-godišnjom Evom Longoriom okreću se glave gdje god se pojavi, a na jednom od partyja u sklopu Filmskog festivala u Cannesu sigurno je ukočila nekoliko vratova, kada se pojavila u prozirnoj haljini bez grudnjaka.   Glumica nije ostavila puno mjesta mašti u ovom odvažnom komadu, a ovo je vjerojatno i jedno od najseksi izdanja u kojemu smo je dosad vidjeli. Prozirni dijelovi otkrili su ženstvene obline, kao i činjenicu da glumica nema donje rublje, a taktički postavljena crna tkanina prekrila je točno ono što je trebala. Glamuru je pridonio i raskošni, blještavi nakit te zlatna clutch torbica, a outfit su savršeno upotpunile jednostavne crne sandale.   Evi je pratnja na partiju bio Olivier Rousteing, kreativni direktor modne kuće Balmain, koja potpisuje ovu odvažnu haljinu, rađenu po mjerama sitne glumice. Pridružile su im se i poznate manekenke, također u Balmain izdanjima, a samouvjerena glumica blistala je čak i među dugonogim ljepoticama.   Ranije istog dana, na reviji dizajnera Philippa Pleina, također u sklopu festivala u Cannesu, Longoria je oduševila u još jednom seksi outfitu. Crno izdanje od glave do pete izdužilo je Evinu figuru, a glumica se ovog puta pohvalila svim svojim atributima.  Iako zatvorena oko vrata, haljinu je krasio izrez koji je otkrio duboki dekolte, a kroz "opasno" visoki prorez provirile su i Evine savršeno oblikovane noge.   Iako smo Evu navikli viđati u seksepilnim izdanjima, ova su najoskudnija dosad, a "očajna kućanica" pokazala je da se itekako ima čime pohvaliti.