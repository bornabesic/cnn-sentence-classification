Jedan mladić zaprosio je djevojku na doista neobičan, ali i jako romantičan način – putem skrivenih poruka u pismima koja joj je slao čak tri godine. – Candice doista voli rukom pisana pisma – rekao je za ABC 27-godišnji Timothy. – Mislim da su takva pisma puno osobnija i znak su izraza pažnje jer vam treba vremena da smislite što ćete napisati, a ništa što jednom napišete ne možete izbrisati – dodaje. Timothy je odlučio pismima zaprositi Candice samo tjedan dana nakon što su počeli hodati 2013. godine. Prije toga godinama su bili prijatelji. Ideja mu je, kaže, došla u snu. Sva pisma zajedno skrivaju poruku – kad se svih 14 spoji, prva slova tvore pitanje: "Hoćeš li se udati za mene?" Timothy je tek nakon više godina otkrio djevojci poruku. Pozorno ih je položio i rekao joj da se usredotoči na prva slova. – Odmah sam zaplakala od sreće jer moj um nije mogao shvatiti da me netko toliko može voljeti – rekla je 25-godišnja sretnica. Par je sretno vjenčan od listopada 2016. godine. >> VIDEO Otac odbio otpratiti svoju kćer do oltara, a onda je uslijedilo iznenađenje >> VIDEO Pogledajte kako je mladić zaprosio djevojku na koncertu Nene Belana 