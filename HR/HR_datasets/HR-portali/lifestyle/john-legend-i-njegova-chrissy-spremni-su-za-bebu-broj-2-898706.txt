Foto: Instagram  ZGODNI par ne želi gubiti vrijeme.  John Legend i njegova lijepa supruga Chrissy u travnju su postali ponosni roditelji djevojčice Lune Simone, koja im je stigla nakon godina i godina pokušavanja.    No, kako se doznaje, par već planira drugo dijete, a šuškanja je potvrdio i izvor blizak paru. "Chrissy i John žele drugo dijete prije, nego kasnije. Manje više je sve spremno za oplodnju. Oboje su oduvijek htjeli veliku obitelj", prenosi E! Online.  Par ima nekoliko zamrznutih embrija, koje su ostavili za kasniju upotrebu, no ne zna se točno koliko. Ali, ako je u pitanju želja za velikom obitelji...   "Iskreno, John i ja imamo problema. Mogli smo imati djecu prije 5, 6 godina da se tako dogodilo. No, to je proces. Bili smo kod doktora za oplodnju...Jednom kad počneš pričati o tome, doznaš da puno ljudi iz tvog života ima sličnih problema", otkrila je još u listopadu 2015. godine Chrissy.   Chrissy i John prohodali su 2007. godine, zaručili 2011., a vjenčali 2013. godine. Danas imaju jedan od najčvršćih brakova među slavnima, a nas su, osim svojom ljubavi, osvojili i zabavnim slikama, koje često objavljuju na društvenim mrežama.