Foto: Instagram GOVORIMO o ključnom koraku u njezi kože. Ako bez nečega ne možete zamisliti svoju svakodnevnu beauty rutinu, onda je to hidratantna krema. No, ako ste mislili da je dovoljno samo je nanijeti na lice i to je to, gadno ste se prevarili.  Danas vam donosimo nekoliko grešaka koje biste mogli raditi s ovim proizvodom, a da toga niste ni svjesni. 1. Primjenjujete je na suhoj koži Hidratantna krema trebala bi se nanositi kada je koža još uvijek lagano vlažna od čišćenja. Jedna od glavnih njezinih uloga jest zaključavanje hidratacije, ali ako je vaša koža potpuno suha, nema se što "zaključati".  2. Zaboravljate na vrat Nemojte zaustavljati njegu kože na svojoj čeljusti, budući da i vaš vrat treba jednaku količinu pažnje. Vrat je jedno od prvih mjesta na kojemu se prikazuju znakovi starenja, pa ga nemojte zanemarivati. Kremu na vrat nanosite čvrstim pritiscima na kožu. 3. Mislite kako cijena znači kvalitetu Preskočite snobizam kada je u pitanju njega vaše kože. Samo zato što je neka krema izrazito skupa, ne znači da će vam nužno dati nevjerojatne rezultate. Zapravo, vrlo često su neki od najjeftinijih sastojaka za hidrataciju, uključujući vazelin i glicerin, jednako učinkoviti u pomaganju koži da zadrži vodu kao i skupi proizvodi.  4. Ne radite piling Izgradnja mrtvih stanica na koži tijekom vremena ne dopušta proizvodima da pravilno prodiru u kožu. Da biste riješili taj problem, ne zaboravljajte na redovni piling, što će rezultirati boljom hidratacijom te ujedno sjajnijom i ljepšom kožom. 5. Pogrešno nanosite kremu Umjesto da kremu samo nanesete te brzo razmažete po licu, pokušajte puno učinkovitiji način: lagano je utapkajte prstima u kožu. Ovaj način povećava pritisak i toplinu, pomažući koži da bolje upije proizvod. Inače, ovo je tradicionalna beauty tradicija u Aziji i Koreji, pa to odmah primamo na znanje, jer tamošnje žene doista imaju kožu koja izaziva zavist.