Foto: IKEA, Barneys New York  LUKSUZNI modni brendovi kao da se ponekad zafrkavaju sa svima nama, kako nenosivim modelima, tako i njihovim potpuno nerazumnim cijenama.  Želite Gucci torbicu? To će vas otprilike stajati pet prosječnih mjesečnih plaća, ako ne i više. Zato se mnoge dame tješe puno jeftinijim kopijama, čije cijene idu i niže od, recimo, Zarinih torbica, no ponekad se to imitiranje kreće i i suprotnom smjeru. Primjerice, Balenciagina posljednja torba, koja izgleda gotovo isto kao i shopping vrećica Ikee.  No, Arena Extra-Large Shopper torba luksuznog francuskog brenda gotovo je 4 tisuće puta skuplja od Ikeine FRAKTA torbe, koju možete koristiti i kao vreću za prljavo rublje ili za odlazak na plac. To vam sigurno ne bi palo napamet s Balenciaginom torbom, čija je cijena vrtoglavih 2145 dolara, odnosno preko 15 tisuća kuna. S druge strane, Ikeina vrećica košta manje od 4 kune. IKEA, 3,90 kn I dok donekle možemo razumjeti visoke cijene, recimo, couture haljina po mjeri, gotovo je nemoguće razumno objasniti cijenu ove torbe, kad već postoji jedna slična, ali i puno, puno jeftinija te svestranija verzija.