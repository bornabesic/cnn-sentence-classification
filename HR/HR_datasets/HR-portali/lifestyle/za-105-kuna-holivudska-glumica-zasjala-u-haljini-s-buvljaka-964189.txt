Foto: REX   SIMPATIČNA glumica dizajnerske je krpice zamijenila vrlo pristupačnim. Holivudska glumica Anne Hathaway ima ime, koje joj može osigurati baš svaku skupu krpicu koju poželi, ali i novac da si ju sama priušti, ako ju već ne dobije na poklon, no umjesto toga, ona je nedavno izabrala haljinu s buvljaka, po cijeni od 105 kuna.  Poznata glumica gostovala je u popularnoj američkoj emisiji "Good Morning, America", kako bi promovirala novi film "Colossal", a upravo je tijekom tog intervjua otkrila voditeljici kako na sebi nosi haljinu od svega 15 dolara.  Radi se o crnoj, lepršavoj haljinici s cvjetnim printom, koju je glumica "upecala" na buvljaku, što znači i da ju je netko prije najvjerojatnije nosio. Anne ju je iskombinirala s vrtoglavo visokim crvenim štiklama slavnog Christiana Louboutina, koje bi rado vidjele i u svom ormaru, ali i Guccijevim remenom oko struka te Mansur Gavriel torbom s popularnim gingham uzorkom.  "Pokušavam biti pažljivija s modnim izborima pa nosim vintage komade kad god mogu", otkrila je glumica koja, iako je uštedjela na haljini, nije previše štedjela na ostatku outfita. Kako god bilo, morate priznati kako Anne blista.