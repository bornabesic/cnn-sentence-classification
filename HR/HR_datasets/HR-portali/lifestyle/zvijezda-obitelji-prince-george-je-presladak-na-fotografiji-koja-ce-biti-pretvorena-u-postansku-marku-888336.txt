Foto: Kensingtonška palača  MALI showman britanske kraljevske obitelji ponovno nam je uljepšao dan.  Kensingtonška palača objavila je novu fotografiju na kojoj se nalaze samo 4 člana kraljevske obitelji, s malim princom Georgeom u prvom planu.  Povodom 90. rođendana kraljice Elizabete II., biti će izdane nove poštanske markice a na jednoj će biti upravo ova fotografija, na kojoj se nalaze kraljica i njezini muškarci - sin Charles, unuk William i praunuk George.  I kraljica i dečki odjeveni su u plavu boju, a mali George stoji na kutiji i drži tatu za ruku, veselo se smješkajući u kameru.  Kako izvještava Royal Mail, fotografija je snimljena prošlog ljeta i snimio ju je Ranald Mackechnie koji je odlučio da mali George stane na kutiju.  "Zbog estetike i tehničkih razloga, princ nije smio biti smješten niže na fotografiji. Pozicija svakog portreta na minijaturnoj markici važna je iz tehničkog kuta.", objasnio je fotograf.  Nove markice izaći će u prodaju 21.04.2016, a uz ovu s princom Georgeom tu će biti i 6 markica koje prikazuju razne faze života kraljice Elizabete II. Markica na kojoj su i Cahrles, William i George, koštat će 3.50 funte.