Foto: WENN, Getty, Instagram  U TIPIČNO svom stilu.  Prošloga tjedna, Kayne West otvorio je modni tjedan u New Yorku, svojom revijom, pod nazivom "Yeezy Season 4", koja je izazvala pravu "modnu buru".  Naime, posjetitelji do samog dolaska na lokaciju, nisu znali gdje će se revija održati, a njezino predstavljanje kasnilo je punih sat vremena. Obzirom da se održavala po danu i najgoroj ljetnoj vrućini, ne čudi što je takvo ponašanje razbijesnilo uzvanike. I manekenke su radile u potpuno neprihvatljivim i nehumanim uvjetima, zbog čega su se neke odlučile oglušiti na stroga reperova pravila, po kojima je poznat te sjesti na travu i nestrpljivo čekati boce s vodom i početak revijr. Jedna je manekenka čak pala u nesvjest, no nitko iz Yeezy tima nije joj pomogao, već je to učinio jedan od gledatelja.  Već tijekom same revije, sa užarenih stolaca počeli su se dizati uvaženi modni stručnjaci i urednici, a brojni uzvanici nisu propustili priliku da kritiziraju bahatog repera na društvenim mrežama, kako zbog nemarnog i bahatog ponašanja, tako i zbog kolekcije, koja je ponovno bila prosječna i dosadnjikava. Dan kasnije, Kanye je odlučio reagirati na negativne komentare, u svom tipičnom stilu, i to tijekom mini koncerta, na Harper's Bazaar "ICONS by Carine Roitfeld" eventu u New Yorku, koji se održao prošloga petka. Tako je nekoliko sekundi držao srednji prst u zraku, uz riječi: "Let's have a toast to the douchebags!"  "Pokušao sam slušati razna izvješća i sranja, ali ja se ne mogu zaustaviti. Bez obzira na to što oni pišu, ja jednostavno ne mogu prestati. No, hvala svim obožavateljima za potporu tijekom tranzicije iz repera u dizajnera. Cijenim to što ste krenuli na ovo putovanje sa mnom", zaključio je suprug Kim Kardashian. Nakon toga, bacio je mikrofon na pod te otišao s pozornice, gdje su ga dočekali Kim, njezina mama, sestre i reper Tyga.  A je li ovo doista kraj njegove modne avanture, ostaje nam vidjeti...