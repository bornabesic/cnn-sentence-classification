Foto: Instagram, Sophia Webster POSLJEDNJIH dana, dvije su nas domaće dame oduševile izborom cipela. Radi se o našim poznatim pjevačicama, Nini Badrić i Lani Jurčević, koje su se svojim modnim odabirom pohvalile obožavateljima na Instagramu. Nina je tako podijelila fotografiju sa snimanja novog spota za pjesmu "Vrati se", kojom je pokazala kako doista nikada nije izgledala bolje, i to u zanimljivom cvjetnom kombinezonu te vrtoglavo visokim štiklama, koje su nam prvo zapale za oko.   Štikle od 13 centimetara, u savršenoj rose gold boji, potpisuje Sophia Webster, a čar je u detaljima: peti s kristalićima te 3D mašni na remenčiću oko gležnja. Radi se o modelu pod nazivom "Raye", koji košta 650 dolara, a Nina je od prije poznata po tome što obožava cipele ove dizajnerice te odlično hoda u njima, dok neke žene ne mogu niti zamisliti da naprave korak u njima.  S druge strane, Lana Jurčević odlučila se za genijalne gležnjače u crnoj boji s cvjetovima, koje je iskombinirala na traperice, crni topić, maslinasto zeleni baloner te romantičnu frizuru, koju ćemo rado iskopirati.   Kako nam je sama otkrila, radi se o gležnjačama iz kolekcije slavnog Topshopa, koji dostavlja i u Hrvatsku, ukoliko poželite jedne takve i u svom ormaru. A čiji vam se styling više sviđa, ostavljamo vam da prosudite sami.