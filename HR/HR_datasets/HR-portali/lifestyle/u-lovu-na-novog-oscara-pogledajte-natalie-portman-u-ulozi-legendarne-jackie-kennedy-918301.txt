Foto: Screenshot Youtube, WENN, Press Foto  PRELIJEPA Natalie Portman ostvarit će još jednu zapaženu filmsku ulogu.  Ljepotica, koja je oduševila ulogom u filmu "Black Swan", uskoro se ponovno vraća na velika platna, i to u ulozi slavne Jackie Kennedy Onassis, nekadašnje Prve dame te ikone stila.    Za biografski film, jednostavno nazvan "Jackie", sada je izašao i prvi teaser, a po onome što smo vidjeli, redatelj nije mogao naći bolju glumicu za ovu ulogu.    Neki kritičari tvrde kako će slavna Oskarovka ponovno biti nominirana za ovu prestižnu filmsku nagradu, a prvi zlatni kipić osvojila je 2010. godine, upravo za ulogu u "Black Swanu".    Radnja filma pratit će slavnu Jackie O kroz nekoliko dana nakon atentata na njezinog supruga Johna F. Kennedyja.  A slavna glumica ovih dana ima još razloga za veselje, obzirom da je na 73. Filmskom festivalu u Veneciji, u elegantnoj bijeloj haljini na jedno rame, ponosno pokazala trudnički trbuščić.   Natalie je trudna već nekoliko mjeseci, a već ima 5-godišnjeg sina Alepha sa suprugom Benjaminom Millepiedom.   Pogledajte teaser.