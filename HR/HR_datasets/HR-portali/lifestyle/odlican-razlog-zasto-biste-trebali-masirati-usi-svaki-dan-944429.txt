Foto: 123 RF  OSJEĆATE li lagani umor? Ako je odgovor potvrdan, vjerujemo kako mislite da će vam kava ili neko energetsko piće najbolje pomoći u svladavanju istog. No, što ako vam kažemo da postoji puno zdraviji način kako da svladate popodnevni umor na radnom mjestu, na koji baš nitko nije imun? Radi se o masaži ušiju, koja možda zvuči čudno na prvu, no radi se o stoljetnoj praksi u tradicionalnoj kineskoj medicini. Sve što trebate učiniti jest zavaliti se u stolac te palcem i kažiprstom krenuti lagano masirati vrhove ušiju. Zašto ovaj trik djeluje? Istočna medicina kaže sljedeće: tako potičete energiju da teče kroz vaše meridijane, odnosno vaše tijelo, uz pomoć energetskih kanala, koje tako stimulirate. Zapadna medicina kaže ovo: tako potičete refleksne centre u mozgu, jer su uši prepune živčanih završetaka. Što mi kažemo? Zašto ne, svakako ćemo isprobati!