Foto: Press Foto, Giphy, Screenshot Youtube  OD posljednje epizode popularne serije "Gossip Girl" prošle su 4 godine.  Nekad popularna američka tinejdžerska serija "Gossip Girl", odnosno "Tračerica", završila je 2012. godine, u 121. epizodi.    Šest sezona, djevojčice, djevojke i žene, pažljivo su pratile svaki korak privilegiranih i razmaženih bogataša s Upper East Side-a te njihove životne avanture i ljubavne drame.  Iako radnja nije bila intelektualno zahtjevna, bila je idealna za lijena poslijepodneva kod kuće, uz dekicu i omiljeni topli napitak.    A uskoro na male ekrane stiže serija, koju mnogi uspoređuju upravo s "Gossip Girl", a ona se zove "Prep" te se zapravo radi o ekranizaciji bestselera Cutris Sittenfeld, iz 2005. godine.  Prava za ekranizaciju zatražio je HBO, a radi se o prvijencu spomenute autorice. Radnja knjige prati djevojku Lee iz Indiane, koja odlazi u luksuzni internat "Ault School" u Bostonu te se ona bavi punoljetnošću, otkrivanjem vlastitog identiteta te klasnim razlikama unutar šminkerske i konkurentske atmosfere.   Autorica je navodno došla na ideju za knjigu, tijekom dvogodišnjeg rada u St. Albans školi u Washingtonu.  Kako saznajemo, serija će ići u smjeru komedije, a na njoj će raditi uglavnom ženski tim, kao npr. izvršna producentica serije "Game of Thrones", Carolyn Strauss. Glumačka postava još uvijek nije poznata.  Iako neće biti lako zamijeniti Blair, Serenu, Chucka i Natea, veselimo se seriji. XOXO!