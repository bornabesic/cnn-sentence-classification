Foto: WENN  SLAVNA manekenka uvijek je diktirala trendove.  Petak navečer i za brojne je slavne dame rezerviran za večere s bliskim prijateljima ili raskošne rođendanske zabave, a na jednoj se sinoć našla i manekenka Kate Moss, koja je poznata po tome što obožava tulumariti.  Zabavu je održao sportski agent Dave Gardner u jednom noćnom klubu u Londonu, a na istoj su se zabavljali i supružnici Beckham, princeza Beatrice, pjevač Noel Gallagher te manekenka Suki Waterhouse, koja je poznata i kao bivša djevojka glumca Bradleyja Cooper, koji trenutno ljubi prelijepu Ruskinju Irinu Shayk.  Zanimljivo je kako su se Victoria, Suki i Kate odlučile za ženstvena ženska odijela koja, čini se, ponovno dolaze u modu, a najviše pažnje privuklo je ono slavne Kate.  42-godišnja manekenka zasjala je u plišanom, plavom odijelu, ispod kojeg je stavila čipkasti crni topić, a look je upotpunila cipelama sa šljokicama i elegantnom crnom clutch torbicom. Kao i gotovo svaki put, njezino lice krasilo je minimalno šminke, a nakon brojnih divljih tuluma, ljubavnih veza i skandala, moramo priznati kako Kate izgleda bolje nego što bismo očekivali.  Kako vam se sviđa njezina kombinacija?