Mnoge žene za donje rublje biraju tange jer se u njima osjećaju seksi, a tako izbjegavaju i ocrtavanje ruba "običnih" gaćica na uskoj odjeći.  No liječnici ne prestaju upozoravati na štetnost nošenja tangica. Žene koje često nose tange podložnije su infekcijama i raznim bakterijskim oboljenjima. Najveća prijetnja je zaraza E. coli, bakterijom koja se nalazi u debelom crijevu.  Nošenje tanga-gaćica često negativno utječe na¸prirodnu floru rodnice i intimno zdravlje. PH vrijednost u vagini za vrijeme menstruacije se mijenja i to je područje tada podložnije infekcijama. U to vrijeme potrebna je posebna njega te bi svakako trebalo izbjegavati nošenje tangi, poručuju ginekolozi.  Žene nerijetko imaju rane na koži oko stidnice i rektuma prouzročene čestim nošenjem tangi. Uski dio tkanine tangi prislonjen je uz anus za vrijeme nošenja i lako će pokupiti bakterije i neugodne mirise nakon nekoliko sati nošenja, a možda ih prenijeti i na hlače koje nosite preko donjeg rublja.  Stručnjaci savjetuju ženama da se suzdrže od nošenja tangi ako imaju blaže oblike inkontinencije, ako vole nositi dnevne uloške i imaju seksualne odnose bez zaštite.