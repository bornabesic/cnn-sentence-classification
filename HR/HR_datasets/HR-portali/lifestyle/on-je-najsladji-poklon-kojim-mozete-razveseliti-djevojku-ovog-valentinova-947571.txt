Foto: Privatne fotografije, Instagram  OVAJ fotoaparat vratio nas je u dobra, stara vremena.  Obzirom da je Valentinovo iza ugla, a vi još uvijek ne znate što pokloniti svojoj djevojci, mi imamo odličnu ideju, iako priznajemo kako nije tako jeftina.  Ona se zove Instax mini 8, a dolazi u obliku polaroid fotoaparata u preslatkim bojama, kao što su plava, roza, žuta, crna i bijela, a košta oko 800 kuna, ako ga naručujete izvana te oko 550 kuna, ako ga kupujete u Hrvatskoj.   Za otprilike minutu, nakon što uslikate nešto, na gornjem dijelu fotoaparata izlazi fotografija u dimenzijama 5.3 cm x 8.4 cm, nešto manja od one koja je nekad izlazila iz starih polaroid fotoaparata, u vintage stilu, koja vam stane i u novčanik.   No, skuplji dio aparata, svakako je film, jer 10 fotopapira košta otprilike 90, a 20 njih 170 kuna. Naručujete li sa eBayja, 40 fotopapira, koštat će vas otprilike 27 dolara. Ima ih raznih, a najskuplji su crno-bijeli. Uz to, u fotoaparat idu i po dvije AA baterije.   Za sve one kojima ni to nije dosta, tu su i razni dodaci, od kućica, koje će biti idealne kada ćete trebati putovati, naljepnica za fotografije i slično, a po donjem djelu istih, možete i pisati, ako želite.  Zanimljiva je i informacija kako se fotoaparat ne smije koristiti na temperaturama manjima od -5 ili na 40+, u slučaju da volite putovati u takve krajeve.