Foto: Marko Grubišić, Getty, Instagram  ZA sve je kriva Jessica Alba.  Prije nekoliko dana, prelijepa glumica Jessica Alba stigla je na Pariški Tjedan mode, na reviju slavnog dizajnera Valentina, koji je tamo predstavio svoju najnoviju kolekciju za proljeće/ljeto 2017. godine.  Tom prilikom, Jessica se odlučila za kombinaciju crvene suknje od čipke i tila, koja je više otkrivala nego skrivala, a nju je iskombinirala na plavu košulju sa zanimljivim detaljima te zvonolikim rukavima. Lijepa glumica, inače poznata po jednostavnim modnim kombinacijama, tako je odlučila biti nešto hrabrija te je oduševila sve prisutne, kao i samog dizajnera Valentina, koji je rado pozirao sa svojom muzom.  No, još davne 2015. godine, sličnu modnu viziju imao je i poznati hrvatski dizajner Robert Sever, koji se poslužio Instagramom kako bi usporedio jednu svoju, prošlogodišnju kreaciju iz kolekcije "Laura" s Valentinovom, a moramo priznati kako su suknje prilično slične, a i Robertov model Iva Marušić ju nosi na košulju širih rukava, iako je ona crna.   "Koliko cool i laskavo je ovo! Sretan da dijelim sličnu viziju ljepote i ženstvenosti kao najbolji", napisao je Robert ispod slike.  Vama ostavljamo da procijenite sami...