Foto: Screenshot Youtube, Instagram  RIHANNA nam nije lagala. Tek što je s fanovima podijelila sliku na kojoj na 9000 dolara vrijednim kristalnim slušalicama preslušava novi album "ANTI", Rihanna je izbacila, kako ga sama naziva, prvi singl s njega. Radi se o pjesmi pod nazivom "Work", koja je zapravo duet sa slavnim Drakeom, s kojim pjevačica već duže vrijeme uspješno surađuje.  Ne znamo točno kako je to prvi singl, s obzirom da je prošle godine izbacila tri nove pjesme, "American Oxygen," "Bitch Better Have My Money" i "FourFiveSeconds", no sada je to najmanje bitno. Bitnije je da je novi materijal napokon vani, s obzirom da se posljednjih mjeseci to stalno odgađalo, zbog činjenice da pjevačica nije bila nimalo zadovoljna s time kako je posao obavljen.  Po onome što smo čuli, mislimo kako je Rihanna bila malo previše samokritična, a vjerujemo da neće dugo trebati da spomenuta pjesma postane hit. Prema pisanju Billboarda, cijeli album trebao bi izaći do kraja tjedna, iako više ne nasjedamo na te priče, s obzirom da je datum izlaska već nekoliko puta odgođen. Poslušajte ovdje kako zvuči ovaj provjereno dobar duo.