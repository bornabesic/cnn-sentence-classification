Visoke potpetice omiljeni su komad obuće za sve ljubiteljice mode. Pa iako noge i sveukupni izgled čine atraktivnijim, svakodnevno nošenje štikli sa sobom donosi i neke zdravstvene probleme. Izdvajamo 4 najčešće poteškoće do kojih dolazi: 1. Problemi sa zglobovima i koljenima Studija Sveučilišta Iowa State otkrila je da visoke potpetice izazivaju degeneraciju zgloba i artritis koljena. Budući da koljena inače podnose veliko tjelesno opterećenje, pri nošenju štikli stvara se dodatni pritisak na to područje pa postajete skloniji artritisu. 2. Narušavaju ravnotežu tijela Nošenjem visokih potpetica težina tijela postaje veliko opterećenje za stopala i nožne prste. Nožni prsti nisu namijenjeni da se nose s tolikim pritiskom te time naprežete kukove i mišiće donjeg dijela leđa, kako piše Elite Daily. 3. Mogu naštetiti tetivama Cjelodnevno nošenje štikli može skratiti vlakna u mišićima pa Ahilova peta postaje čvršća. Zbog toga dolazi do kroničnih zategnuća mišića pa kad nosite cipele s ravnom potpeticom, i dalje osjećate bol. 4. Ulijenit će vas Većina žena obuva štikle zbog njihova izgleda, a vrijeme vani provode sjedeći. Dugo stajanje ili često hodanje u štiklama umara noge i mišiće pa se zna izbjegavati previše kretanja. Stručnjaci savjetuju da visoke potpetice ne nosite prečesto i da kupujete one od maksimalno 10 cm visine. Nosite ih za posebne prilike, a za svakodnevicu ipak birajte klasičnu i udobnu obuću. Vaše tijelo biti će vam zahvalno. >> 4 stvari koje će se dogoditi vašem tijelu kada prestanete nositi štikle 