Foto: Instagram, Rex  PRED ljeto se mnoge žene odlučuju na novu frizuru. A u ovo doba godine najpopularnije je posvjetljivanje kose, jer sunce i more ionako preko ljeta naprave svoje. Baš za takvu promjenu odlučila se naša poznata pjevačica i spisateljica Nives Celzijus. Nekoliko taktički postavljenih plavih pramenova bilo je dovoljno za osvježenje looka, a moramo priznati i da ju je nova frizura pomladila.   Svjetlija kosa često ima takav učinak, u što će vas dodatno uvjeriti i nova frizura latino ljepotice Salme Hayek. Glumica je također posvijetlila svoju kosu za nekoliko nijansi i vratila godine unatrag.  Tragate li i vi za idejom za promjenu looka, svakako se ugledajte na ove slavne dame. A odlučite li se izvući nekoliko svjetlijih pramenova, ne zaboravite obojiti i one uz lice, jer će baš tako postavljeni pramenovi imati najbolji učinak pomlađivanja.