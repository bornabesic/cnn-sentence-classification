Ove se sezone nose... - Traperice u bojama - mogu biti traperice u jakim bojama poput crvenih, ljubičastih, žutih ili u pastelnom spektru.  - Poderani jeans! Da, i to je ove godine hit! Nošenje ovih traperica podrazumijeva i usklađivanje s bontonom odnosno poštivanje nepisanih pravila kako se ovakve traperice ne bi smjele nositi u formalnim prigodama. Prilikom kupovine ovakvih modela pazite na činjenicu kako vam poderani dijelovi hlača mogu optički proširiti bokove, pojačati bedra... - Traper na traper! Ovo je trend koji nam se jaaaaaako sviđa. Tamne traperice u kombinaciji sa svijetlim košuljama, svijetle traper haljine u kombinaciji s tamnijim traper sakoima. Zar to nije divno? I naravno praktično! - Traperice s ukrasima! Šljokice, čipka, trake, natpisi... Sve se to može naći na vašim traper suknjama, haljinama, jaknama i hlačama. Pazite samo da ne pretjerate, odnosno da prilikom kombiniranja poštujete pravila manje je više! Ali, znate li kako odabrati idealne traperice?  Imate li široke bokove odaberite model koji se lagano sužava prema gležnjevima, odnosno traperice koje će biti dovoljno duboke kako bi se lijepo uklopio remen. Izrazito uski bokovi, optički će se pojačati modelom nižeg struka i ravnih nogavica. Kako se ove godine nose nabori, model traperica s ovim detaljem je upravo pun pogodak. Izraženu stražnjicu ublažit će model s većim džepovima koji moraju biti što bliže sašiveni i detaljima kao što su poklopci na džepu na kojima su sašiveni gumbi. Mala stražnjica će izgledati veća u modelu s push up efektom koji je vrlo popularan u svijetu svjetskih poznatih mršavica.  Imate li duge noge nosite model traperica stegnut na dnu ili traperice s manžetama na krajevima. Isto tako pristajat će vam široki remen koji će vizualno prepoloviti gornji i donji dio tijela. Suprotno tome, žene s kraćim nogama trebaju nositi ravne modele, čak i povišen struk.  Sad kad ste pronašle idealan model traperica priuštite si i nešto od trenda. 