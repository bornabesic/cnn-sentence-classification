Foto: Getty, Instagram  TKO je rekao da se plavuše bolje zabavljaju?  Odlično se zabavljaju i brinete, a dokaz za to je i poznata starleta te bivša cura repera Kanyea Westa, Amber Rose, koju sinoć u Los Angelesu gotovo nitko nije prepoznao s dugom, smeđom kosom.    33-godišnja starleta, koja se proslavila vrlo kratkom, plavom kosom, i prije ere Kanyea, odlučila se nakratko odreći jednog od svojih zaštitnih znakova, i iako moramo priznati kako joj i duga, tamnija kosa odlično stoji, ipak nam to nije ona.    Amber je tulumarila na NYLON Young Hollywood partyju, a svoje je daleko poznate obline, stisnula u kratku, crvenu haljinicu s dugim rukavima.  Noge je ukrasila prekrasnim rozim sandalicama slavnog Giuseppe Zanottija, u kojima je izdržala cijelu noć, odlično se zabavljajući s prijateljicama, pjevačicama Christinom Millian i Bellom Thorne. Njezina najbolja prijateljica, starleta Blac Chyna, koja joj je uvijek vjerna pratnja, posljednjih je mjeseci zauzeta brigom za kćerkicu, koju je dobila sa svojim zaručnikom Robom Kardashianom pa Amber tulumari s ostatkom svoje ženske ekipe. Plava ili smeđa Amber - prosudite sami.