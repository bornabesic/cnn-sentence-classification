Kuba ima cjepivo protiv raka pluća za koje su zainteresirane i druge zemlje koje namjeravaju početi s njegovim kliničkim testiranjem. Kubansko ministarstvo zdravstva odobrilo je cjepivo Cimavax za javnost 2011. godine nakon što je centar za molekularnu imunologiju u toj zemlji na njemu radio 25 godina, javlja The Wired. Cjepivo je za pacijente besplatno, a svaka injekcija košta kubansku vlast 1 dolar. Namijenjeno je pacijentima koji već boluju od opake bolesti. Ne napada tumore izravno već napada proteine koje tumori proizvode i koji onda cirkuliraju krvotokom. Testiranje iz 2008. godine pokazalo je da su pacijenti koji su primili cjepivo živjeli u prosjeku četiri do šest mjeseci dulje od onih koji nisu. Inače, rak pluća je na Kubi, zemlji koja je poznata po proizvodnji cigara, četvrti najčešći uzrok smrti.  >> Psi otkrili rak prostate s točnošću većom od 90 posto