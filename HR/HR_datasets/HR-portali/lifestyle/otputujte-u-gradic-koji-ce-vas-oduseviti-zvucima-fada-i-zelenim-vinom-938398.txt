Ako idete u Portugal nikako ne smijete propustiti obići lučki gradić Porto. Gondole, barokne katedrale, plave pločice azulejosi i duge pješčane plaže Atlantika neće vas ostaviti ravnodušnim. Ako je Lisabon bučan, lud i pomalo „prljavo opasan“, kozmopolitski i šaren, Porto je njegova suprotnost. Sjeverna metropola Portugala u svakom smislu predstavlja esenciju portugalske kulture. Čut ćete i sjetne zvukove zanosnog fada koji će vas sigurno dirnuti u srce, tu su legendarne crne kobasice, bakalar na tisuću načina i „zeleno vino“ (otkrijte zašto ga tako zovu!). Mirnije, ali ipak dovoljno vatreno mediteranski. Sunčano, ali opet dovoljno atlantski svježe. Šuštavo i škrto portugalsko narječje dat će vam pravu sliku zašto su ovi ljudi istovremeno toliko prijateljski nastrojeni i toliko ravnodušni prema suvremenoj civilizaciji, zašto ne žele da ih itko ometa. Ovo je centar jedne drevne kolonijalne sile, a to je već samo po sebi – raskošno, lijepo, starinsko. Kako stići: Ovisno o datumu i o tome gdje presjedate, connecting flight možete platiti kojih 2.000 kuna. >>Mali vodič za šoping u Turskoj - bez ovoga se ne vraćajte kući >>Ako putujete ovo će vam dobro doći. Evo kako ćete iz zrakoplova izaći - svježi!