Foto: Getty  PJEVAČICA doista nema sreće u ljubavi. Prije nekoliko dana, slavna pjevačica Kylie Minogue, u jednom je intervjuu veselo pričala o tome koliko je uzbuđena zbog skorašnjeg vjenčanja s mlađahnim britanskim glumcem Joshuom Sasseom te kako planira uzeti njegovo prezime, no sinoć se dogodio nagli preokret.  Kako prenose svi strani mediji, australska "džepna Venera" otkazala je vjenčanje, a razlog je - druga žena.  Naime, glumac se u međuvremenu jako zbližio s 34-godišnjom španjolskom glumicom Martom Milans, što je za 48-godišnju pjebvačicu bilo sasvim dovoljno da ga izbaci iz svog londonskog doma.  "Skinula je prsten s ruke, a prekidu su prethodile burne svađe još prošloga mjeseca. Potpuno je shrvana", kratko je komentirao izvor blizak pjevačici. Podsjetimo, par je svoju vezu potvrdio u studenom 2015. godine, a zaruke su pale nakon nekoliko mjeseci. S lijepom Martom, glumac se pak zbližio tijekom snimanja serije "No Tomorrow" u Kanadi, a navodno su svi na setu odavno primijetili kako tu postoji nešto. No, čini se kako je pjevačica to saznala tek kasnije.  Nitko od glavnih aktera nije želio komentirati napise.