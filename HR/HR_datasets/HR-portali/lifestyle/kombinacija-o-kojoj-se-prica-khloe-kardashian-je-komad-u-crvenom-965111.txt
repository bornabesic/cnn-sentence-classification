Foto: X17/Guliver, Instagram  MOŽDA ipak malo preseksi dnevna kombinacija, no Khloe izgleda sjajno.  32-godišnja Khloe Kardashian ne prestaje se hvaliti svojom vitkom linijom, koju je nekoliko mjeseci "klesala" svakodnevnim odlascima u teretanu te strogim režimom prehrane.    Najmlađa sestra Kardashian, koju su često nazivali ružnim pačetom obitelji, pretvorila se u pravog labuda, a to nije propustila pokazati ni jučer, u toplom Los Angelesu, gdje se prošetala u vrlo sexy crvenoj kombinaciji, a look je zapečatila i vatrenim ružem.    Khloe je pritom pokazala i više nego što je trebalo, no to je nešto na što smo odavno navikli kod poznatih reality sestara. Tako je cijelom svijetu pokazala crveni grudnjak i gotovo cijele noge, a na njih je stavila i vrtoglavo visoke zebraste štikle   Crvena torba i genijalne naočale bile su "točka na i" sexy stajlinga, kojim je Khloe pokazala i kako sretni ljubavni život itekako utječe na njezin izgled.    Plavokosa Kardashianka tako već nekoliko mjeseci ljubi 7 godina mlađeg košarkaša Tristana Thompsona, od kojeg se ne odvaja. Kako je sama priznala, želi djecu, no ne želi stavljati pritisak na njega, a hoćemo li ponovno čuti svadbena zvona u poznatoj obitelji, ostaje nam pričekati i vidjeti.  Iako je kombinacija vrlo upitna, činjenica jest kako je lijepo vidjeti da Khloe napokon ima samopouzdanja za ovako nešto.