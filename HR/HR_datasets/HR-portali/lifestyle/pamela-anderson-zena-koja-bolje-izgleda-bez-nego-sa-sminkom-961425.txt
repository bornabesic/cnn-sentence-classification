Foto: REX  SVIM ženama je zajedničko jedno: ljubav prema uređivanju.  Bilo da se sređuju radi sebe ili češće zbog drugih, svaka žena voli se uređivati, i to je već dobro poznata činjenica. No, kada je u pitanju šminkanje, mnoge znaju često namjerno ili nenamjerno pretjerati.    Jedna od njih bila je i slavna prsata ljepotica Pamela Anderson, seks simbol 90-ih, koji i dan danas plijeni pozornost svojom pojavom. Ništa drugačije po tom pitanju nije bilo niti sinoć u Londonu, gdje je glumica prisustvovala lansiranju jedne modne linije, a pojavila se u lepršavom izdanju.    Tako je njezino tijelo krasila plava haljina s cvjetnim motivima, no najviše pažnje privuklo je njezino lice, bez šminke.    I da, Pamela je izgledala bolje nego sa šminkom, s kojom je često znala pretjerivati u prošlosti. Sjećate li se samo tone crnog sjenila, ali i plavog i ljubičastog, koji su se često znali naći na njezinim očima?     Tako se još jednom pokazalo kako je manje ponekad doista više.