Foto: weheartit  KOLIKO se ovih stvari odnosi na tebe?  Iako danas ne možemo zamisliti život bez tehnologije, u ničemu ne treba pretjerivati. A ovih nekoliko znakova dokaz su da je to upravo ono što ti radiš sa svojim pametnim telefonom i da je vrijeme da napraviš neke promjene, za svoje dobro. 1. Ako se slučajno probudiš usred noći, prva stvar koju napraviš jest pogledaš na svoj mobitel, što nije dobro ni za tvoje oči, a još manje za tvoj san. 2. Čak i kada si s prijateljicama na kavi ili na obiteljskom ručku, tvoj mobitel je baš uvijek uz tebe, a ponekad na brzinu pogledaš što rade tvoji virtualni prijatelji, tek toliko. 3. Ni u kupaonici se ne odvajaš od njega. Topla kupka i pregledavanje Instagrama za tebe su savršen način opuštanja nakon napornog dana. 4. Kada bi morala birati, radije bi izgubila novčanik, nego mobitel. 5. Tvoja jutra počinju tako da u prvih 5 minuta, kada otvoriš oči, pogledaš Facebook, mailove, poruke, Instagram, Twitter... 6. Počneš paničariti kada shvatiš da tvoj mobitel nije nigdje blizu tebe. Gdje sam ga stavila?! 7. Na tvom mezimcu gotovo nikad nema slobodne memorije, zbog raznih aplikacija, slika, poruka, glazbe... 8. Ne osjećaš se ugodno kada ti baterija otkaže poslušnost, a trenutno nisi u mogućnosti napuniti mobitel. Tko zna što sve propuštaš...