Zagađenje isparavanjem iz goriva može uzrokovati oštećenje srca, ili čak dovesti do preuranjene smrti, piše Dailymail. Naime, znanstvenici su otkrili da izloženost malim česticama goriva iz ispušnih plinova uzrokuje upalu koja dovodi do zadebljanja srca, smanjujući sposobnost pumpanja krvi kroz tijelo.  Također, dolazi i do sužavanja krvnih žila što dovodi do povišenog krvnog tlaka. Povišeni krvni tlak povećava rizik od infarkta i zatajenja srca. Istraživanje je pokazalo da su slabije obrazovani ljudi podložniji oboljenjima od zagađenja jer nisu dovoljno upoznati s opasnostima i problemima koje otrovanja ispušnim plinovima mogu uzrokovati.  Istraživanje su proveli istraživači sa Queen Mary sveučilišta u Londonu, a ispitivali su 4,255 ispitanika. Ispitanici su bili podvrgnuti MR skeniranjima gdje su im se ispitivale funkcije i rad srca. Rezultati istraživanja predstavljeni su Europskom društvu kardiologa, a pomoći će u daljnjim istraživanjima štetnosti goriva i ispušnih plinova te pridonijeti ekološkoj osviještenosti.