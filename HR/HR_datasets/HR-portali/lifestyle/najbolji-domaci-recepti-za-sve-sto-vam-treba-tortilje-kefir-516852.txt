Isplati li se napraviti sam ili kupiti, vječno je pitanje kod pripreme umaka od rajčice ili primjerice tijesta za pizzu, ali domaće je uvijek bolje jer ne sadrži nezdrave dodatke, tvrde nutricionisti. Biljna mlijeka posljednjih su godina preplavila police trgovina. Bademovo, rižino, sojino i zobeno “mlijeko” napici su za kojima posežu alergični, vegani, oni intolerantni na laktozu, ali i oni kojima okus više odgovara od kravljeg mlijeka. Za razliku od kupovnog, kojemu se cijena može popeti i do gotovo 30 kuna po litri, domaće je jeftinije, a za pripremu je potreban blender i gaza. Namočite preko noći u vodi šalicu zobi. Stavite u blender pa dodajte malo soli i prema želji vaniliju. Izmiksajte i dodajte tri šalice vode. Stavite gazu preko čaše ili lončića pa procijedite napitak. Stajat će vas tek dvije do tri kune, za razliku od kupovnog koje stoji 16, a ne sadrži skrivene soli i šećere, kao ni aditive Ostatke badema ili zobi pri pripremi napitka kod kuće možete osušiti i još dodatno samljeti te upotrijebiti kao bademovo brašno u pripremi slastica, poput francuskih macaronsa ili u biskvitu za torte. Uštedjeti se može i u pripremi sira. Brojni svjetski blogeri tvrde kako je za ricottu potrebno svega pet minuta. U posudi pomiješajte 4 dl svježeg mlijeka, 1/4 žličice soli i 2 žlice bijelog octa. Zagrijavajte u mikrovalnoj na najjačoj snazi dok se ne počnu javljati mjehurići, oko 2 minute. Izvadite pa nježno promiješajte. Mlijeko će se razdvojiti, ako nije stavite još kratko u mikrovalnu pećnicu. Zatim kutlačom smjesu prebacite u cjedilo koje ste obložili gazom, prekrijte plastičnom folijom i pustite od 5 do 20 minuta, ovisno o teksturi sira koju želite. Kruh se ne baca, nego se od njega pripremaju ukusni krutoni koji se dodaju gustim juhama ili salatama. Stari kruh narežite na kockice, stavite ih na lim za pečenje, prelijte maslinovim uljem i pospite omiljenim začinima. Pecite ih 10 minuta na 180°C, a nekoliko minuta prije kraja pospite ih ribancem. Od domaćeg pilećeg temeljca napravite kocke za juhu poput onih kupovnih. Temeljac kuhajte dok se ne reducira na trećinu količine. Zatim smanjite vatru i kuhajte dok ne postane gust poput sirupa. Ulijte ga u četvrtastu posudu i pustite da se ohladi. Kad postane želatinozan, narežite ga na kocke i zamrznite ih. Kasnije ih prebacite u posudu za zamrzavanje i vadite kad vam je potrebno. Obožavatelji slatkog chilli umaka više ga neće morati kupovati. Izblendajte 3 češnja češnjaka, 2 jalapeno papričice, 100 g šećera, 1/2 dl bijelog octa, 1 i 1/2 dl vode i 1/2 žličice soli. Smjesu prebacite u tavu i kuhajte na srednje jakoj vatri dok se ne zgusne. U čaši umutite dvije žlice vode i žlicu kukuruznog škroba te ulijte u tavu. Kuhajte još minutu pa pustite da se ohladi i prelijte u steriliziranu staklenku. (ami) U staklenku ili staklenu bocu širokog otvora ulijte mlijeko i dodajte kefirna zrnca. Staklenku poklopite, ali nemojte čvrsto zatvoriti i bez miješanja je ostavite na sobnoj temperaturi 24 sata dok se mlijeko ne zgusne i blago ukiseli. Kefir procijedite i spremite u hladnjak. Kefirna zrnca isperite vodom i spremite u staklenku za drugi put. Kefir koristite za pripremu smoothieja ili kao jutarnji napitak za podizanje imuniteta. - Upravo se redovitom pijenju kefira pripisuju dugovječnost i dobro zdravlje žitelja Kavkaza. Kremasta konzistencija i kiselkasto osvježavajući okus čine ovaj napitak popularnim odabirom i kod nas - kaže Sandra Krstev Barać, nutricionistica i stručna suradnica portala gastro.hr te dodaje: - Za pripremu će vam biti potrebna tzv. kefirna zrnca, koja izgledom podsjećaju na kuhanu cvjetaču, a sadrže mikroorganizme potrebne da se mlijeko fermentira u kefir. Kefirna zrna se mogu nabaviti od prijatelja i poznanika ili jednostavno uspostavite preko interneta kontakt s osobom koja će vam ih spakirati (na primjer, u plastičnu vrećicu s malo mlijeka) i poslati. Postoje i internetske trgovine na kojima možete kupiti sušena kefirna zrnca koja je prije uporabe potrebno rehidrirati u pasteriziranome mlijeku od tri do sedam dana. Nakon toga su zrnca spremna za uporabe. Za pripremu kefira najbolje je mlijeko koje je što manje prerađeno, zbog toga su najbolji izbor mlijeka s domaćih OPG-ova.  SASTOJCI: 2 žumanjka, 2 žličice limunova soka, žličica senfa, prstohvat soli, 250 ml suncokretova ulja, 1-2 žlice vrele vode Priprema: Odvojite žumanjke i stavite ih u posudu s limunovim sokom, senfom i solju. Izmiksajte na najbržoj brzini pa je smanjite na najslabiju i polagano dodajte ulje. Miksajte dok ne potrošite sve ulje pa dodajte žlicu vrele vode, promiješajte i stavite u hladnjak. Osim krutona, stari kruh idealan je i za pripremu aromatičnih krušnih mrvica. Zamrznite stari kruh i zatim ga usitnite u multipraktiku. Na otopljenome maslacu pržite krušne mrvice koje ste posuli sa sušenim origanom, češnjakom u prahu i peršinom. Kad postanu suhe, ostavite da se ohlade i pospremite u posudu. Na lim za pečenje koji ste obložili masnim papirom stavite dvije šalice zobi, pola šalice usitnjenih lješnjaka, dvije žlice smeđeg šećera, malo cimeta, četiri žlice kokosova ulja, malo javorova sirupa, soli i ekstrakt vanilije. Promiješajte, poravnajte i pecite 25 minuta na 150°C. Pustite da se ohladi, smrvite i spremite u staklenku. SASTOJCI: 6 štapića (mahune) vanilije, 2 dl votke Priprema: Istucite bjelanjak u čvrsti snijeg. Dodajte šećer u prahu i miješajte dok ne postane gusto. Prokuhajte 1,5 dl vode sa šećerom i lagano miješajući dodajte bjelanjku sa šećerom. Miksajte 10-ak minuta. Prokuhajte želatinu u 1 dl vode, vruću vodu dodajte smjesi i miksajte još 15 minuta. Dodajte kokos i promiješajte. Izlijte smjesu u lim za pečenje i stavite na 2 sata u zamrzivač. Nakon što se smjesa ohladila, izrežite na željeni oblik. SASTOJCI: 140 g badema (šalica), 9 dl vode, 2 datulje, prstohvat soli, 1/2 žličice ekstrakta vanilije Priprema: Namočite bademe i očišćene datulje preko noći. Ocijedite ih i stavite u blender. Blendajte malo po malo dodajući vodu. Posolite, dodajte ekstrakt vanilije, pa promiješajte i procijedite kroz gazu. Spremite u staklenke u hladnjak. SASTOJCI: Šalica (od 2 dl) kakaa, 200 g smeđeg šećera, 2 dl vode, prstohvat soli, žličica ekstrakta vanilije Priprema: Pomiješajte kakao i šećer pa polako ulijevajte vodu miješajući. Kuhajte na srednjoj vatri tri minute dok ne dobijete glatku smjesu. Kad se malo ohladi, dodajte aromu vanilije, promiješajte i spremite u staklenku u hladnjak. Čokoladni sirup poslužite uz sladoled ili palačinke. Prema želji dodajte mu i prstohvat cimeta. SASTOJCI: 200 g brašna, 6 g praška za pecivo, 1/2 žličice soli, 1/2 žličice šećera, 40 g maslaca, 125 ml vode Priprema: Pomiješajte brašno i prašak za pecivo, sol i šećer pa dodajte maslac. Umijesite i ulijte tople vode. Tijesto pokrijte krpom i ostavite dva sata. Podijelite ga na kuglice pa svaku razvaljajte u palačinku. Pecite ih na tavi oko pola minute sa svake strane. SASTOJCI: 3 velike žlice naribanog hrena,1 dag šećera, 1 dag soli, 0,2 dl jabučnog octa, 2,5 dl vrhnja Priprema: Hren očistite i naribajte. Pomiješajte ga sa šećerom, solju i octom te umiješajte vrhnje. Spremite u staklenke i držite u hladnjaku. SASTOJCI: 500 g rajčica, 500 g pelata, luk, 1/2 komorača, stabljika celera, 3 cm svježeg đumbira, 2 češnja češnjaka, 1/2 ljute papričice, svježanj svježeg bosiljka, žličica korijandra, sol, papar, 3/4 šalice (od 2 dl) visnkog octa, 1/3 šalice smeđeg šećera, maslinovo ulje Priprema: Na zagrijanome maslinovu ulju pirjajte sve nasjeckano povrće. Dodajte začine: đumbir, češnjak, čili, korijandar, bosiljak te sol i papar. Pirjajte 10–15 minuta na laganoj vatri dok ne omekša. Potom dodajte sve rajčice te 1 i 1/2 šalicu hladne vode. Kuhajte do vrenja i lagano protresajte dok se tekućina ne reducira na pola početne količine. Potom dodajte svježi bosiljak i cijelu smjesu preselite u mikser (blender) te dobro usitnite na najjačoj brzini, dok smjesa ne postane glatka i sjajna. Prelijte umak u čisti lonac te dodajte smeđi šećer i ocat. Pristavite na štednjak i kuhajte dok dio vode ne ispari i smjesa ne poprimi konzistenciju kečapa. Spremite u sterilizirane staklenke, poklopite najlonom i steriliziranim poklopcima pa čuvajte do šest mjeseci. SASTOJCI: 1 l mlijeka, 40 g maslaca, 300 g šećera, žličica ekstrakta vanilije, 1/2 žličice sode bikarbone, prstohvat soli Priprema: Ulijte mlijeko u lonac i pustite da zavrije pa mu dodajte ostale sastojke. Smanjite vatru i pustite da se kuha oko sat i pol do dva uz povremeno miješanje. Kad se smjesa počne zgušnjavati, miješajte neprestano da ne zagori, a kad se zgusne poput karamela, maknite s vatre. Prelijte u sterilizirane staklenke i ohladite te stavite u hladnjak. SASTOJCI: 450 g kvalitetnog neslanog maslaca Priprema: Narežite maslac na jednake komade da se lakše i ravnomjernije otopi u tavi na srednje jakoj vatri. Povremeno miješajte dok ne zavrije. Smanjite vatru i pustite da krčka pet minuta. Povremeno ostružite tekućinu sa stranica tave. Nakon što pjena počne nestajati, maslac će postati prozirniji. Kako maslac poprima zlatnu boju, povremeno ga promiješajte da ne zagori. Kako mjehurići postaju sve veći, opet će se pojaviti pjena. To je znak da ga trebate maknuti s vatre i ostaviti nekoliko minuta. Pripremite staklenku i cjedilo koje ste obložili s dva sloja gaze. Procijedite maslac i zatvorite staklenku, ali ne do kraja. Pustite ostatak dana na sobnoj temeperaturi da se stvrdne. Nije ga potrebno držati u hladnjaku. SASTOJCI: 140 g sezamovih sjemenki, 3-4 žlice ulja (biljno, suncokretovo ili maslinovo), prstohvat soli Priprema: Na tavi bez masnoća prepržite sjemenke. Kad puste aromu, maknite ih s vatre i pustite da se ohlade. Stavite ih u el. sjeckalicu i usitnite dok ne dobijete gustu smjesu. Dodajte tri žlice ulja i miksajte uz povremeno struganje paste sa stranica multipraktika. Kad smjesa postane glatka i ne pretjerano gusta, posolite je pa prebacite u staklenku i čuvajte u hladnjaku. Tahini iskoristite za pripremu humusa, kao namaz za kruh i povrće ili dodatak jelima. Za domaći namaz od orašastih plodova dovoljan je multipraktik ili blender dovoljne jačine da se ne pregrijava i spremni ste za pripremu maslaca od orašastih plodova, poput kikirikijeva, lješnjakova ili bademova. Kikirikijev maslac u trgovinama stoji od 25 do 35 kuna, a kod kuće ga možete pripremiti za 15-ak. Stavite kikiriki u blender ili multipraktik i miksajte dok ne dobijete gustu glatku smjesu. Prethodno ga možete i popeći na tavi ili u pećnici. Posolite ga i spremite u staklenke. Po želji možete dodati malo meda, ekstrakta vanilije i kokosovo ulje, komadiće čokolade ili javorov sirup i cimet. Odličan je dodatak umacima ili kremastim juhama i gulašima. Američke palačinke i vafli omiljeni su snack, no ponekad nam se ne da mutiti sve sastojke. Za instant smjesu pomiješajte 800 g brašna, 170 g mlijeka u prahu, 2 žlice praška za pecivo, 2 žličice soli i 50 g šećera. Pomiješajte dvije šalice smjese s jajem, malo vode i dvije žlice ulja te ispecite. 