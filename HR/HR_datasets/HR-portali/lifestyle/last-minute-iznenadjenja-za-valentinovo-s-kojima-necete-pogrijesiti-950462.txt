Foto: Instagram  VJERUJEMO kako vas ne treba podsjećati da je danas Dan zaljubljenih. Slavili vi Valentinovo ili ne, činjenica jest da će se vaš partner ili partnerica naljutiti, ako im baš ništa ne kupite ili napravite za ovaj dan. Gledajući sve te romantične provode i iznenađenja ostalih parova na društvenim mrežama i uspoređivajući s jednim velikim ništa, koje su dobili od vas, ne treba vam puno da shvatite kako ste u nevolji. No, mi vam danas donosimo pregršt last minute ideja, s kojima nećete pogriješiti, a na vama je da izaberete što bi najviše razveselilo vašeg partnera ili partnericu.   1. Topla kada s pjenom i čaša ohlađenog šampanjca.   2. Buket ruža ili nekog drugog cvijeća, ne samo jedna ruža ili jedan tulipan. 3. Kutija slatkiša i/ili gumenih bombona (nemojte stati samo na jednom pakiranju).   4. Masaža cijelog tijela. 5. Večera kod kuće, koju ste vi skuhali, a ne dostava. 6. Ručno napravljena čestitka, da se zna da ste u nju uložili minimalno pola sata truda. 7. Dokument u Wordu, u kojem piše najmanje 50 razloga zašto volite svog partnera.   8. Boca omiljenog vina i masaža stopala, dok gledate njegov/njezin omiljeni film. 9. Čisti stan kad on/ona dođe doma, kako ne bi morali voditi računa barem o tome. 10. Latice ruža od kućnog praga do spavaće sobe, omiljena bombonijera na krevetu i nekoliko balona, uz obavezno prigušena svjetla.   11. Noćna vožnja gradom te zaustavljanje na mjestu gdje je najljepši pogled na njega. 12. Najbolji seks u životu.   13. Pogledajte s njim/njom njegov/njezin omiljeni film, čak i ako to uključuje horor ili ljigavo romantičnu komediju. 14. Kutija kolača iz njezine omiljene slastičarne.Ako vam ništa od ovog ne zvuči dovoljno dobro, sljedeći put se pripremite na vrijeme :).