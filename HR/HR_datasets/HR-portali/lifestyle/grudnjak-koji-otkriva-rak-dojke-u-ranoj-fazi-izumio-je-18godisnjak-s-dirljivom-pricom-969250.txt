Foto: Instagram, Promo  JULIAN Rios Cantu postao je svjetski heroj. Ako dosad niste čuli za ovog 18-godišnjaka, krajnje je vrijeme da čujete, jer radi se o tinejdžeru, koji je izradio prototip grudnjaka, koji otkriva prve znakove raka dojke.  Mladi Meksikanac svoj je proizvod nazvao EVA, a on se sastoji od 200 biosenzora, koji bilježe temperaturu, oblik i težinu grudi. Izum su podržali i brojni doktori te detaljnije objasnili zašto je on uspješan. Naime, zbog povećanog protoka krvi, tumori mijenjaju temperaturu tijela, a Julian je dobio i 20 tisuća dolara potpore kako bi svoj proizvod dodatno poboljšao i predstavio široj javnosti.   "Grudnjak je potrebno nositi najmanje jedan sat tjedno, a on mjeri povišenu temperaturu, koja nastaje na mjestu tumora, koji zbog većeg protoka krvi, povisuje temperaturu bolešću zahvaćenog tkiva." On je već i vlasnik tvrtke Higia Tehnologies, a iza njegovog revolucionarnog izuma, koji bi mogao spasiti brojne živote, stoji dirljiva priča.   Naime, Julianova majka čak se dva puta borila s ovom zloćudnom bolešću, koja je danas jedna od najčešćih među ženskom populacijom.