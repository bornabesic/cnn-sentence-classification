Foto: Press  SINOĆ je u društvu brojnih prijatelja i partnera PRiredba studio obilježio svojih 10 godina rada i kreativnosti. Dežmanova ulica bila je u znaku jubilarne proslave: predivnu cvjetnu instalaciju s velikim ogledalima i kristalnim lusterima za ovu prigodu osmislio je akademski slikar i cvjećar Saša Šekoranja, dok je za glazbenu kulisu i atmosferu bio zadužen maestralni Ante Gelo sa svojim orkestrom.    To je bilo sasvim dovoljno da brojni poznati Hrvati i Hrvatice pohrle na jubilarnu proslavu, a sudeći po onome što smo vidjeli, svi su već u ljetnom raspoloženju, iako ćemo na službeni, kalendarski početak ljeta ipak još morati malo pričekati.     To se posebno vidjelo na slavnim damama koje su uskočile u šarene i lepršave haljinice, bilo kratke, bilo maxi, s kojima baš nikada ne možete pogriješiti.    Tu mislimo, prije svega, na Juditu Franković, Eciju Ivušić, Hanu Hadžiavdagić, Kristinu Bradač, Jelenu Veljaču i Jelenu Rozgu, no bilo je i dama koje još uvijek nisu spremne odustati od svog omiljenog para traperica.   To su voditeljica Lana Pavić koja je na event stigla sa suprugom Markom Kožulom, glumica Kristina Krepela te naša poznata dizajnerica Aleksandra Dojčinović koja je na njih iskombinirala istovremeno seksi i romantičan topić od bijele čipke.    Zgodne dame, nema što!