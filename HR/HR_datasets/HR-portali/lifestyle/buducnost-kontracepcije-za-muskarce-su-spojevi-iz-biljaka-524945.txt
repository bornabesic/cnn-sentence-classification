Već desetljećima muška kontracepcija se nije mijenjala - postoji kondom i puno drastičnija vazektomija. Ali, znanost je i na tom polju napredovala pa su istraživači s Kalifornijskog Sveučilišta Berkley osmislili kontracepciju za muškarce baziranu na kemijskim spojevima. Ova tema se s vremenom pokazala kao velika kontroverza. Prošle godine je otkriveno da muška kontracepcija primijenjena injekcijom je gotovo jednako učinkovita kao i ženska kontracepcija. Ali, ispitanici su imali određene nuspojave, kao što je pojava akni i probavnih smetnji, pa i nagle promjene raspoloženja - inače poznate kao uobičajene nuspojave ženske kontracepcije. Sada, novo istraživanje iz Kalifornije objavljeno u magazinu Proceedings of the National Academy of Sciences je pokazalo da dvije kemikalije koje možemo pronaći u narodnoj medicini mogu pomoći u blokiranju oplodnje jajnih stanica i može biti efektivna alternativa kontracepciji baziranoj na hormonalnim promjenama. Kalcij koji se nalazi u muškoj spermi, CatSper, je odgovoran za aktivaciju hormona progesterona. Istraživače je zanimalo mogu li spriječiti aktivaciju CatSper-a pa su se usmjerili na prirodne molekule koje su slične steroidima, uključujući i pristimerin (koji se nalazi u biljkama) i lupeol (kemijski spoj koji nalazimo u biljkama i voću kao što je mango). Nakon testiranja teorije su zaključili da oba spoja utječu na broj aktivnih spermija te da 'pristimerin i lupeol mogu djelovati kao kontracepcijski spojevi sprečavanjem hiperaktivacije sperme, čime se sprječava oplodnja'. Ovi kemijski spojevi bi se mogli koristiti kao uniseks kontracepcija, a funkcionirala bi slično kontracepciji u hitnim slučajevima s razlikom da se može uzeti prije ili poslije spolnog odnosa. Kontracepcija bi se mogla primjenjivati poput flastera ili vaginalnog prstena. - Budući da mala koncentracija ova dva kemijska spoja učinkovito blokira oplodnju, ova vrsta kontracepcije bi mogla postati generacija kontracepcije koju smo nazvali "molekularni kondomi".  Ako je već moguće koristiti male količine kemijskih spojeva dobivenih od biljaka, koji su potpuno sigurni i bez hormona, kako bi spriječili neželjenu trudnoću, to je puno bolja opcija od kontracepcije koju danas koristimo - zaključila je Polina Lishko, docent molekularne i stanične biologije. Ako vas zanima još istraživanja vezana za mušku kontracepciju, pročitajte ovaj članak.  