Foto: Instagram  POPUT prave sirene.  Još u svibnju ove godine pisali smo vam o dekicama u obliku repa sirene, koje su postale pravi Instagram trend.   Komad koji se prvotno prodavao samo u dječjoj verziji, ubrzo je zaludio dame diljem svijeta pa se počeo proizvoditi i u verziji za odrasle.  Idealna za hladnije vrijeme, odnosno gledanje serija u toplom krevetiću, ova se dekica može naručiti online putem već od 17 pa sve do stotinjak dolara, ovisno o vašim željama i preferencijama.   A čini se kako ona nije promaknula ni poznatim Hrvaticama, a jedna među njima, simpatična splitska dizajnerica Anamarija Asanović, njome se pohvalila na društvenim mrežama.  Splićanka je tako na Instagramu podijelila crno-bijelu fotografiju, na kojoj leži na kauču, omotana upravo ovom bajkovitom dekicom te izazvala opće oduševljenje. "Gdje si ju nabavila?", bilo je najčešće pitanje, koje su joj postavile uglavnom pripadnice ženskog roda, a nama je potpuno jasno zašto. Dekice su toliko slatke, da ćemo i mi za nadolazeću zimu nabaviti jednu.