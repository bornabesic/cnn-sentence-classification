Da su dijamanti djevojkama najbolji prijatelji dobro je znala još Marilyn Monroe, no slavna nas je ljepotica naučila i još nešto, a to je da su jako, jako skupi. Mislila je slično i naša poznata modna dizajnerica Aleksandra Dojčinović dok nedavno, na jednom od svojih poslovnih putovanja u Pariz, nije upoznala čelne ljude svjetski poznatog belgijskog brenda nakita Diamanti Per Tutti, koji su je u trenu uvjerili u suprotno. I ponudili joj da bude zaštitno lice kampanje kojom 'dijamanti za sve' na velika vrata dolaze u Hrvatsku, gdje će biti u ponudi upravo u Lei Lou trgovinama. - Poznato je da jako volim modne detalje, ali nakit pogotovo. Iako ću prvo primijetiti velike komade, oni koje volim nositi zapravo su mali, decentni, ali slatki i upečatljivi u toj jednostavnosti. Zbog toga su me Diamanti Per Tutti očarali na prvu, jer točno odgovaraju mom senzibilitetu i sjajan su dodatak Lei Lou haljinama. Biti zaštitno lice jednog tako velikog brenda za mene je velika čast i sretna sam što smo uspjeli ostvariti suradnju na obostrano zadovoljstvo - kaže dizajnerica koja je zablistala u kampanji koju potpisuje Goran Matijašec. Ovaj brand iz Antwerpena već u samom imenu kaže da nudi dijamante za sve i to doslovno. Njihov je minimalistički nakit kombinacija srebra i pravih dijamanata po povoljnim cijenama. Osim toga, zbog kvalitete izrade i svevremenog dizajna, vječan je baš kao i onaj o kojem je pjevala Marilynka. >>Merlinkina ružičasta haljina prodana za 313.000 dolara