Foto: Instagram  PRATITE li  voditeljicu na Instagramu ili novom šou kojeg vodi, morali ste primijetiti kako se njen stil u posljednje vrijeme jako promijenio.   U zadnjih par mjeseci, Antoniju viđamo u dosta odvažnijim modnim izdanjima nego ikad prije, što ne znači nužno i da su dobra. "Strah vas je ne biti lijepa? Uzgojite muda!," napisala je voditeljica uz svoju posljednju objavu na Instagramu i praktički priznala kako ni njoj ovaj izgled nije lijep. A što vi mislite o ovoj kombinaciji bijele bluze sa zlatnim perlicama, crne minice visokog struka i zelenih baršunastih čizmi?   Ovo je samo posljednje u nizu njenih loših izdanja, koja uključuju puno, puno šljokica, dizajnerska loga, resice, perje, zakovice, remenje i, očito, sve ostalo što se njenom stilistu našlo pod rukom.       Uz jednu od fotografija, Antonija se i pohvalila kako je njen stilist najbolji, no mi se baš ne bismo složili...         Ok, priznajmo, posljednja dva izdanja i nisu toliko loša, a ostalo ćemo prešutjeti. Nećemo puno komentirati ni frizure, jer je preočito da se radi o perikama koje su također postale neizostavan dio njenog novog izgleda. A osim što se "iz aviona" vidi da to nije njena prava kosa, iz nekog, nama neshvatljivog, razloga, sve perike imaju i neobične šiške.       Srećom, Antonija je uvijek nasmijana pa ta njezina slatkoća popravlja dojam.