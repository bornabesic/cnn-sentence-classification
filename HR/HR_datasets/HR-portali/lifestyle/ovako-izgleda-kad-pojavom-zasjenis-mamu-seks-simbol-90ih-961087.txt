Foto: REX, Instagram  TEK joj je 15, a svojom ljepotom već zaustavlja dah. Naravno, radi se o 15-godišnjoj Kaiaji Gerber, kćeri top modela Cindy Crawford i njezinog supruga Randea Gerbera, koja posljednjih godinu dana polako, ali sigurno kreće majčinim stopama.  Osim lijepe kćeri, 51-godišnja seks bomba 90-ih, koja i danas izgleda savršeno, ima i sina Presleyja Walkera, a zgodnu obitelj često možemo vidjeti na obiteljskim putovanjima, ali i crvenom tepihu.  Tako smo ih vidjeli i sinoć, na dodjeli The Daily Front Row nagrada u Los Angelesu, gdje je Kaia u elegantnoj haljini zasjenila i samu Cindy.  I dok je Cindy također blistala u elegantnoj plavo-crnoj haljini, Kaia je izabrala dugu bez naramenica, u boji kestena. Njezin make-up također je bio u bojama jeseni, a od nakita, Kaia se odlučila samo za zlatne, jednostavne naušnice.  Mlada manekenka tako je od mame pokupila samo ono najbolje, a već neko vrijeme pratimo i njezin modni izričaj, jer Kaia polako postaje i prava street style zvijezda, čije jednostavne i efektne kombinacije rado uzimamo kao modnu inspiraciju.    Njezin brat Presley također je dosad nosio nekoliko revija te snimio nekoliko editorijala, no potpuno je jasno zašto javnost luduje za Kaiajom.   Prekrasne su, zar ne?