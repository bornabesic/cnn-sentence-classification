Foto: Getty, REX  ČINI se kako ni ona ne može baš uvijek oduševiti. Prva dama SAD-a, Melania Trump, prije inauguracije imala je puno problema s odjećom, u smislu da ju je odbilo oblačiti prilično puno dizajnera, zbog kontroverzne politike, koju provodi njezin omraženi suprug Donald Trump.  No, snalažljiva Slovenka, sve je okrenula u svoj korist te svakom svojom pojavom u javnosti pokazuje kako bi određenim modnim imenima zapravo trebalo biti žao što je ne oblače, a njezina elegancija je besprijekorna.  No, čini se kako i najbolji griješe, jer haljina u kojoj se gospođa Trump nedavno pojavila, smatra se njezinim prvim modnim promašajem, otkad je dobila titulu Prve dame.  Za svečanost u kazalištu Ford u Washingtonu, kojom se odavala počast predsjedniku Abrahamu Lincoln, Melania je odabrala 17 tisuća kuna vrijednu maxi, svilenkastu haljinu u boji šampanjca, koju potpisuje modna kuća Monique Lhuillier, a nju je iskombinirala na špic štikle u istoj boji, koje pak potpisuje legendarni Manolo Blahnik.  No, iako je haljina doista prekrasna, problematičan je bio čvor na struku, koji Melaniji nije dozvolio da istakne niti jedan svoj tjelesni adut, posebno struk.  Dapače, u njoj ga je bivša manekenka izgubila, a osim toga haljina joj je čitavo vrijeme zapinjala za potpetice pa ju je cijelo vrijeme pridržavala rukom. Top ili flop?