Foto: Instagram   LJUBAVNI prekidi nikada nisu laki, a ljudi se s njima nose na različite načine. Neki se okrenu porocima, drugi plaču danima, a treći utjehu traže u beznačajnim aferama. No, koji god bio vaš "stil", nakon nekog vremena potrebno je stati na noge i pomiriti se s tim da je vaša veza gotova. A evo kako ćete to lakše i brže napraviti: Provedite kvalitetno vrijeme s najboljom prijateljicom Ako ste pomalo zanemarivale svoje prijateljice dok ste bile u vezi, sada je pravo vrijeme da nadoknadite izgubljeno zajedničko vrijeme. Pozovite najbolju prijateljicu ili nekoliko njih na kućno druženje, koje se slobodno može pretvoriti i u ludi noćni izlazak te usput prođite kroz sve teme koje ste propustile.    Otputujte!   Ako ste u mogućnosti, onda spakirajte stvari i otputujte sami negdje gdje ste oduvijek htjele. Ma, ustvari, možete otputovati i bilo gdje, gdje si možete priuštiti, jer svako novo iskustvo dobro će vam doći da lakše zaboravite na "njega". A shvatit ćete i da je puno zabavnije putovati, nego biti u vezi. Napravite nešto što niste nikada do sad To ne mora bit ništa ekstremno poput skakanja iz zrakoplova ili šišanja na ćelavo, iako možete napraviti i to. Ali, puno jednostavnije rješenje je, recimo, početi se baviti nekim hobijem koji vas je oduvijek zanimao, ali vas je vaš partner u tome kočio. Pokušajte upoznati nove ljude   Možda će vam prvih nekoliko dana biti teško uopće ustati se iz kreveta, ali jednom kad se odlučite suočiti sa svijetom, uradite to punim plućima. opustite se i potrudite se upoznati nove ljude. Možda se iznenadite i pronađete nekoga zbog koga ćete odmah zaboraviti na bivšeg, a možda samo proširite krug prijatelja novim, zanimljivim ljudima. U svakom slučaju, uvijek možete "otkačiti" sve koji vam se ne sviđaju, a velike su šanse da ćete upoznati nekoga tko će vam život učiniti malo zabavnijim.  Opustite se uz omiljenu seriju  Napravite kokice, uzmite i kutiju sladoleda, nek se nađe, obucite se u najudobniju odjeću koju imate, zavalite na kauč i provedite dan gledajući svoju omiljenu seriju. Sigurno ste o tome ionako već duže maštale...  Krenite u teretanu   Ili na trčanje, yogu, pilates, ples oko šipke.... Bilo koja tjelovježba koja vas zanima povoljno će utjecati na vaše tjelesno, alii mentalno zdravlje. A poznato je i da vježbanjem aktivirate hormon sreće, pa ćete i brža izaći iz depresije. Također, bit ćete zgodniji no ikad!