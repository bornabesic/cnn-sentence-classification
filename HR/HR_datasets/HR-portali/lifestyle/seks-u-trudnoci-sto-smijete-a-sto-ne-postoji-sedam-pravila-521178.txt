Probleme s uzbuđenjem, orgazmom i zadovoljstvom nakon 36 tjedana trudnoće iskusilo je 92 posto trudnica, otkrilo je istraživanje u travnju 2017. u Alexandria Journal of Medicine. U trećem tromjesečju, tijelo ulazi u fazu opuštanja, a često se smanjuje i seksualni nagon. Bez obzira na to kakav seksualni život par inače ima, postoje neke stvari na koje bi svi trebali obratiti pozornost vezano za seks tijekom trudnoće: Dr. Hilda Hutcherson je za FOX News Lifestyle nabrojala neka rizična stanja kod kojih se ne savjetuju seksualni odnosi:  Zahvaljujući hormonu oksitocinu koji se kod žena izlučuje prilikom orgazma, seks je dobar za smanjenje stresa i anksioznosti. Seks će također ojačati vezu s partnerom prije rođenja djeteta, budući da su mnoga istraživanja pokazala da su u prvim godinama života djeteta roditelji pod velikim stresom što se odražava i na seksualni život, objašnjava psihologinja dr. Erica Marchand. Treba iskoristiti vrijeme u prvom tromjesečju dok je trbuh još malen i svi položaji su dopušteni. Nakon 16 tjedana kad se povećava maternica, neki položaji u seksu, kao misionarski, više nisu dobra ideja. - Seks na leđima može stisnuti veliku krvnu žilu iza maternice koja se zove donja šuplja vena (vena cava) i spriječiti povratak krvi u srce. Trudnica tada može osjećati vrtoglavicu ili kao da joj je pao tlak - objašnjava dr. Alyssa Dweck, ginekologinja u bolnici Mt. Kisco u New Yorku. Neki parovi koriste pomagala za vrijeme seksa, a najčešći je lubrikant. Zahvaljujući ludovanju hormona u trudnoći, kod žena će se pojaviti pojačan vaginalni iscjedak (leukoreja) i neće biti potrebe za dodatnim lubrikantima.  Ali, ako se par odluči na lubrikant, treba uzeti onaj koji je baziran na vodi i izbjegavati lubrikante na bazi petroleja ili mineralnih ulja koji mogu promijeniti pH vagine. Ako niste raspoloženi za seks, postoje i drugi oblici intimnih odnosa kao što su ljubljenje, maženje, oralno zadovoljavanje ili masturbacija. - Kod oralnog seksa pazite da partner ne bi puhao u vaginu jer, iako jako rijetko, tp može prouzročiti vensku zračnu emboliju (blokiranu venu), koja može biti opasna po život vama i bebi - objašnjava dr. Dweck Naravno da ljudi neće imati seksualne odnose nakon što pukne vodenjak, između ostalog i zbog rizika od infekcije. - Seks neće započeti trudove ako ste u terminu ili ste ga već prošli, ali prostaglandin u spermi može pomoći dozrijevanju cerviksa i orgazmi mogu uzrokovati kontrakcije maternice. Dakle, ako ste raspoloženi, nema razloga zašto ne biste imali seksualni odnos - rekla je dr. Dweck. Za vrijeme trudnoće može se smanjiti želja za seksom i kod partnera, a ne samo kod vas. Istraživanje objavljeno 2014. u American Journal of Human Biology je pokazalo da se sza vrijeme trudnoće s vremenom smanjuje količina testosterona kod partnera. Trudnoća i nova beba mogu jako utjecati na seksualni život, zato je dobro razgovarati o svemu, uključujući i seks. 