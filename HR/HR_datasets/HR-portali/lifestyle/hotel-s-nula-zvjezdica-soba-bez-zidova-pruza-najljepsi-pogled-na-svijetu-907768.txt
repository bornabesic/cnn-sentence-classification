OVAJ hotel nema ni zidove, ni vodu, ni kupaonicu, ni ormare, a ljudi ipak plaćaju 250 eura za noćenje i čekaju u redu kako bi ga uspjeli bukirati.   U čemu je caka?  "The Null Stern Hotel" nalazi se u švicarskim Alpama na visini od skoro 2 000 metara i uređen je skromno da ne može skromnije.    Zapravo riječ je o otvorenoj sobi, koju su osmislili konceptualni umjetnici Frank i Patrik Riklinza jedan umjetnički festival, na kojem su oduševili posjetitelje i dobili ideju za unosan posao, piše Elle Decor.   "Soba" postavljena visoko u planinama omogućuje vam da doživite prirodu na dosad neviđen način - iz udobnosti mekanog kreveta, a ono što nema u materijalu, ova soba nadoknađuje u usluzi.    Naime, za 250 eura dobit ćete i piće dobrodošlice, privatnog butlera i košaru s doručkom.   Biste li se odvažili na ovakvu avanturu?