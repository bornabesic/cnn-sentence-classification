Kad je Richard Davies iz Cardiffa, 29, odlučio napraviti tetovažu, to je bilo iz najboljeg mogućeg razloga poznatog čovjeku: tetovažom je htio poduprijeti svojeg sina Bobbya i pokazati mu da će njegov tata uvijek biti uz njega kako bi mu pomagao i štitio ga. Richardov sin, Bobby, rođen je s pola srca zbog urođenog defekta. Nakon operacije na srcu, Bobbyu je ostao ožiljak na sredini prsa. Bobbyeva majka, Natasha (30) ispričala je za SWNS.com kako su nakon na pregledu s 20 tjedana trudnoće saznali da im sin pati od trikuspidalne atrezije, simptoma zatajenja desne strane srca i ventrikularnog septalnog defekta. - Naš svijet se srušio. Nitko od nas nije znao za te defekte niti što oni znače za naše dijete. Dane su nam tri opcije: operacija nakon rođenja, pomoć u brizi za Bobbyja kad se rodi kako bi prirodno živio koliko dugo može i terminacija trudnoće - ispričala je Natasha za SWNC.com - Prošla su dva tjedna od otkrića i bila sam neutješna. Ali, moj muž i ja smo od prvog trenutka znali da ćemo se boriti za naše dijete. Bez obzira na sve. Pa smo krenuli u borbu. Pažljivo smo motrili ostatak trudnoće - dodaje Natasha. - Bobby se rodio u dobrom stanju, s normalnom težinom i unatoč svim problemima mogao je sam disati. Zahvaljujući stabilnom stanju, doktori su dopustili da Bobby ide s nama doma jer su zaključili da operacija nije hitna. Prije povratka u bolnicu proveli smo tri mjeseca zajedno doma - kaže. Nakon uspješne operacije, Richard Davies odlučio je napraviti posebnu tetovažu ožiljka kojeg njegov sin Bobby mora nositi do kraja života, kako bi mu pokazao da je uvijek uz njega. - Jedna jedini osoba bez koje Bobby i ja ne bismo mogli proći kroz sve ovo je moj muž Richard. Njegova stalna potpora mi je dala snagu i sretna sam što ga imamo. Tetovaža Bobbyevog ožiljka će mojeg sina zauvijek podsjećati da nije sam, i mi ćemo stajati uz njega do kraja - izjavila je Natasha Davies. 