Foto: Instagram, Getty, Vogue  ŠIROJ javnosti postala je poznata 2011. godine kada je proglašena najljepšom djevojčicom na svijetu, no Thylane Blondeau manekenstvom se počela baviti puno ranije, točnije već 2005.   Tada su joj bile tek četiri godine, a prva gaža bila joj je revija poznatog dizajnera Jean Paula Gautiera.  Neki će reći da je kao dijete slavnih roditelja - nogometne zvijezde Patricka Blondeaua i poznate francuske glumice Veronike Loubry - imala olakšan put do uspjeha, no ova plavooka ljepotica svojim je izgledom bila predodređena za osvajanje modnih pisti.  No jednako koliko su je i hvalili, mnogi su osuđivali njene roditelje i industriju naglašavajući kako maloj djeci nije mjesto u modnom svijetu. Što baš i nije daleko od istine, jer bez obzira na dob, posao manekenke zahtjeva određene žrtve, kako emotivne tako i fizičke. Velika razina stresa, kao i nedovoljna prehrana mogu uvelike oštetiti dječje zdravlje.   No oko karijere Thylane Blondeau nije bilo nikakve velike kontroverze, sve dok djevojčica nije snimila editorijal za časopis Vogue. Fotografija na kojoj, tada 12-godišnja, djevojčica pozira u zlatnoj haljini s dekolteom, štiklama i s kompletnim make up-om našla se na valu kritika javnosti. Verbalno su napadnuti njeni roditelji, modna agencija, časopis a i cijela modna industrija optužena je za "seksualiziranje male djece".  Čak je i njena majka izjavila kako jer bila u šoku zbog snimanja, no ne zbog odraslog izgleda njene djevojčice, već zbog ogrlice koju je nosila u editorijalu, vrijedne 3 milijuna dolara.   "Najljepšoj djevojčici" danas je 16 godina, a i dalje je ostala u manekenskim vodama. Svoj posao voli jako, a najdraži dio joj je upoznavanje novih ljudi te isprobavanje odjeće, kako piše Teen Vogue.  A kada ju upitaju o manekenskim počecima, preskače cijelu kontroverzu i "brani se" drugim poznatim manekenkama koje su također rano počele graditi karijeru.   No njene ambicije nisu stale samo na manekenstvu, Thylane se također okušala i kao glumica u francuskom filmu "Belle & Sébastien: The Adventure Continues"  Thylane je i super popularna na Instagramu, gdje ju prati više od milijun ljudi.