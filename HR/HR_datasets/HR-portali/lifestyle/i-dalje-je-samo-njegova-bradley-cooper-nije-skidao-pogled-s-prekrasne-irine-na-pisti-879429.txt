Foto: Getty, Instagram, JLP  SLAVNI glumac Bradley Cooper i dalje je ludo zaljubljen.  No, ne u Naomi Campbell, s kojom je neki dan uhvaćen na doručku, već u svoju djevojku Irinu Shayk, s kojom je u vezi posljednjih godinu dana.  Iako se šuškalo kako je par prekinuo početkom veljače, navodno zbog njezinog neslaganja s njegovom mamom, koja iza sebe već ima dugu povijest neslaganja s djevojkama svoga sina, čini se kako su to sve bile samo glasine, a par je posljednjih dana uživao u čarobnom Parizu.  Tamo se trenutno održava prestižni Paris Fashion Week, na kojem revije nosi i prelijepa Ruskinja, a Bradley nije propustio bodriti svoju dragu, dok odrađuje poslove. Tako je plavooki glumac uhvaćen u prvom redu Givenchy showa, tijekom kojeg smo jedva prepoznali Irinu, s obzirom na "izbrisane" obrve i neobičnu šminku.  Bradley je sjedio pored slavne Anne Wintour, a svoju dragu nije ispuštao iz vida. "Kada je Irina krenula niz pistu, svi su gledali samo Bradleyja i to kako ju on prati pogledom čitavim putem", otkrio je nepoznati izvor.  "Nerazdvojni su od petka, kada je on stigao u Pariz. Kasnije ju je zagrlio i poljubio pred svima te otkrio kako je jako ponosan na nju. Nisu se vidjeli neko vrijeme pa će Bradley ostati malo dulje u Europi, kako bi bili zajedno", nastavio je nepoznati izvor.