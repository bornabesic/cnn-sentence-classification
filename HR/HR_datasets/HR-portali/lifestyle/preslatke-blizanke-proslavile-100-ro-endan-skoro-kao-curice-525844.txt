Profesionalna fotografkinja Camila Lima nedavno je saznala da će dvije starije dame, blizanke Maria Pignaton Pontin i Paulina Pignaton Pandolfi iz Brazila, uskoro proslaviti 100. rođendan i odlučila im pokloniti pravo fotografsku snimanje s haljinama, balonima, vijencima i tortom. Stupila je u kontakt s obitelji koja je ponudu prihvatila s oduševljenjem. - Nikad nisam upoznala nekoga tko ima 100 godina, a kamoli blizance! Kontaktirala sam ih i ponudila im profesionalno foto snimanje kao poklon za rođendan - ispričala je Camila portalu Good Housekeeping. Na fotografijama Maria i Paulina uživaju na izletu u šarenim majicama i haljinama s velikim osmijehom na licu. Sestre zajedno imaju 11 djece te 54 unuka i praunuka između sebe. Paulina ima šestero djece, 19 unučadi i 16 praunučadi. Maria ima petero djece, 12 unučadi i sedmero praunučadi.  Na drugim fotografijama blizanke su u cvjetnim haljinama zagrljene ispred ružičaste bube, taman trenutak prije polaska. Na dan zabave, 20.05.2017 na rođendanu se okupila obitelj, prijatelji i susjedi kako bi do dugo u noć proslavili ovaj specijalni događaj. Camila nije odolila poziranju s veselim blizankama.  Sestrama je zapravo rođendan danas, 24. svibnja, ali proslavu su već imale. Paulina je u svojih 100 godina preživjela dva srčana udara i pobijedila rak.