U siječnju 1997, Dennise Rossi iz Californije, je nakon 25 godina braka, za kojeg je njezin muž vjerovao da je sretan, odlučila zatražiti razvod. Pravi razlog za to je izašao na vidjelo tek dvije godine kasnije. Dennise je, 28. prosinca 1996. godine, 11 dana prije nego je podnijela papire za razvod, dobila na lutriji 1,3 milijuna $ (8,6 milijuna kn) i odlučila zadržati novac za sebe.  Nakon dobitka pokušala je na sve načine zadržati novac za sebe, a jedan od njih je bio i razvod. Nakon što se saznalo za istinu, sudac na obiteljskom sudu u Los Angelesu je presudio da je Dennise povrijedila zakone vezane za dijeljenje imovine među bivšim supružnicima i dodijelio sav novac bivšem mužu. Doslovno. Jedna Njemica je 2009. godine zatražila razvod nakon što joj je muž srušio zid u kući jer je bio prljav. Izgleda da je to bila zadnja kap koja je prelila čašu 15 godina dugog braka za vrijeme kojeg je muž opsesivno čistio kuću i premještao namještaj.  Ranije ove godine supruga iz Kalifornije, 73-godišnja Gayle McCormick zatražila je razvod nakon što je saznala da joj je muž glasao za Donalda Trumpa. Izgleda da je "ova izdaja" bila posljednja u nizu. via GIPHY To saznanje otvorilo je vrata problemima koji prije nisu postojali, piše Readers Digest. Samo četiri mjeseca nakon vjenčanja 1994. godine, svježi muž je otišao u Dominikansku republiku i zatražio razvod. Sljedeće 22 godine živjeli su u "bračnoj zajednici", zajedno odgajali sina i živjeli dobar život.... dok jednog dana, sasvim slučajno, žene nije saznala da nije upisana u vlasništvo njihove kuće. Nakon što je pitala muža zašto je tome tako, on joj je priznao da je želio zaštiti njihovu imovinu. Ona je iskreno vjerovala da je on samo htio zaštiti sebe i svoju imovinu i sad traži poništenje braka. Razvod od svoje mlađe supruge, stare 28 godina, zatražio je samo par dana nakon vjenčanja njezin 34-godišnji muž, ispričao je dr. Abdul Aziz Asaf, psiholog u klinici u koju je dovedena mlada žena nakon tog događaja. Naime, muškarac se osjećao prevarenim kad je prvi put vidio svoju ženu bez kozmetičkih proizvoda i make-upa na sebi. Ta "prijevara" je otkrivena kad je mladi bračni par otišao zajedno na plažu, gdje je nastao pravi pakao nakon prvog zajedničkog kupanja. Talijan je podnio zahtjev za razvod u kojemu je objasnio da je žena opsjednuta vragom. Prema njemu, od 2007. godine žena se neobjašnjivo ponašala - imala je napadaje histerije, tijelo joj se ukrućivalo, a čak je ponekad i lebdjela. Milanski sud mu je dao razvod, priznajući postojanje neobjašnjivog ponašanja, ali odbijajući utvrditi da je razvod potaknulo ženino ponašanje. Rashida Lucas se razvela od svojeg muža T.P.-a, jer je bio preljubazan, što je kasnije izjavila na nacionalnoj televiziji. Uz to što je nebrojeno puta dnevno ponavljao kako je voli, izvrsno je i kuhao, zbog čega je dobila na kilaži. To je uljepšani način da se objasni ovaj razvod. Nakon samo tjedan dana braka 2015. godine u Nigeriji žena je podnijela zahtjev za razvod jer nije mogla podnijeti muževu veličinu penisa. Nakon prvog neuspješnog pokušaja, uzela je lijekove koje joj je nabavila majka kako bi probala ponovo "konzumirati" brak. Jednostavno, nije uspjelo i cijelo iskustvo je bilo prava noćna mora. Muškarac iz Italije, star 99 godina, nakon 70 godina braka odlučio se razvesti od svoje žene nakon što je pronašao ljubavna pisma koja je ona pisala davnih 1940-ih. Nakon otkrića pisama žena je priznala da je u jednom trenu njihovog braka imala aferu i molila muža za oprost. Čovjek nije htio ni čuti, odlučio se razvesti jer, kako je on rekao, njihov brak je već dugo u problemu. U Rusiji je muškarac izgubio sav novac na pokeru i na kraju založio svoju ženu. Izgubio je i nju,a kad joj je rekao što je napravio, ona se razvela od njega i otišla s muškarcem koji ju je "osvojio" na pokeru. Indijac iz Mumbaija 2014. je dobio razvod braka na temelju nezasitne seksualne želje svoje žene. Na sudu je ispričao da ga je žena često prisiljavala na "neprirodan seks", a kad se pokušao oduprijeti njezinim nasrtajima, bio bi kažnjen i zlostavljala ga je. Čak ga je prisilila da uzme drogu i neizmjerno puno pije alkohol. Disneyjev crtić "Frozen" ili "Snježno kraljevstvo" bio je razlog za kraj šestogodišnjeg braka dvoje Japanaca. Supruga je pokrenula brakorazvodnu parnicu jer se nisu mogli složiti je li taj crtić stvarno dobar ili ne. Njoj je bio izvrstan, ali njegovo neslaganje s njezinim mišljenjem je otvorilo niz pitanja, među kojima je i ono - jesu li oni uopće jedno za drugo? Pročitajte i 10 najčešćih razloga zašto se ljudi razvode.