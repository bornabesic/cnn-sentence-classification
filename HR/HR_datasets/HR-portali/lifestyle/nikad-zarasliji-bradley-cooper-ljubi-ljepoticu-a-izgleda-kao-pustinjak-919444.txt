Foto: Splash News, Getty, Instagram  OTKAD je sretno zaljubljen, Bradley se opustio.  No, nekako nam se čini da se i malo previše opustio, s obzirom na sve dužu kosu i bradu, što je stil kakav slavni glumac njeguje posljednjih mjeseci, čak i na crvenim tepisima.  Jučer je plavooki zavodnik posjetio i slavnu Ellen DeGeneres te opalio selfie s njom i aktualnom Prvom damom, Michelle Obamom te pokazao nikad veću "zaraslost", za koju ne možemo reći kako mu dobro stoji, s obzirom da znamo kako izgleda bez nje.   Obzirom da Bradley nešto više od godinu dana ljubi jednu od najljepših žena na svijetu, rusku ljepoticu Irinu Shayk, koju želi doslovno svaki muškarac na planeti, iskreno se nadamo kako ona voli bradonje, iako je njezin bivši dečko Cristiano Ronaldo, uvijek bio besprijekorno dotjeran.  Ovako ležeran stil, Bradley je pokazao tijekom godišnjeg odmora s Irinom u Italiji, no nastavio je s njim i nakon pa se tako prije mjesec dana, u istom izdanju pojavio i na premijeri svog filma "War Dogs", a čini se kako ne misli tako skoro odustati od njega.  Nadamo se samo kako je u pitanju neka nova uloga... S bradom ili bez - što vi kažete?