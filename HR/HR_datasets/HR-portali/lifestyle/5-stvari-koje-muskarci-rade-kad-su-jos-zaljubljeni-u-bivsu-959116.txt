Foto: Instagram  DOGAĐA se puno česće nego što to itko želi priznati - muškarac je u novoj vezi i sve je manje-više ok, ali cijelo se vrijeme nekako provlači i njegova bivša. Neki su stvarno samo u prijateljskim odnosima sa svojim bivšim curama, ali puno njih još gaji osjećaje prema njima. Evo kako znati da frajer još ima osjećaje za svoju bivšu.  Često se čuju  Sasvim je normalno da se bivši parovi ponekad čuju ako su ostali u dobrim odnosima, ali ako je muškarcu bivša cura nova najbolja frendica, nešto ne štima. Bivše veze trebaju biti u prošlosti, a stalna komunikacija je jasan znak da je u sadašnjosti.  Aktivno ju prati na društvenim mrežama  Like ovamo, komentar onamo i imamo bogatu socijalnu interakciju dvoje ljudi koji bi trebali manje komunicirati. Frajer koji prečesto ima potrebu kontaktirati bivšu curu putem društvenih mreža definitivno nije riješio sva pitanja oko bivše veze.  Previše priča o njoj  Naravno da neće glumiti da nikad nisu bili zajedno i izbjegavati bilo kakav razgovor o njoj, ali ako ju stalno spominje, za to postoji razlog.  Stalno ju kritizira  Puna usta bivše cure nikad nisu dobra, čak ni kad se ona spominje u negativnom kontekstu. Suprotnost ljubavi nije mržnja nego indiferentnost, a ako on nije indiferentan, znači da mu je stalo.  Čuva njene stvari  Poklon koji je dobio za rođendan nije problem, nisu čak ni slike, ali ako čuva njenu gumicu za kosu, majicu ili parfem… vrlo vjerojatno se nada da će mu se jednom vratiti.