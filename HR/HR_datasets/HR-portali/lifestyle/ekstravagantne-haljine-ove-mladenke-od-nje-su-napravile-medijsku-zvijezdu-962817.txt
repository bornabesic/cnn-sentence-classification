Foto: Instagram  OVO se zove raskoš.  Dosad smo vidjeli brojne ekstravagantne vjenčanice, no jedna indonezijska mladenka uspjela nam je zaustaviti dah sa svojom. Zapravo, dotična se na Instagramu pohvalila s čak dvije: bijela je bila u klasičnom Pepeljuga stilu, dok je drugom oborila sve rekorde.  Njezino ime je Intan Azzahra, a bijelu vjenčanicu s dugim šlepom dizajnirao je Ivan Gunawan, a ona je bila još posebnija utoliko što je bila prekrivena romantičnim perlicama, zbog kojih je izgledala još raskošnije.  Ceremonija se održala u dvorcu pa stoga ne čudi mladenkin izbor haljine, no tek je druga njezina kreacija ukrala show u punom smislu riječi, a ovoga puta radilo se o raskošnoj krinolini crvene boje, sastavljenoj također od perlica, ali i perja.  Svi uzvanici bili su obučeni u zlatnu i crvenu boju pa su se mladenka i mladoženja prilagodili njima, iako doista ne znamo kako je i je li uopće sretna mladenka mogla bar malo zaplesati.  No, čini se kako je to cijena koju moraš platiti, kada želiš kreacijom izazvati ovoliku pozornost. Prva ili druga haljina - koja vam je ljepša?