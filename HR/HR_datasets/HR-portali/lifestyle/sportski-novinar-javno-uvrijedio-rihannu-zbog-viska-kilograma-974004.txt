Foto: REX, Instagram, X17/Gulliver  DOKAD ćemo tolerirati ovakav "fat-shaming"? 29-godišnja pjevačica Rihanna uvijek je bila poznata po golišavim kreacijama i raskošnim oblinama, koje se nije sramila pokazivati, kako na pozornici, tako ni privatno.   No, u posljednje vrijeme očito je kako je nabacila koji kilogram viška, koji nastoji neuspješno sakriti ispod izrazito široke odjeće, zbog čega je čak i potaknula glasine kako je u drugom stanju, iako one nikada nisu potvrđene.  I dok nije na nama da sudimo i tražimo razloge zašto nekome drugome vaga pokazuje nešto veću brojku, a i slavna pjevačica se nimalo ne uzrujava oko svega, jedan se sportski novinar uhvatio ove teme te ju na vrlo ružan i neprimjeren način odlučio komentirati u javnosti. Njegovo ime je Chris "Spags" Spagnuolo, a radi se o novinaru portala Barstool Sports, koji je prošlog ponedjeljka objavio članak pod nazivom "Hoće li Rihanna debljinu učiniti novim vrućim trendom?" Nakon toga je komentirao kako je pjevačica očito malo previše uživala u dobroj posluzi u hotelskoj sobi, a pitao se i hoće li pjevačica uzeti tron Ashley Graham u plus-size hijerarhiji.  Barstool Sports ubrzo je uputio javnu ispriku te izbrisao objavu, a Rihanna je uhvaćena na večeri s prijateljima u elitnom restoranu Nobu, čime je jasno poručila što misli o ovakvim jadnim pokušajima samopromocije. No, činjenica jest kako fat-shaming poprima sve veće razmjere, a hejteri ne biraju koga će vrijeđati pa se tako na udaru nalaze žene svih veličina. Pitamo se kako bi onda trebala izgledati idealna žena, ako se baš svakoj nađu mane?   Još je žalosnije što mane uglavnom traže oni koji imaju očitih problema sami sa sobom i slikom o sebi, misleći kako su adekvatni pričati o drugima na ovako ružan način...