Svima je poznato da se šećer nalazi svugdje oko nas, u voću, pićima, alkoholu i kruhu... I dok jedni upozoravaju na opasnost šećera, australski dijetetičari Alex Parker i Anna Debenham sada pak tvrde kako je šećer ipak važan dio naše prehrane.  – Sve nam je potrebno u umjerenim količinama i svi trebamo sol i šećer kako bi preživjeli – kažu oni.  Kada je u pitanju dijetalna prehrana, kažu kako je bitno misliti na cjelinu.  – Nije bitno samo koliko unosite šećera, ugljikohidrata ili soli – dodaju.  Mlijeko, primjerice, sadrži prirodni šećer koji je u kombinaciji s kalcijem iznimno dobar za naš organizam.  – Mlijeko s manje mliječne masnoće ima manje šećera i zasićenih masti što je opet odlično ako želite smršavjeti ili jednostavno ne volite okus punomasnog mlijeka – kažu Alex Parker i Anna Debenham.  Ističu kako mnoge namirnice koje su dijetalne sadrže šećere u sebi i to ne znači da su one loše.  – Ljudi misle da neki proizvod ne sadrži šećer zato što se prodaje pod imenom meda, kukuruza, ječmenog sirupa ili šećera od trske. Voće također sadrži prirodne šećere koji su dobri – ističe ovo dvoje dijetetičara.  Savjetuju da se uvijek jede svježe voće i svježe kuhana hrana te da se u svemu ima granica i da vam onda niti skriveni šećeri neće štetiti.  >> Liječnici poručili: Ovo nikada ne biste trebali konzumirati zajedno za doručak >> Zahuktava se rasprava zbog fotografije koja otkriva od čega se sve sastoji Nutella 