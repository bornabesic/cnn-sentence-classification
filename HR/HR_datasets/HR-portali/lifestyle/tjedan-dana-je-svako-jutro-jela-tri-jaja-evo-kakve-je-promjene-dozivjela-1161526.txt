Često pronalazimo stotinu izgovora zašto ne stignemo doručkovati i umjesto kvalitetnog doručka, glad pokušavamo utažiti jabukom ili bananom. Slično se događalo i Stephanie Eckelkamp koja je odlučila promijeniti navike i svako jutro za doručak pojesti tri jaja. Kako je promijenila svoje navike i kakav učinak je imao ovakav doručak opisala je u članku koji je objavljen na stranici Organic life. - Ujutro u žurbi uglavnom pojedem samo bananu ili jabuku. Primijetila sam da me taka doručak čini nervoznom i glad počnem osjećati puno prije ručka. Zato sam odlučila promijeniti navike i dala sam sama sebi zadatak - tjedan dana ću svako jutro pojesti tri jaja - počela je Stephani svoju priču. Za jaja se odlučila zato što su bogata proteinima, i sadrže vitamine D, E i B 12 te su bogata mineralima, a k tome su i jeftina u odnosu na druge zdrave namirnice. -Znala sam da će mi mnogi prigovarati i pametovati što sam se odlučila na ovaj eksperiment i da će mi govoriti kako će me kolesterol iz jaja ubiti. Iskreno, mislim da je cijela priča o kolesterolu u jajima malo napuhana i nisam se time opterećivala. Uostalom, posljednja istraživanja utvrdila su da kolesterol u jajima nije štetan za zdravlje čovjeka, naravno ako se jaja jedu u normalnim količinama - piše Stephanie. Koliko jaja dnevno smijete pojesti ovisi o tome koliko ste fizički aktivni i kakve su vaše druge prehrambene navike.  - Aktivna sam osoba, jedem poprilično uravnoteženu prehranu i zaključila sam kako su tri jaja svako jutro idealan izvor proteina koje dosad nisam ujutro unosila u organizam - veli Stephani i kaže kako su joj uobičajeni način pripreme jaja brzo dosadili i odlučila je malo "začiniti" svoj obrok s jajima. Tako je u kajgana dodala kukuruz i grašak. Dan poslije je dodala u tu kombinaciju i avokado i korijander, a treći dan je jajima dodala i kelj. Priznaje da to nije bila baš ukusna kombinacija, ali preživjela je. Shvatila je da joj ništa ne smije biti izgovor za preskakanje doručka. - Jedan dan sam već bila na vratima i kretala na posao i shvatila sam da nisam doručkovala. Vratila sam se u kuhinju i u manje od pet minuta pripremila jaja koja je samo bacila na tavu i dodala  im malo soli i zamiješala ih vilicom. S tri jaja ujutro Stephanie je otprilike unosila u organizam oko 21 gram proteina i osjetila je brojne promjene zbog toga. - Prije svega više nisam bila gladna već u deset ujutro nego sam bez kruljenja u želucu dočekala vrijeme ručka. Zbog toga sam se i lakše mogla usredotočiti na posao, jer nisam razmišljala o gladi i nisam bila nervozna niti sam imala potrebu popiti još kave.-  otkrila je Stephanie prednosti koje  joj je donio doručak s tri jaja. Kaže da je osim toga zbog ovakvog doručka svako jutro imala i deset minuta vremena za sebe. - Činjenica da ovaj doručak ne mogu pojesti u hodu poput banane prisilio me da svako jutro sjednem i jedem i to vrijeme posvetim sama sebi.  ​>>Ovo vam sigurno nije nikada palo na pamet, a odličan je trik za kuhanje jaja >>Čuvate jaja u vratima hladnjaka? Evo zašto ih odmah trebate premjestiti​ 