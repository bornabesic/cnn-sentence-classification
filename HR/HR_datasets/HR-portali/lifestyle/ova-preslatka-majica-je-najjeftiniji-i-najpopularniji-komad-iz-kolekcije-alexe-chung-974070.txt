Foto: Instagram, MyTheresa.com  ALEXA Chung smatra se pravom modnom ikonom.  Radi se o 33-godišnjoj britanskoj manekenki, voditeljici, modnoj dizajnerici i općenito "it" djevojci, čiji svaki korak modni svijet pomno prati.   Ništa drugačije nije niti danas, kada je i službeno poštena u prodaju njezina kolekcija, koja je nastala u suradnji s popularnom online trgovinom MyTheresa. Iako je Alexa već surađivala s raznim brendovima i dizajnerima, ovo je prvi put da je modnom svijetu predstavila vlastitu kolekciju, točnije 145 komada, koje smatra idealnima za nadolazeće ljeto.  Obični T-shirtevi u bijeloj i rozoj boji s natpisima, traper tregerice, minice, PVC i cvjetne haljinice, kao i one maxi, ali i zanimljive blještave štiklice, gležnjače i balerinke, to je ono što stoji u kolekciji, koja i nije baš jeftina, što je bilo i za očekivati. Najjeftinija komad, T-shirt s hit natpisom "Double Trouble", koji je već osvojio fashionistice diljem svijeta, stoji 75 funti, a najskuplji, cvjetna lepršava haljinica vrtoglavih 565 funti.  MyTheresa zasad nudi besplatnu dostavu, no uz informaciju stoji i upozorenje kako je to samo kratkotrajna ponuda pa želite li malo opustošiti bankovni račun, kliknite ovdje ili na službenu Alexinu stranicu, gdje također možete kupiti komade.   Neki su već rasprodani, a neki će tek doći u prodaju.