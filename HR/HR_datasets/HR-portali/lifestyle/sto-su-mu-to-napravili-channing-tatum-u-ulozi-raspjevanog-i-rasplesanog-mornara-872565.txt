Foto: Screenshot Youtube  ZABORAVI na Magic Mikea.  5. veljače u SAD-u kreće prikazivanje novog filma popularne braće Coen, pod nazivom "Hail, Caesar!", a radi se zapravo o komediji, koja je okupila impresivna holivudska imena, kao što su George Clooney, Ralph Fiennes, Scarlett Johansson, Tilda Swinton, Jonah Hill i mnogi drugi. Komedija prati zlatnu eru Hollywooda, točnije Eddieja Mannixa, zaposlena u holivudskoj filmskoj industriji u 1950-ima, koji pokušava otkriti što se dogodilo s članom jednog filma, koji je nestao tijekom snimanja. A jedna od uloga pripala je i Channingu Tatumu, i to ona glumca, koji se u jednom filmu našao u ulozi raspjevanog i rasplesanog mornara. Iako je trailer izašao prije nekoliko mjeseci, sada su stigla dva nova video isječka, u kojima je Channing još jednom pokazao svoje plesno umijeće, ali na nešto drugačiji način, nego što smo imale priliku to vidjeti dosad. No, svakako je bilo zanimljivije ono pjevačko, na koje nismo navikli. Ne vjeruješ nam? Uvjeri se sama. Hit it, Channing!