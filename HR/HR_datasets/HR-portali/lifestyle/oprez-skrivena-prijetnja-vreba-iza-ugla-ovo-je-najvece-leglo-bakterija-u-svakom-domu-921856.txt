Ilustracija: 123Rf  NIJE neka tajna da je kupaonica dio svakog doma iz kojeg vreba najveći broj bakterija, no većina domaćica usredotočit će se na ribanje wc školjke, umivaonika, kade i pločica - i završiti s čišćenjem uvjerena da je osigurala potrebnu higijenu.  No, činjenica je da će mnogi zaboraviti jedan bitan detalj - zavjesu tuš kabine, koja međutim može biti pravo leglo zaraze.  jZbog kombinacije vlage i prljavštine, plastične površine tuš zavjesa pravo su leglo mikroorganizama, bakterija, gljivica i ostalih mikroskopski, ali i golim okom vidljivih "zvijeri" koje ne želite u svome domu. Prema jednom istraživanju, na svaka dva kvadratna centimetra živi oko milijun mikroba, od kojih je i do 80 posto potencijalno štetno za zdravlje, a može stvoriti aerosol koji se diže u zrak i lako može dospjeti po pluća. Uz osjećaj nelagode kad vam se, tijekom tuširanja, mokra zavjesa zalijepi za kožu, stručnjaci tvrde da ona doista predstavlja opasnost i stoga bi joj trebali posvetiti posebnu pažnju. Pravila prevencije su jednostavna: ako je se ne možete u potpunosti riješiti, tuš zavjesu mijenjajte barem dvaput godišnje, perite je jednom tjedno u perilici rublja i nakon svakog tuširanja je u potpunosti raširite kako bi se što brže osušila.