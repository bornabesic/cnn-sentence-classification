Male promjene u navikama mogu učiniti velike promjene na našem organizmu.  Savjetuju to stručnjaci godinama svima onima koji žive ubrzano i bore se s viškom kilograma. Male promjene itekako mogu imati veliki utjecaj na naše zdravlje i gubitak neželjenih kilograma.  Upravo to je na svojoj koži iskusila Jenny Sugar, supruga i majka, koja se, kao i većina žena, borila s neželjenim kilogramima.  Ova vegetarijanka odlučila je stati na kraj nakupljanju masnih naslaga na trbuhu.  Evo što je promijenila... "Jela sam da se ne baci..." Mnogim majkama ova je izjava itekako poznata. Nakon što djeca ne pojedu sve ono što su im roditelji namijenili za obrok, mnoge majke "očiste" njihove tanjure kako se hrana ne bi bacila. Isto je radila i Jenny, iako su, tvrdi, njezini obroci vrlo zdravi. Dan započinje proteinskim smoothiejem od zelenog povrća, za ručak jede salatu, a za međuobroke bira orašaste plodove  i voće.  Problem je bio u večeri kada je Jenny, nakon napornog dana i zdravih obroka, jela ostatke hrane. To je odlučila promijeniti i za večeru si servira porciju koju će pojesti bez da se "natrpa", a ostatak hrane spremi u hladnjak. Tako mi nisu pred očima, u hladnjaku ih ne vidim iako znam da postoje, ali ne dolazim u napast pojesti ostatke s tanjura. Nakon tjedan dana već su se vidjele prve promjene, osjećala se lakše i energičnije, ispričala je Jenny za PopSugar.  "Izbacila sam sir iz prehrane..." Kao vegetarijanka, Jenny je u prehrani imala poprilično mliječnih proizvoda. Sir je bio neizostavna namirnica u večernjem obroku, otkrila je. Odlučila je svoj večernji obrok učiniti zdravijim. Sir više nije bio opcija za večernji obrok, zamijenila ga je salatom, povrćem sa žara koje kombinira s rižom i grahom.  "Zatvara se kuhinja" Nakon večere Jenny je imala naviku još pojesti nešto slatko, pa nešto grickati... Kako ne bi dolazila ponovno u tu napast, umjesto večernjeg deserta, uz obrok je servirala pastu od avokada, slatki krumpir, ali i voće. Slatka lubenica, jagode, grožđe zdraviji su izbor "grickalica"  koje će utažiti i želju za slatkim koje je Jenny nakon večere gotovo uvijek imala. I nakon večere, kuhinja se "zatvara".  >>Danijela Dvornik izgleda savršeno, a sada je i otkrila tajnu kako je izgubila kilograme >>7-dnevna dijeta za zdravo mršavljenje dr. Oza