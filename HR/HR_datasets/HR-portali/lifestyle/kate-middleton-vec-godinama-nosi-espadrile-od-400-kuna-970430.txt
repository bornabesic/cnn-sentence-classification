Foto: Getty   STIL Kate Middleton može s najbolje opisati kao savršeni miks luksuzne i high street mode. Tijekom godina, vojvotkinja nas je nebrojeno puta oduševila u skupocjenim dizajnerskim krpicama, baš kao i u povoljnim komadima iz dućana u kojima kupujemo svi. Kate nema problema ni s ponavljanjem outfita, a kada su joj neke cipele drage, onda ih nosi godinama. Baš jedan takav par zapeo nam je za oko na čajanci, koju su ona i William organizirali u Buckinghamskoj palači.  Za tu priliku, Kate je pletenu kremastu haljinicu s remenom iskombinirala s bež platformama od špage, koje smo na njenim nogama vidjeli i već nekoliko puta prije.  Nosila ih je na putovanju u Indiju, ali i prošle godine, u obilasku engleske grofovije Cornwall i Otočja Scilly.   Najzanimljivije je što se radi o poprilično povoljnim espadrilama brenda Monsoon, koje je Kate platila oko 45 funti, odnosno 400 kuna, a rasprodale su se čim ih je ona prvi put obukla u javnosti.