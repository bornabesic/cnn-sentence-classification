Foto: Twitter, Splash News, Addition Elle  NJEZIN suprug vjerojatno neće pogledati ovaj video.  Najpoznatiji plus size model na svijetu, Ashley Graham i pjevač Joe Jonas, poznatiji i kao bivši dečko slavne manekenke Gigi Hadid, uhvaćeni su u klinču, no ne u stvarnom životu, već sve za potrebe snimanja spota.  Radi se o spotu za pjesmu "Toothbrush", benda DNCE, čiji je frontmen upravo Joe, i koji se proslavio hitom "Cake By The Ocean", koji se na radiju vrti i po nekoliko puta na dan. Sliku je objavio Joe na Twitteru, a po viđenom, čini se kako će duo glumiti zaljubljeni par, no ostali smo uskraćeni za sve ostale informacije.  Bit će ovo samo šlag na torti za lijepu Ashley, koja je zaposlenija nego ikad prije, a ovo je već bila njezina godina. Poslovne ponude posebno su počele pljuštati nakon što je postala prvi plus size model na stranicama Sports Illustrateda. Koliko ćemo još morati čekati na video, ne znamo točno, no Joe je rekao kako će on biti dostupan "uskoro".