Zanimljiv istraživački projekt u Sjedinjenim Državama pokazao je da je mnogo jeftinije zamijeniti meso u prehrani ekstradjevičanskim maslinovim uljem, konzerviranim mahunarkama i smrznutim povrćem... Cilj ovog projekta Miriam Hospital i Rhode Island Community Food Banka bio je dati odgovor je li zaista zdrava, mediteranska kuhinja toliko skuplja od američke i mnogima financijski nedostižna.  Odgovor je začudio Amerikance jer je srušio mit pokazavši da će s prehranom temeljenom na povrću i ekstradjevičanskom maslinovom ulju godišnje uštedjeti i do 750 dolara u odnosu na najekonomičnije prehrambene smjernice USDA-e (United States Department of Agriculture).  Nutricionistica Mary Flynn iz Miriam Hospital glavna je autorica studije, a nakon provedenog projekta rekla je kako većina ljudi smatra da je zdrava prehrana skupa zbog svježeg povrća i voća na kojem je temeljena, ali meso je zapravo namirnica koja povećava financijski trošak.  – Meso nam u prehrani nije toliko potrebno, a  ako ga zamijenimo ekstradjevičanskim maslinovim uljem ne samo da možemo smanjiti troškove prehrane nego ćemo i značajno poboljšati svoju zdravstvenu sliku – tvrdi Flynn.  Flynn je složila recepte s cijenama namirnica po obroku po kojima su se hranili klijenti Food Banka. Oni su potvrdili da je po njezinim receptima mnogo lakše pripremati obroke u odnosu na njihova uobičajena jela  te su potvrdili gubitak težine i veću vjeru u ispravnost namirnica.  Flynn je u menije uvrstila veće količine smrznutih i konzerviranih proizvoda poput slanutka, crnog graha i povrća. Nutritivno imaju iste vrijednosti kao i svježe namirnice, tvrdi Flynn. Meso zamijenite povrćem i svakako konzumirajte 4 žlice ekstra djevičanskog maslinovog ulja na dan, savjetuje Flynn Amerikance.  >>Znanstvenici otkrili zašto je mediteranska prehrana toliko zdrava