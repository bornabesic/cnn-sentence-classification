Ženski orgazam je potpuno drugačiji od muškog orgazma. Zahvaljujući muškom orgazmu otpuštaju se spermiji s ciljem oplođivanja jajne stanice. Ženski orgazam nema nikakvu funkciju kod reprodukcije i s tim znanstvenici smatraju da je zastarjela tjelesna funkcija. U novom istraživanu Eksperimentalna Zoologija, znanstvenici Günter Wagner s Yalea i Mihaela Pavličev sa Sveučilišta u CIncinnatiju prikazali su rezultate istraživanja provedenog na nižim oblicima sisavaca, poput mačaka. Zaključili su da kod njih ovulacija nastupa zahvaljujući seksualnom odnosu s mužjakom. To znači da se jajna stanica otpušta samo za vrijeme seksualnog odnosa. Ipak, smatraju da sve životinje doživljavaju neki oblik seksualnog klimaksa, a za vrijeme ženskog da se otpušta hormon prolaktin, odgovoran za stvaranje mlijeka. - Ženski orgazam je evolucijski ostatak, poput slijepog crijeva. Nije jasno ima li ikakve funkcije osim psihološkog povezivanja partnera. Vrijednost ljudskog tijela uključuje i funkcije tijela koje ne moraju biti strogo podređene preživljavanju - objasnio je Wagner. - Ali, ne bih se složio da ženski orgazam nema svoj smisao. Čak i ako je ženski orgazam samo način povezivanja s muškim partnerom i to je važna biološka veza, budući da mnoga su istraživanja pokazala da su ljudi u dugotrajnim vezama općenito zadovoljniji svojim životom od onih koji često mijenjaju partnere - objašnjava Wagner. - S evolucijske strane, ljudi imaju potrebu prenijeti dalje svoje gene, a veza dvoje ljudi u kojoj je zadovoljavajući seksualni život ima puno veću šansu za potomke, budući da će djeca stići u stabilnu obitelj. Ženski orgazam je možda zastario, ali naspram sinusa ili slijepog crijeva, pomaže ženama u vezanju za partnera i na taj način pomaže u životu. Ženski orgazam je jednostavno bitniji iz životnog pogleda, nego evolucijskog - zaključuje Wagner.