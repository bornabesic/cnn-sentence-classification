S dolaskom proljeća i prvih toplih dana, polako počinje i sezona hedonističkog uživanja na otvorenim terasama, u društvu dragih ljudi, uz osvježavajuća pića. Kao apsolutni hit posljednjih nekoliko sezona ističe se gin u kombinaciji u tonikom. Kombinacija gina i tonika ima veoma bogatu prošlost, koja seže gotovo 200 godina unatrag, a osmišljena je od strane britanskih vojnika. Premda je prvotna namjena bila da se koristi kao sredstvo protiv malarije, u vrlo kratkom roku to ukusno i lagano pjenušavo piće prometnulo se u jedan od najomiljenijih koktela, idealan za ispijanje upravo u toplim mjesecima. Za njegovu trenutno iznimno veliku popularnost, pored premium marki gina, zaslužni su i mladi artisan brendovi tonika, koji svojim nadasve originalnim idejama i vrhunskim proizvodima, trenutno suvereno vladaju tržištem. Jedan od njih zasigurno je i Double Dutch. Iza tog brenda znakovitog naziva kriju se dvije blizanke, Joyce i Raissa de Haas, porijeklom iz Nizozemske, koje su svoju veliku ljubav prema sjajnim i kvalitetnim pićima pretočile u izvrsni brend tonika. Djevojke su još tijekom fakulteta počele eksperimentirati s izradom vlastitih sirupa i napitaka, u početku samo za prijatelje i obitelj, no tijekom godina taj se hobi pretvorio u pravu strast, a naposljetku i u posao. Potvrdu da njihov mladi brend ide u dobrom smjeru dobile su kada im je britanski poduzetnik i milijarder, Sir Richard Branson, za njega uručio nagradu Foodpreneur, proglasivši ih najboljim start up-om u području gastronomije za 2015. godinu. Trenutno je Double Dutch prisutan u 12 zemalja u Europi, u SAD-u i Singapuru, a odnedavno i u Hrvatskoj. Double Dutch tonici sadrže najprofinjenije i najkvalitetnije sastojake, a nastaju metodom uparivanja okusa. Ideja se temelji na činjenici da se sastojci dobro slažu kada dijele ključne aromatske komponente. Kombiniranjem sastojaka i eksperimentiranjem s okusima, dobiveno je pet različitih mješavina tonika: NAR & BOSILJAK s herbalnom notom te slatkim i osebujnim finišem, KRASTAVAC & LUBENICA sa svježim mirisom i ponešto slađom aromom, BRUSNICA s dozom đumbira, gorkastog okusa i slatkog finiša, INDIJSKI TONIK s okusom kinina i ružičastog grejpa te naznakom borovica i DIJETALNI TONIK suptilnog okusa ružičastog grejpa. Svaka bočica u cijelosti je izrađena bez umjetnih boja, pojačivača okusa i konzervansa. Koriste se samo vrhunski prirodni sastojci u kombinaciji s izvorskom vodom sa sjevera Engleske. Povrh toga, sva pića su niskokalorična, s najviše 65 kcal po bočici. Bilo da ga koriste neki od najboljih svjetskih miksologa kao dio osvježavajućih koktela ili pak oni koji svoj tonik najradije vole popiti u udobnosti vlastitog doma, bio on u sklopu gin tonika ili zasebno, Double Dutch blizanke stvorile su brend koji zadovoljava svačije potrebe. To je potpuno novi svijet okusa koji golica maštu, odvodi nepca u egzotične krajeve i pruža zajamčen užitak svakim gutljajem. 