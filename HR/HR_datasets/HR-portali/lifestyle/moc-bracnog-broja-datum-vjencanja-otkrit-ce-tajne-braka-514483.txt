PRETPLATITE SE ZA JOŠ OVAKVOG SADRŽAJA: Sve odluke koje parovi donose vezano uz njihov budući zajednički život vrlo su važne. To vrijedi i za one, na prvi pogled nevažne detalje koji uvelike mogu utjecati na kvalitetu života. Odluka koja se odnosi na određivanje datuma vjenčanja također nije zanemariva. Numerolozi tvrde kako upravo datum koji mladenci izaberu za izricanje sudbonosnog “da” može prilično odrediti tijek njihova budućega bračnog života. Kako biste otkrili svoj numerološki broj, trebate samo zbrojiti znamenke datuma vjenčanja i pročitati objašnjenja.  RAČUNANJE: Zbrojite znamenke datuma, odnosno dana, mjeseca i godine vjenčanja, te zbrajajte dalje dok ne dobijete jednoznamenkasti broj. Primjerice, ako je datum vjenčanja 28. 5. 2005. (2+8+5+2+0+0+5 = 22 = 2+2= 4), vaš je broj četiri.  ZNAČENJA BROJEVA:  ROMANTIČAN I NJEŽAN PAR KOJI TEŽI POTPUNOM SKLADU  Ovim datumom vlada Sunce što znači da su u ovoj bračnoj zajednici najvažniji optimizam i međusobno povjerenje. Izbor datuma vjenčanja čiji zbroj znamenki daje jedan otkriva da ste vrlo zaljubljen i nježan par. I vaš je susret bio vrlo romantičan, a doba dok ste hodali, bilo je nezaboravno. Prije nego što ste se odlučili za brak, temeljito ste analizirali jedno drugo, jer oboje jako želite da vaš brak uspije, zato u bračnoj zajednici težite potpunom sjedinjenju s partnerom. Loš aspekt mogla bi biti izražena posesivnost i dominacija jednog partnera.  DJECA SU MOŽDA JEDINI RAZLOG ZA BRAK  Ovim brakom vlada Mjesec. Ako se odlučite za takav datum, moguće su dvije krajnosti. Ili želite vjenčanje u najužem obiteljskom krugu ili pravu javnu ceremoniju. Vrlo važan čimbenik za uspjeh braka bit će emocionalna zrelost obaju partnera, a glavni razlog za vjenčanje želja je za obiteljskim životom i toplinom doma sa srodnom dušom, koja prije svega voli djecu te, ako je potrebno, može prihvatiti i djecu iz partnerova prošlog braka te im pružiti roditeljsku ljubav i pažnju. Moguće je čak da su ovom slučaju djeca i jedini razlog za ulazak u brak. Ako je tako, najbolje da još jedanput preispitate zrelost i ispravnost svoje odluke. Zapreka skladu u ovoj zajednici mogu biti majke oboje partnera koje će se miješati u njihov odnos pa će emotivna zrelost biti presudna za uspjeh ovog braka.  BRAK IZ INTERESA? MOGUĆE RAZOČARANJE  Ako se doista želite vjenčati iz interesa, onda vam vjenčani dan sa zbrojem 3 savršeno odgovara kako biste popravili svoje materijalno stanje bračnim dogovorom. Ipak, ako od braka očekujete puno, taj vam broj jamči razočaranje. Ova je veza pod vladavinom Jupitera pa će se u njoj vrlo vjerojatno roditi mnogo djece, a obiteljski skupovi bit će važan dio vašeg života. Mana ove zajednice može biti nedostatak snažnih osjećaja.  KAO DA VAS JE SUDBINA SPOJILA, VJEČNA VJERNOST  Ovom bračnom zajednicom vlada Saturn. Parovi koji su za vjenčanje izabrali datum kojem je zbroj 4, vrlo su detaljno razmišljali o odgovornostima koje brak donosi te pažljivo odvagnuli svako “za” i “protiv” ove važne odluke. Prema numerologiji, ovaj par kao da je spojila sama sudbina jer ovaj datum vjenčanja znači vjernost do groba. Par koji u bračnu zajednicu uđe ovog dana sve će poteze detaljno isplanirati, bila riječ o kupnji kuće ili pokretanju obiteljskog posla. Udružit će snage i raditi zajedno kako bi ostvarili važne životne ciljeve koje ne bi uspjeli ostvariti pojedinačno. Važna motivacija za opstanak braka obostrana je potreba za sigurnošću, “puštanjem korijena” i nastavljanjem obiteljskog imena.  KOMUNIKACIJA S PARTNEROM NA PRVOM JE MJESTU  Ako ste izabrali ovaj datum za dan svoga vjenčanja, znači da vam je najvažnija kvaliteta komunikacije s partnerom. Ova će se veza uspješno boriti protiv dosade, obilovat će putovanjima ili promjenama mjesta boravka. Mladi parovi, koji su se rano vjenčali, primjerice još tijekom studija, i pomažući jedno drugomu ostali aktivni, pravi su primjer ovog braka kojim vlada Merkur.   BRAK VAM JE NEŠTO NAJVAŽNIJE U ŽIVOTU  Ako ste za vjenčanje odabrali upravo ovakav datum, za svoju ste bračnu zajednicu dobili blagoslov Venere, koja vam omogućuje pomirenje u svakoj situaciji. Ljubav, nježnost, mir i sreća obilježja su ovog braka, no to ne znači kako ova zajednica ima anđela čuvara. Partneri moraju čuvati vezu od raličitih kušnji, no to im ne pada teško jer im je brak najvažniji u životu. Neka vaša ljubav bude prirodna jer to je snaga ovog braka.  BUDITE SPREMNI NA PROMJENE PLANA  Uran vlada ovom vezom, a njegov broj 7 može označavati pogreške i ne baš mudre odluke. Obje strane ove bračne zajednice zahtijevat će izvjestan stupanj slobode. Za ovaj vjenčani dan često se odlučuju osobe različita podrijetla, vjere ili nacionalnosti. Broj sedam označuje iznenađenja u svakodnevici, a jednako tako može značiti i spas u posljednjem trenutku. Stoga, ako ste izabrali ovaj dan vjenčanja, budite svakako spremni na iznenadne promjene planova.  SEKS JE VAŽAN DIO BRAČNE SREĆE  Ovaj datum vjenčanja pokazuje da želite biti složni s partnerom u svakom pogledu, posebno u seksualnom, koji smatrate vrlo važnim dijelom bračne sreće. Sklad neće biti teško ostvariv jer se partneri razumiju pogledima, bez riječi, pa je tako već pri prvom susretu oboma bilo jasno kako su kao stvoreni jedno za drugo. Bit će stoga složni kao par i uspješni, kako u zajedničkom poslu, tako i u svim drugim područjima, i spremni se, ako treba, žrtvovati za partnerovu karijeru.  OKOLNOSTI SU PROTIV, ALI LJUBAV POBJEĐUJE  Ako ste za dan vjenčanja odabrali datum koji daje ovaj zbroj, možda želite da vaš brak ostane tajna. Pod utjecajm Neptuna moguće je da se jedna strana radi sklapa nja braka odluči i na bijeg od kuće. Moguće je i da je riječ o bračnoj vezi u kojoj oba partnera imaju neku smetnju emocionalne ili fizičke prirode koju udvoje žele nadići. Iako se čini kako su i okolnosti i svi bili protiv njega, brak sklopljen ovog dana je sudbinski, a partneri su čvrsto duhovno povezani pa će podnijeti i žrtve.  