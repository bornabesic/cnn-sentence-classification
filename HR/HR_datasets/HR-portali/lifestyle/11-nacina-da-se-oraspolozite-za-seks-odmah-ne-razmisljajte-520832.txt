Koliko puta ste došli doma umorni od svega, presvukli se u trenirku i nastavili s obavezama? Niste stigli ni sjesti, a kamoli razmišljati o seksu. Takav način život s vremenom uzima žrtvu - vaš seksualni život. To je pogotovo slučaj kod žena koje preuzimaju druge životne uloge na sebe, a seksualni život s vremenom stavljaju na margine ne razmišljajući koliko bi njima zapravo bilo bolje da je situacija drugačija. I ne samo njima, mnogima bi se život promijenio nabolje kada bi na seks počeli gledati kao na ventil negativnih emocija ili aktivnost koja uključuje sve najbolje - osjećaje, sreću i opuštanje.  Postoji nekoliko načina da sami sebe zainteresirate za seks, probudite osjetila i pojačate aktivnosti među plahtama.  Jednostavno je... Provjerite: Nije lako prijeći iz poslovnog raspoloženje u seksualno, rijetko tko to i može u kratko vrijeme. Zato je bitno da se žene uvijek osjećaju senzualno. Većina žena u nekom trenutku u životu odbace svoje seksualnost i prihvate druge životne uloge - mame, žene, zaposlenice, šefice, ne razmišljajući kako uz sve to mogu biti i senzualne. Zbog čega se osjećate seksi? Događa li se to dok nosite seksi rublje ili dok  npr. vježbate jogu? Odgovor na ova pitanja trebate uzeti kao polaznu točnu stalne senzualnosti. Ako se bolje osjećate noseći fino donje rublje, nosite ga svaki dan, a ne samo za posebne prigode. Osjećaj senzualnosti je subjektivan i puno lakše će vam biti potaknuti seks s partnerom ako se već dobro osjećate u svojoj koži. A dobar seks će ponovo potaknuti samopouzdanje i taj začarani krug će pozitivno utjecati na sve aspekte života. Jedan od načina koji će vas potaknuti na seks nakon radnog dana je i stvaranje rutine za opuštanje. - U radu s klijentima s ovim problemom, s vremenom sam zaključila da je najbolje stvoriti neki ritual vezan s dolaskom doma. Taj ritual treba imati nešto u sebi što sugerira da je vaš naporni radni dan gotov i da je vrijeme za opuštanje i povezivanje sa svojim partnerom - savjetuje Vanessa Marin, seksualni terapeut za Redbook Magazin. - Ritual je kod svake žene drugačiji. Nekima odgovara dugo tuširanje nakon dolaska doma, drugima relaksirajuća glazba i čaša vina. Ritual može uključivati presvlačenje u ugodnu odjeću, meditaciju, pa čak i zatvaranje očiju na par minuta samo samo kako bi par puta duboko udahnule - objašnjava Marin. Neuredna, prljava i prepuna spavaća soba vam ne može pružiti ni mir, a još manje potaknuti seksualnu energiju. Nered, loša rasvjeta, zakrčenost ormarima, uspomenama i robom zapravo će pobuditi lošu energiju. - Da biste osjećali uzbuđenje nužno je najprije biti opušten, zbog čega bi spavaća soba trebala biti čista i uredna te neutralnih boja kako bi pružila opuštajuću vibru. Kako bi spavaća soba postala vaše utočište, ne smije biti prepuna stvari koje ća vam odvlačiti pažnju i podsjećati vas na svakodnevne obveze - objašnjava Megan Fleming, doktor za veze. Mnogo žena seks povezuje s obvezom prema partneru, što negativno utječe na njihovu želju za seksom i senzualnost. Uz to, stvaraju se i negativne asocijacije sa seksom. Ako se spremate na seks misleći kako nećete uživati ili se prisjećate svega što partner krivo radi, nema šanse da se opustite i da uživate u njemu.  - Jedna od najbitnijih stvari je da razgovarate sa svojim partnerom i radite s njim na istraživanju seksa i svega što vas uzbuđuje i što vam pruža zadovoljstvo. Stoga, budite otvoreni i recite mu što volite, ne volite ili želite isprobati - objašnjava Marin. Fleming preporučuje da se isproba seksualna igračku koja se fokusira na stvaranje užitka. U situacijama kad bi žena željela seksualni odnos, ali joj je jako teška promijeniti raspoloženje, seksualne igračke koje potiču užitak su dobrodošle. Ima svakakvih, a život je prekratak da bismo bili sramežljivi. Nemojte podcjenjivati maštu, niti onog zgodnog glumca kojeg ste neki dan gledali na televiziji. Dobra fantazija, kojoj se uvijek možete vratiti, je izvrstan način da potaknete želju za seksom. Ako ste u vrućem klinču nemojte si dopustiti da vam misli lutaju i da se koncentrirate na stvari koje će vam ubiti raspoloženje. Ostanite u trenutku, koncentrirajte se na dodir i na to što radite. Ili, još bolje - nemojte uopće razmišljati, samo osjećajte. Sjetite se koliko puta vam je partner rekao da ste mu seksi, a vi se uopće niste osjećali tako. - Probajte se vidjeti kroz njegove oči. Većina žena je prestroga prema sebi. Prekritične smo prema svojim tijelima i borimo se sa samom idejom da smo senzualne. Razmislite kako vas vidi vaš partner. Probajte se sjetiti nekih komplimenata koje vam je dao. Sjetite se koliko puta je bio uzbuđen zbog same ideje intimnih dodira s vama - napominje Marin. Ne postoji bolje vrijeme da samo ležite goli i zagrljeni, nego nakon seksa. Nemojte se žuriti. Opustite se i uživajte. - Najbolja stvar koju možete napraviti je skinuti se goli i gledati se, pa dodirivati, grliti i maziti. Istraživanja su pokazala da nakon samo 20-30 sekundi dodira tijela uz tijelo, mozak otpušta oksitocin, koji nam pomaže da se opustimo, povežemo s partnerom i ojača želju za čvršćom vezom - kaže Marin. Iako se čini kao apsolutni ubojica seksualne želje, zapravo nije. Ako se s partnerom dogovorite za seksi sudar, na primjer, u četvrtak na večer, samo razmišljanje o toj večeri polako će poticati na želju za seksom. - Ako se ne dogovorite za seks, velika je vjerojatnost da se neće ni dogoditi. Ne možete unaprijed znati hoćete li se osjećati senzualno ili ne. Ali ako znate da je ta večer rezervirana samo za vas, to vrijeme očekivanja će vas potpuno aktivirati na seks - govori Fleming. Iako se žene pravom simulacijom mogu brzo uzbuditi, stvaranje pritiska na sebe ubit će svu želju. - Pritisak koji si žene same stvaraju da se što prije uzbude zapravo ima kontra efekt. Umjesto da su napaljenije, žene si na ovaj način još više umanjuju želju za seksom. Kad god osjećamo pritisak da nešto moramo napraviti, mi instinktivno radimo upravo suprotno - objašnjava Marin. Bez obzira otkud dolazi pritisak, vas samih ili partnera, nikad ne bi trebali osjećati dužnost da se poseksate. U redu je da vam se ponekad i ne da. 