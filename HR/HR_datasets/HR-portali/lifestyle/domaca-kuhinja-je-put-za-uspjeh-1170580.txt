U gradu Sinju, prepoznatljivom po viteškoj igri Sinjska alka, u hotelu „Alkar“ posjetio sam njihov restoran. Po riječima direktora Stipe Pavića, nakon preuređenja ove godine planiraju i novu terasu. Bez previše začina Šef kuhinje Petar Jukić kaže kako koriste najkvalitetnije domaće namirnice od kojih pripremaju jela tradicionalne domaće kuhinje. Za predjelo mi je preporučio hladnu platu koja se sastojala od sinjskog pršuta, domaćeg kravljeg i livanjskog sira uz vruće uštipke i domaći kruh ispod peke. Pršut i sir bili su ukusni, a pogotovo uštipci, koje obožavam. Za glavno jelo naručio sam sinjske arambašiće i pire krumpir za prilog, njihov tradicionalni specijalitet poprilično sličan sarmi. No, ima razlike jer se meso za punjenje kiselog kupusa ne melje, već se sjecka nožem, a u njega se dodaju različite vrste sušenog mesa i ne stavlja se riža. U meso se stavljaju cimet, muškatni oraščići i klinčići, što daje vrlo specifičnu aromu. Arambašići su bili ukusni jer kuhar nije pretjerao sa začinima, a pogotovo ne s klinčićima, što je vrlo bitno. Moram napomenuti da su jela bila ukusna, samo jedna primjedba u serviranju. Sva su jela bila servirana na pladnjevima od rostfraja koji su davno nestali iz upotrebe jer ih je zamijenilo keramičko posuđe. Kvaliteta pribora za jelo, čaša i tanjura je zadovoljavajuća, a vidljivo je da se novi vlasnik Ivan Bašić trudi i ima želju i volju poboljšati poslovanje i kvalitetu te uložiti dosta sredstava kako bi „Alkar“ postao moderan i kvalitetan restoran u hotelu u svakom pogledu, što Sinj apsolutno zaslužuje. Vinska karta sadrži dvadeset šest etiketa vina, što bijelih, crvenih i ružičastih, a u planu je i nova vinska karta koja će sadržavati veću ponudu vina iz svih poznatih vinskih regija Hrvatske. Urednost i čistoća restorana kao i „dress code“ osoblja su na zadovoljavajućem nivou. Nedostaje stručni kadar Vikendom, kaže voditelj, imaju više posla jer često organiziraju nekakva događanja, dok im u tjednu dolaze na ručak ili večeru gosti koji odsjedaju u hotelu ili oni koji dolaze poslovno u Sinj. Dosta gostiju dolaze iz nedalekog Splita i njegove okolice. U restoranu i hotelu ukupno radi 26 stalno zaposlenih, što je lijepo a čuti u vrijeme kada nam stručni kadar odlazi iz Hrvatske jer ne mogu pronaći posao. Pitam se kako se u turističkoj zemlji može dogoditi da je sve manje djelatnika ugostiteljske i hotelijerske struke, a turistička sezona je pred vratima. Hvalimo se na veliko otvaranjem novih hotela i restorana, ali u tim objektima najvažniji su stručni ljudi kojih, na žalost, ima sve manje jer, kako mi se čini, kod nas je ta struka dosta degradirana i zapostavljena. Grad restoran bodovi 1. Karlovac - Korana-Srakovčić 100     Osijek - Waldinger 100 3. Samobor - Kod špilje 98 4. Čakovec - Mala Hiža 95     Ilok - Principovac 95     Ozalj - Žganjeri 95    V. Gorica - Mon ami 95 8. Ravna Gora /Brod na Kupi - Mance 94    Vukovar- Lav 94 10. Plitvička jezera - Lička kuća 93 11. Varaždin - Zlatne gorice 92 12. Krapina - Vuglec breg 91      Našice - Ribnjak 91      Požega - Grgin dol 91      Sisak - Cocktail 91      Sl. Brod - Savus 91 17. Gospić- Maki 90       Koprivnica - Kraluš 90       Luddbreg - Mejaši 90 20. Buje - La parenzana 89      Đakovo - Sorisso 89      Fužine - Bitoraj 89 23. Bjelovar- Bistro Franz 88      Ogulin- Frankopan 88      Slunj- Mirjana 88 26. Sinj- Alkar 85 27. Otočac- Mirni kutak 83 28. Zabok- Stara škola 82 29. Knin - Mihovil 81      Turistička patrola IZBOR I KVALITETA JELA (do 50 bodova):47 bodova IZBOR I PONUDA PIĆA (do 15 bodova):11 bodova POSLUGA I LJUBAZNOST (do 10 bodova):10 bodova DOJMOVI I PROSTOR (do 20 bodova):14 bodova UKUPNOST PONUDE (do 5 bodova):3 boda Ukupno- 85 bodova