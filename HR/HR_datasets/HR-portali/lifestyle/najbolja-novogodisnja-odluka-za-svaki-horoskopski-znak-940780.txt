Foto: Vogue  NEKA 2017. godina bude vaš novi početak.  1. Jarac Jarci su poznati po tome da detaljno planiraju stvari pa bi se njihova novogodišnja odluka trebala vezati uz više spontanosti u privatnom životu. Tako će biti opušteniji i manje živčani. 2. Vodenjak Za Vodenjake ova je godina bila turbulentna, a često su se našli kako provode više vremena na poslu, nego što bi trebali, rade više poslova u isto vrijeme te tako zanemaruju drage ljude. Za 2017., donesite odluku da nećete više kasniti na dogovore te da ćete biti potpuno prisutni, tamo gdje se nalazite. 3. Ribe Ribe su inače poznate po jakim emocijama, no vrijeme je da se malo opustite te prestanete sve shvaćati osobno. Drugim riječima, nabacite osmijeh na lice te prestanite biti toliko osjetljivi. Više ćete uživati u životu. 4. Ovan Naravno da treba uživati u životu, no vrijeme je da počnete misliti na budućnost te štediti novac, jer nikada ne znate kada će vam zatrebati. 5. Bik 2017. godina za Bikove je ona godina kada bi trebali donijeti odluku, koje su se dosad bojali. Nova frizura? Prekid veze? Novo radno mjesto? O čemu god da se radilo, izađite iz svoje zone udobnosti te se odvažite na taj korak. 6. Blizanci Za sve Blizance koji su pod velikim stresom, imamo odlično rješenje: počnite vježbati. Trčanje, planinarenje, teretana, joga ili malo čučnjeva i trbušnjaka pred televizorom - samo se počnite kretati. 7. Rak Najbolja novogodišnja odluka koju Rakovi mogu donijeti jest da se riješe stvari koje im više ne trebaju. Počnite od ormara, a zatim krenite do radnog stola i njegovih ladica, kao i dokumenata na kompjuteru. Osjetit ćete momentalno olakšanje. 8. Lav Bilješka za sve Lavice: promijenite svoju beauty rutinu. Vrijeme je da prihvatite svoju prirodnu ljepotu te ju pokažete svijetu, zbog čega bi se mogle osjećati još bolje u svojoj koži, odnosno samopouzdanije. 9. Djevica 2017. godine napravite nešto, čega ste se dosad bojali. To ne mora biti neka velika životna odluka, samo nešto drugačije, za što ste mislili da nikada nećete pokušati. Sigurno postoji nešto takvo u vašem životu. 10. Vaga Počnite iskorištavati vikende na način da se pokušate ustati nešto ranije te u potpunosti iskoristite dan. Zamislite što sve možete napraviti u jednom danu, samo ako se ustanete malo ranije nego inače? 11. Škorpion Za Škorpione, najbolja novogodišnja odluka podrazumijeva to da prestanu biti toliko ljubomorni na druge. Netko je dobio povišicu u uredu, a vi ne? Vaša prijateljica se zaručila, a vi nemate ni dečka? Prestanite se zamarati tuđim životima te svu pažnju usmjerite na svoj. 12. Strijelac Strijelci, počnite obraćati pažnju na detalje, a ne samo u žurbi rješavati sve obaveze. To bi vam se sljedeće godine moglo itekako isplatiti.