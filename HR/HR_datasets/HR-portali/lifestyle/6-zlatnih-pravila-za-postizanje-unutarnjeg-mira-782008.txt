Foto: Colcci  ŽIVIMO u užurbanom svijetu, u kojem je vrlo teško pronaći mir, kad smo stalno pod stresom.  A ako nemaš unutarnji mir, teško da ćeš ga imati s vanjskim svijetom. Tako često izgovorimo stvari koje ne mislimo, svađamo se s ljudima koje volimo i često zaboravljamo na one najvažnije stvari u životu, zbog čega se ponekad osjećamo jadno i nezadovoljno. Upravo zato, donosimo nekoliko pravila po kojima bi trebala organizirati svoj život, kako bi bila sretnija i zadovoljnija. 1. Oprosti Dokle god su to male stvari s kojima možeš živjeti, napravi upravo to - oprosti. Svi smo ljudi od krvi i mesa i kao takvi griješimo. Jedino tako ćeš biti u mogućnosti živjeti život bez ljutnje. Bitno je da sama procijeniš koje stvari možeš oprostiti. Prespavaj ljutnju, sutra je novi dan. 2. Prihvati stvari koje ne možeš pogriješiti Život u prošlosti nešto je najgore što možeš napraviti za svoj unutarnji mir. Ništa ne možeš promijeniti pa nema smisla da usmjeravaš na takve stvari. A ako ih ne možeš šromijeniti, prihvati ih i nek ti one budu dobra lekcija za budućnost. 3. Prestani suditi druge Lako je suditi drugima, pogotovo ako si ljuta na tu osobu, ali ako želiš više mira u životu, prestani s tim i ponekad se pokušaj staviti u njegovu kožu. Nikad ne znaš pozadinu priče.  4. Pusti tuđa mišljenja Zašto? Zato što te ona često mogu ograničavati u postizanju ciljeva, jer previše brineš što će drugi reć. Oni tebe sigurno ne bi pitali za tvoje mišljenje, prema tome... Također, nemoj se uspoređivati s drugima. Ili, ako već moraš, uspoređuj se s onima koji će te tjerati da budeš bolja. 5. Osvježi svoj život S vremena na vrijeme osvježi svoj život novim hobijima, ciljevima, idejama i snovima. To će ti pomoći da živiš što zanimljiviji život i s nekom svrhom. Samo pripazi na to da si ne postaviš nerealne ili previše ciljeva. Svaki dan moraš pronaći vremena za sebe i odmor. 6. Poboljšaj odnose s drugima Veze s drugim ljudima stalno se moraju njegovati. Ključ za dobar život svakako su dobri odnosi s roditeljima, prijateljima, partnerom, kolegama pa čak i neprijateljima. To će ti svakako dati osjećaj mira.