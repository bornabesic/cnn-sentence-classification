Foto: Instagram, Screenshot Youtube, Getty, Giphy  TO je moglo biti itekako dobro.  Producenti nekad popularne serije "Baywatch", tek su nedavno otkrili jednu malu tajnu, koju su skrivali svih ovih godina, a tiče se slavnog glumca i Oskarovca Leonarda DiCaprija. Michael Berk i Douglas Schwartz tako su za The Hollywood Reporter otkrili kako je Leonardo skoro dobio jednu od glavnih ulogu u seriji, i to onu sina Davida Hasselhoffa, koji je bio glavna faca plaže.  Zašto nije dobio ulogu? To se i mi pitamo, no duo objašnjava kako nije bilo do njih, već do Davida, koji je smatrao kako će pored tada 15-godišnjeg Leonarda izgledati još starije.  "Leonardo je bio fantastičan na audiciji, no Davidu nije odgovaralo to što ima 15 godina, jer bi on tako pored njega izgledao starije. Jako se zamarao takvim stvarima", otkrili su, a umjesto Lea, ulogu je dobio tada 9-godišnji Jeremy Jackson, dok je Leonardo 1993. godine zasjao u filmu "What's Eating Gilbert Grape". No, Hasselhoffu nije smetao samo Leonardo, već i Pamela Anderson. "Ne želim curu koja se slikala za Playboy, i djeca gledaju tu seriju", tada je izjavio, no Schwartz otkriva kako su ga puno više zabrinjavale njezine velike grudi, jer je s pravom mislio kako će ga one zasjeniti, što se na kraju i dogodilo, jer su svi gledali samo u njih.  No, David i Pamela sljedeće će se godine pojaviti i u filmskoj adaptaciji popularne serije, u kojoj glavnu ulogu imaju Dwayne "The Rock" Johnson, Zac Efron i manekenka Kelly Rohrbach, koja je i Leonardova bivša cura.  Baš su se našli...