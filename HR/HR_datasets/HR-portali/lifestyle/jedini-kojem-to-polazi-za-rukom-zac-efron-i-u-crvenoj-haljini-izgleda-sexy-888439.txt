Foto: Screenshot Youtube, Splash News  ZGODNI glumac ovih dana trčkara u crvenim hlačicama po havajskim plažama.  I to sve za potrebe snimanja filmske verzije slavnog "Baywatcha".   A u pauzi od napornih snimanja, 28-godišnji glumac je, u nešto drugačijoj odjevnoj kombinaciji iste boje, još jednom pokazao svoje sexy tijelo.  Ovoga puta radilo se o crvenoj, kožnoj haljini, u koju je Zac uskočio za potrebe promoviranja drugog nastavka popularne komedije iz 2014. godine, "The Neighbors", a pritom je snimio video, u kojem pokazuje kako mu stoji haljina te na kraju govori: "Oprosti, mama!"  "The Neighbors:  Sorority Rising", u kina dolazi u svibnju ove godine, a osim Zaca, u njemu glume i Seth Rogen, Rose Byrne, Selena Gomez, Dave Franco, LL Cool J i mlada holivudska nada Chloe Grace Moretz.  Za Zaca u ulozi sexy spasioca morat ćemo pričekati svibanj 2017. godine, kada "Baywatch" film stiže u kina. Uz njega, sunčanom plažom patrolirat će i Dwayne "The Rock" Johnson i legendarni David Hasselhoff.