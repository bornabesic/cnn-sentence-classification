Debeli crni zastori na prozoru spavaće sobe, po mogućnosti od baršuna ili lana će vam spustiti temperaturu do pet stupnjeva. Držite ih tijekom dana zatvorene, ali i tijekom noći ako prozor gleda na ulična svjetla. Ako već imate zastore koje ne biste mijenjali nabavite zavjese za zamračivanje koje možete kupiti u svim većim centrima. Imate li rolete, spustite ih preko dana i zatvorite prozore. Tek navečer, kad zahladi i ako zahladi otvorite da prozračite prostor.  Prije spavanja sjednite ispred ventilatora ili otvorenog prozora i umirite se. Zatvorite oči i polako isplazite svinuti jezik sa strana. Kroz malu rupicu nastalu savijajući strane jezika polako uvlačite zrak. Ponovite duboko disanje pet puta i stanite. Sad lagano otvorite usta i udišite kroz usta i izdišite kroz nos pet puta.  Ponovite ovu vježbu koliko god puta vam odgovara. Ako ne možete saviti jezik, skupite usta i ostavite malu rupicu za prolaz zraka. Ponovo udišite i izdišite po pet puta. Ovaj način disanja se zove Sitali Pranayama i poznato je da pomaže u smirivanju i hlađenju tijela. Lan je izvrstan izbor posteljine za ljeto. Prozračan je i spriječit će znojenje kod ljudi koji i preko ljeta vole biti prekriveni. Puno je laganija od klasične pamučne posteljine. Dosta ljudi voli osjećaj težine popluna dok spavaju pa im je preko ljeta teško pronaći pravo rješenje za osjećaj otkrivenosti koji imaju prije nego što zaspu. Postoje laneni popluni koji su prozračni, ali imaju težinu zahvaljujući kojoj se ljudi osjećaju "zaštićeno", savjetuje portal Mind Body Green. Svjetlo stvara toplinu i što imate jaču žarulju to će se prostor više grijati. Zamijenite žarulje s onima manje voltaže i postići ćete manje zagrijavanje prostorije, prirodniji izgled prostora i "topliju" svjetlost. Ako u spavaćoj sobi imate televiziju ili stolno računalo preko ljeta bi bilo dobro ih maknuti u neku drugu prostoriju budući da emitiraju puno vrućine. Isto tako, punite mobitele u boravku ili kuhinji. Također možete i s narančom ili pepermintom. Svi ovi mirisi rashlađuju tijelo i "svježi" su kod udisanja što donosi hlađenje tijelu iznutra i izvana. Budući da se ulja imaju tendenciju zadržavati na koži, bolja opcija je kupiti prirodni sprej. Druga opcija je da sami napravite osvježivač zraka, a kako saznajte ovdje.