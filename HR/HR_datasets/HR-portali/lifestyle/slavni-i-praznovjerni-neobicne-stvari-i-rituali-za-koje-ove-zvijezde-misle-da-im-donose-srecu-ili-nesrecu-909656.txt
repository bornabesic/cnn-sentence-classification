Foto:  Intimates, Glamour, Vip Magazine, tumblr, Giphy, press foto  ONI ne prelaze samo cestu kad vide crnu mačku i ne pljuju tri puta kada se ne žele ureći...Ove slavne osobe imaju svoju viziju rituala za sreću i slijepo ih prate iz dana u dan.  Donosimo neke od najzanimljivijih praznovjernih vjerovanja velikih zvijezda!  Chris Martin  Frontman grupe "Coldplay" smatra da mu glas bolje zvuči nakon što opere zube i da bez tog rituala nema dobrog nastupa. Gdje god bio, prije samog izlaska na binu dobro pere zube. To možda i nije toliko čudno poput rituala Roberta Planta iz grupe Led Zeppelin koju Chris obožava. Prije svakog nastupa Robert je zahtijevao da mu donesu dasku za glačanje jer je vjerovao da mora nešto ispeglati ili će nastup poći po krivu.    Axl Rose    Frontman grupe "Gun N’ Roses" smatra kako slovo "M" dolazi od vraga i da je prokleto pa je odbijao nastupati u gradovima koji počinju tim slovom. Axl svugdje putuje sa svojim vidovnjakom, a njegova bivša supruga na sudu je izjavila kako pjevač smatra da ga opsjeda duh Johna Bonhama iz grupe Led Zeppelin.    Heidi Klum  Sexy manekenka svugdje sa sobom nosi mliječni zub. Svoje djece? Ne! Heidi nosi vlastiti zub koji  joj je ispao dok je bila dijete, jer smatra da joj upravo to donosi sreću. Hmm..to uopće nije čudno.    Meat Loaf  Jeste li znali da temperamentni roker Meat Loaf ima kolekciju plišanih medvjedića? Ne želi putovati nigdje dok njegovi omiljeni medvjedići Mani i Marietta nisu uz njega.  Ako nema medeka, moglo bi doći do problema...    Colin Farrell  Irski glumac ima remen koji mu donosi sreću. Star je i već se raspada, no poklonio mu ga je otac i Colin je uvjeren da ga mora nositi u važnim prilikama, piše Elle. Jednom prigodom remen je nestao u Dublinu, a Colin je raspisao natječaj s nagradom vrijednom 16 000 funti za lopova koji ga je uzeo.    Keith Richards  Legendarni gitarist grupe "The Rolling Stones" zahtijevao je da mu se na turnejama poslužuje pastirska pita koju je samo on smio započeti. Ako bi netko pri posluživanju probio koricu vilicom umjesto njega, često bi radio pijane scene i tražio novu pitu.   Serena Williams  Kad ova talentirana tenisačica nastupa na nekom turniru, u svakoj igri nosi isti par sokni. Ne zna se kako se i kada stignu oprati između mečeva. I to nije sve - prije prvog servisa mora poskočiti točno 5 puta, a tenisice uvijek veže na isti način, piše The Richest. Njezini rituali očito pale. Lady Gaga Ovo i nije tako čudno - Lady Gaga smatra da sex s osobom kojoj nije stalo do tebe loše utječe na kreativnost i može poremetiti tvoju energiju. Upravo zbog toga odbija brojne zainteresirane obožavatelje.