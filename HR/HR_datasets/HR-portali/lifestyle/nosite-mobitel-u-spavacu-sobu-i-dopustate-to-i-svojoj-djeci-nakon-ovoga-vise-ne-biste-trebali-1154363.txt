Mobiteli u spavaćoj sobi mogu vas držati budnima iako ih ne gledate. Upozorili su to stručnjaci koji su proveli istraživanje o utjecaju pametnih telefona na spavanje. Studija je pokazala kako sedmero od deset djece i devet od deset tinejdžera imaju jedan od uređaja u svojoj sobi dok spavaju. Više od polovice njih provjerava svoj mobitel kada legnu u krevet, pokazuje istraživanje koje je provela edukacijska organizacija "Headmasters' and Headmistresses' Conference". Plavo svjetlo koje emitiraju zasloni uređaja izvor su nesanice i problema sa spavanjem. Brojna su istraživanja dokazala da ta plava valna duljina smanjuje proizvodnju melatonina, kemijskog elementa u mozgu koji izaziva pospanost zbog čega mnogi teško zaspe i nemaju kvalitetan san. – Djeca nose elektroničke uređaje u krevet i koriste ih kroz noć. Uzbuđenost zbog brze komunikacije ima stimulirajući učinak koji sprečava san – rekao je dr. Simon Archer i istaknuo kako se taj osjećaj zadržava iako su mobiteli ili tableti isključeni. – Ako djeca odrastaju s poremećajima u spavanju, može doći do puno većih problema kao što su dijabetes – upozorava dr. Archer.  >> Loše spavate? Ove namirnice morate izbjegavati prije spavanja 