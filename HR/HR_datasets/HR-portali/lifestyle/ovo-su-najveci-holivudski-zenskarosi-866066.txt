Foto: Rolling Stone, Getty, JLP, Screenshot Youtube, Press, GQ  HOLLYWOOD je, među ostalim, poznat po tome što u njemu žive brojni slavni zavodnici.  Poznate zvijezde spajaju se i razdvajaju na redovitoj bazi. To posebno vrijedi za holivudske dečke, među kojima postoje i oni koji se mogu izdvojiti kao veliki ženskaroši. 1. John Mayer Jennifer Aniston, Jessica Simpson, Jennifer Love Hewitt, Mandy Moore, Minka Kelly, Taylor Swift, Katy Perry... Sve su ove ljepotice pale na šarm mladog glazbenika i redovito su iz tih veza izlazile slomljenog srca. Taylor mu je nakon prekida posvetila i nekoliko pjesama, od kojih je svakako najpoznatija "Dear John", u kojoj je objasnila kako ona nije jedina, koja je otišla u suzama. Ups!  2. Jude Law Ima nešto u tim Britancima, njihovom načinu ophođenja sa ženama, naglasku i tko zna čemu još. Barem je tako u slučaju glumca Judea Lawa, koji je također zaslužno na ovoj listi. Veze su mu potrajale samo s dvije žene: bivšom suprugom Sadie Frost i zaručnicom Siennom Miller, a navodno niti jednoj nije bio vjeran. U međuvremenu ga se povezivalo s raznim ljepoticama, od kojih su najpoznatije Lindsay Lohan, Kimberly Stewart, Natalie Portman i Cameron Diaz. Inače, Jude danas ima petero djece, s tri različite žene.  3. Colin Farrell Od Britney Spears i Demi Moore, preko Paris Hilton i Lindsay Lohan do Angeline Jolie. Zgodni irski glumac često se nalazio na listama najzgodnijih holivudskih frajera, a s takvom je titulom vrlo lako dobio još jednu i to onu velikog zavodnika. Colin se jednom oženio, a glumica Amelia Warner uspjela ga je zadržati svega 4 mjeseca. Iz prošlih veza ima i dvoje djece, a jedna od bivših djevojaka pokušala je prodati i njihov pornić, u trajanju od svega 14 sekundi. Ne znamo što bi vidjele u samo 14 sekundi, no dobro.  4. George Clooney Nakon njegovog 3-godišnjeg braka s Taliajom Balsam, George je rekao kako više nikada neće stati pred oltar. Iako je prošle godine ponovno uplovio u bračnu luku, s lijepom odvjetnicom Amal Alamuddin, prije i nakon prvog braka, George je često mijenjao lijepe žene, koje su mu radile društvo na crvenim tepisima ili u široko poznatoj vili na talijanskom jezeru Como. Neke od njih su: Lucy Liu, Renee Zellweger, Elisabetta Canalis, Stacy Keibler, zvijezda serije "Očajne kućanice", Terry Hatcher te sadašnja supruga Johna Travolte, Kelly Preston.  5. Wilmer Valderrama Iako za Feza iz "Ludih sedamdesetih" nikada ne bi rekle da je serijski zavodnik, glumac koji ga je utjelovio, Wilmer Valderrama, na glasu je upravo kao jedan takav. Iako je trenutno u sretnoj vezi s pjevačicom Demi Lovato, prije nje osvojio je brojne ljepotice, kao što su Mandy Moore, Hillary Duff, Jennifer Love Hewitt, Lindsay Lohan, Mandy Moore itd. Također, Wilmer je poznat i po tome što se, u radijskom showu Howarda Sterna, javno pohvalio kao prvi muškarac u krevetu nekadašnje teen zvijezde Mandy Moore.  6. Gerard Butler Za škotskog glumca Gerarda Butlera odavno se priča da je veliki šarmer i zavodnik, no on često u intervjuima inzistira na tome da su to sve glasine. No, popis ljepotica koje je zaveo, priča sasvim drugačiju priču, odnosno potvrđuje onu prvu. Među njima su Cameron Diaz, Jennifer Aniston, Naomi Campbell, Paris Hilton, Rosario Dawson te ponovno Lindsay Lohan, koja se čini se, petljala s puno holivudskih frajera.  7. Josh Hartnett Razlog zbog kojeg nam je tijekom školovanja često poskakivalo srce, nisu bili samo nenajavljeni testovi, već i glumac Josh Hartnett, koji nas je posebno osvojio u filmu "Pearl Harbor". A spomenuti ljepotan osvojio je i brojne slavne cure, među kojima su navodno Gisele Bundchen, Katie Holmes, Penelope Cruz, Rihanna te Scarlett Johansson.  8. Leonardo DiCaprio Nakon slavnog "Titanica", Leonarda DiCaprija nije odbila niti jedna žena. Tu uglavnom mislimo na duge, plavokose manekenke, za koje slavni neženja ne skriva da su njegov omiljeni tip. To su bile Bar Rafaeli, Gisele Bundchen, Toni Garrn, Erin Heatherton, ali i glumica Blake Lively. Danas, Leo ljubi 25-godišnju manekenku Kelly Rohrbach, koju je navodno i zaprosio.  9. Charlie Sheen Nedavnim priznanjem kako ima HIV, problematični glumac zabrinuo je mnoge žene, koje je uspio odvesti u krevet, a taj popis je prilično dugačak. Navodno govorimo o brojki od preko 5000 žena, od kojih je dosta porno glumica, za koje se čini da su Charliejev tip žene. A sudeći po ponašanju, čini se kako slavni glumac ne misli stati s takvim načinom života. Ženio se 3 puta te ima petero djece, a svakako najpoznatija njegova supruga je lijepa glumica Denise Richards, od koje se rastao 2006. godine.  10. Russell Brand Poznati komičar i bivši suprug Katy Perry, u Hollywoodu je poznat i kao ovisnik o seksu pa nije teško zaključiti da je u svom krevetu imao brojne žene. I sam je priznao kako je nekada spavao s 3 ili 4 na dan, a s tim čini se nije prestao ni u braku, koji je brzo okončan. U jednom je intervjuu priznao i kako je spavao s više od 2000 žena, prije nego je krenuo na rehabilitaciju, a to je bilo davne 2007. godine.