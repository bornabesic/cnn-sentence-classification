U samom središtu Ludbrega, tj. u „centru svijeta“ posjetio sam pivnicu „Mejaši“ u sklopu hotela „Amalija“. Pivnica je uređena u autohtonom zagorskom stilu i nudi tradicionalnu domaću kuhinju. Pohvala ljubaznom osoblju U svakodnevnoj ponudi možete uživati u domaćem siru i vrhnju, prgicama, suhom goveđem jeziku, pizzama iz krušne peći te ostalim zaboravljenim starinskim jelima. Radno vrijeme pivnice je svaki dan od 9 do 23 sata, a prostor zrači toplinom, pogotovo u ove zimske dane. Od ukupno 38 stalno zaposlenih djelatnika svakako moram pohvaliti ljubazno osoblje: Danijela Furdića, Mladena Sabola, Nikolinu Petričević, Tamaru Hižak te kuhara Matiju Ljubasa, jer djelatnici su najveće bogatstvo u svim poslovima, a pogotovo u ugostiteljstvu. Po preporuci konobara Mladena, jeo sam vrlo ukusnu juhu od buče s malo domaćeg vrhnja i par kapi bučina ulja. Za glavno jelo odabrao sam odličan srneći gulaš s lovačkim knedlima od kruha koje također rade sami. No, nisam tu i stao, na nagovor Danijela i Mladena morao sam kušati platu „Mejaši“ koja se sastoji od gurmanske pljeskavice, punjenog ražnjića i punjenog ćevapa, a kao prilog uz meso dobije se i povrće sa žara te krumpirske pole s kajmakom. Vinska karta sadrži 15 etiketa bijelih i crvenih vina, uglavnom poznatih i priznatih vinara iz regije, koje poslužuju i na čaše. Moja pohvala što ljubitelji piva mogu uživati u više od 20 vrsta piva. Cijene hrane i pića su vrlo prihvatljive za sve pa ih posjećuju gosti iz bliže i šire okolice. Uz tihu glazbu domaćeg izvođača, moje blagovanje u pivnici bilo je još ugodnije. Što se tiče kvalitete pribora za jelo, tanjura i čaša, kao i pravila odijevanja za osoblje, nemam nikakvih zamjerki, jedino što bih malo proširio ponudu restoranske „apoteke“ (maslinova ulja, octa i papra). Sobe za umorne Za kraj moga gastronomskog uživanja u pivnici, za slatki zalogaj, štrudl od jabuka i štrudl od sira bili su pravi odabir. Ako vam poslije ručka ili večere nije do vožnje automobilom ili ste umorni, možete i prespavati u jednoj od 42 sobe u hotelu „Amalija“ koji također osim restorana i vanjske natkrivene terase ima i aperitiv bar, banketnu dvoranu za 220 osoba te vlastito parkiralište. U vlasništvu obitelji Crnković također je i hotel „Crnković“ u Ulici Petra Zrinskog 9 s 11 soba, restoranom, aperitiv barom te također vlastitim parkiralištem. Pivnica „Mejaši“ je poznata adresa gdje nećete razočarati svoje nepce jer ondje spajaju užitke, mirise i okuse te će pri vašem posjetu zaustaviti vrijeme. >> Restoran Cocktail mjesto je za gastronomski užitak i opuštanje IZBOR I KVALITETA JELA  (do 50 bodova): 47 bodova  IZBOR I PONUDA PIĆA  (do 15 bodova): 12 bodova  POSLUGA I LJUBAZNOST  (do 10 bodova): 10 bodova  DOJMOVI I PROSTOR (do 20 bodova): 17 bodova  UKUPNOST PONUDE (do 5 bodova): 4 boda   UKUPNO: 90 bodova Ocjena: 4 zvjezdice 80-87 bodova - 3 zvjezdice 88-94 boda - 4 zvjezdice više od 95 bodova - velika zvjezdica Grad - restoran - bodovi 1. Karlovac - Korana-Srakovčić - 100 2. Samobor - Lod špilje - 98 3. Čakovec - Mala hiža - 95 V. Gorica - Mon ami - 95 5. Varaždin - Zatne gorice - 92 6. Krapina - Vuglec breg - 91 Sisak - Cocktail - 91 Sl. Brod - Savus - 91 9. Ludbreg - Mejaši - 90 10. Buje - La parenzana - 89 Fužine - Bitoraj - 89 12. Bjelovar - Bistro Franz - 88 Ogulin - Frankopan - 88 14. Otočac - Mirni kutak - 83 15. Zabok - Stara škola - 82      