Foto: Instagram  DANAS se slavi Majčin dan.  A ne moramo vam govoriti koliko je važno da najvažnijoj osobi u svom životu svakodnevno kažete koliko ju volite, jer mame su jednostavno nezamjenjive.  Povodom ovog dana, mi smo se prisjetili nekoliko stvari za koje su naše mame imale pravo, kada su nam ih govorile, no mi ih često nismo slušale. No, hvala im za to, jer je svaka od nas na kraju došla do zaključka kako je mama ipak bila u pravu.  "Neki su dečki za zabavu, a neki za brak. Nauči kako uočiti razliku i nikada nemoj pristati na ništa manje od onoga što zaslužuješ."  "Moraš biti jako uporna, kako bi ostvarila snove, no trud će ti se na kraju već nekako isplatiti."  "Uvijek budi dobra prema svima, čak i onima koji nisu takvi prema tebi. Karma uvijek odradi svoje."  "Ne moraš potrošiti baš svaku plaću, počni štedjeti na vrijeme."  "Ako misliš da ćeš ga promijeniti - nećeš. Dječaci se odgajaju, a ne muškarci."  "Nikad nemoj miješati posao i zadovoljstvo."  "Bolje jedna prava, nego nekoliko lažnih prijateljica."  "Uvijek skini šminku prije spavanja i pazi na svoju kožu. Ona će ti kasnije biti itekako zahvalna."  "Postoji dobar razlog zašto ste prekinuli prvi put. Razmisli o tome prije nego mu se vratiš."  "Ne izlazi iz kuće bez kreme sa zaštitnim faktorom, čak ni zimi."  "Sada ti je slomljeno srce, no jednog dana ćeš se svemu ovome dobro smijati."  "Manje je više,a to posebno vrijedi za šminku."  "Budi dobra prema sestri/bratu. Sada se možda ne slažete, no jednog dana ona/on će ti biti najbolja prijateljica/prijatelj."  "To ti samo misliš da je trava zelenija u tuđem vrtu. Svatko ima svoje probleme."  "Pokrij bubrege!" "Ljepota je prolazna..." "Baš nikada nemoj biti ovisna o muškarcu, jer nikada ne znaš što će se dogoditi."  "Shvatit ćeš jednog dana kad odrasteš."