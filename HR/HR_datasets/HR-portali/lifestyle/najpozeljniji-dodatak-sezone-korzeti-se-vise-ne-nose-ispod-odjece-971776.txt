Foto: Instagram, Bershka, Mango, Stradivarius, Topshop, Zara   REMENJE u stilu korzeta najpoželjniji je modni dodatak sezone.  U prošlosti su korzeti bili mala ženska tajna, koju su skrivale ispod haljina kako bi stvorile iluziju užeg struka, a izgleda da su se žene danas prestale sramiti svojih "pomagača".   Remenje u stilu korzeta jedan je od najpopularnijih modnih dodataka sezone i više ih ne nose samo sestre Kardashian-Jenner, iako se upravo njima možemo zahvaliti za ovaj trend.     Uski struk oduvijek je bio jedna od glavnih značajki ženstvene siluete, a ovakvo remenje stvara iluziju figure pješčanog sata čak i kod žena koje se ne mogu pohvaliti oblinama.    Stegnite ga koliko želite i nemojte ostajati bez daha, jer će ovaj dodatak svakako vašem stajlingu podariti neku novu, zanimljiviju dimenziju.    Modni svijet remenje-korzete dočekao je raširenih ruku, a fashionistice ih kombiniraju s haljinama, bluzama, običnim majicama, pa čak i jaknama. Inspiracije za outfite na društvenim mrežama nikako ne nedostaje, a mnoge djevojke hvale se i remenjem kojeg su napravile same.    Ako ipak niste vješte s iglom i koncem, oduševit će vas odlični modeli koje smo pronašli u  vašim omiljenim trgovinama: Crveni, Zara, 139,90 kn Bijeli, Mango, 129,90 kn Traper, Stradivarius, 119,90 kn Ružičasti, Bershka, 79,90 kn S kopčama, topshop.com, 190 kn Kožni, Stradivarius, 139,90 kn