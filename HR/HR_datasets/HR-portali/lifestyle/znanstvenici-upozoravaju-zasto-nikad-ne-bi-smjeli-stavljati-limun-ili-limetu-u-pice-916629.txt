Foto: 123 rf, Giphy  IMA li što bolje od osvježavajuće čaše kole s kriškama limuna ili koktela s tekilom i limetom?    Ova osvježavajuća i oku ugodna navika brojnih barmena zapravo je jako loša za naše zdravlje, upozoravaju znanstvenici koji su proveli istraživanje objavljeno u Journal of Environmental Health.   Zašto nikad ne bi trebali tražiti ploške limuna ili limete u piću?  Istraživači su prikupili uzorke narezanih limuna i limeta iz 21 lokala i otkrili kako je čak 70 posto uzoraka imalo na sebi neku vrstu bakterije.   Na ploškama i kriškama pripremljenim za ubacivanje u piće pronašli su 25 različitih vrsta bakterija koje možda nisu pogubne, ali zasigurno nisu zdrave i mogu dovesti do raznih bolesti i infekcija.   To i nije tako čudno kad se prisjetimo da limun koji završava u našim čašama tamo dospijeva nakon rezanja golim rukama koje ne moraju uvije biti čiste.   Rouge savjet: u kafićima i klubovima tražite pića bez limuna, a kod kuće dobro operite koru ili je, još bolje, izrežite!