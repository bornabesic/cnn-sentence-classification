U tavi zagrijte vino. Kad zavrije, maknite s vatre i dodajte oprane sušene vrganje. Ostavite 15 minuta pa ih procijedite i narežite, ali sačuvajte tekućinu. U loncu zagrijte maslinovo ulje pa dodajte narezane ljutike i češnjak. Nakon pet minut dodajte narezane smeđe šampinjone, timijan, sol i papar. Kuhajte oko pet minuta pa dodajte tekućinu od vrganja. Kad zavrije, dodajte temeljac, ječam, koncentrat rajčice, vodu i vrganje. Poklopite i kuhajte od 40 do 45 minuta. Maknite s vatre i izvadite oko šalicu juhe. Izmiksajte je štapnim mikserom dok ne postane glatka te vratite u lonac. Dodajte sok od limuna, sol i papar te poslužite. 