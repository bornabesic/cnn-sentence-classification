Foto: Screenshot Youtube  JEDNA je reklama u tridesetak sekundi na odličan način uspjela pokazati koliko smo opsjednuti svojim mobilnim uređajima.  Radi se o reklami, u kojoj mladi par kreće na idilično putovanje autom po sunčanoj Kaliforniji. No, idilično putovanje pretvara se u međusobno ignoriranje i razgovaranje s popularnom Siri gdje da idu i što da rade. Nažalost, par iz reklame vjeran je prikaz većine ljudi danas, pa čak i na godišnjim odmorima s boljim polovicama. Jedno je američko istraživanje pokazalo je da  se gotovo sedam od 10 ljudi boji odvojiti od svojih mobitela, a prosječan korisnik provjerava svoj uređaj svakih šest i pol minuta i to do 150 puta na dan. Također, 61 posto Amerikanaca i na odmoru provjerava mailove. Tehnologija je i razlog zašto sve manje ljudi gledamo u oči dok razgovaramo s njima, što može rezultirati smanjenjem emocionalne vezanosti. "Pogled, jednako kao i dodir, može biti posebno značajan u današnjem svijetu punom djelomične pažnje. On prenosi osjećaj drugoj osobi da nam je ona bitna", piše Huffington Post.