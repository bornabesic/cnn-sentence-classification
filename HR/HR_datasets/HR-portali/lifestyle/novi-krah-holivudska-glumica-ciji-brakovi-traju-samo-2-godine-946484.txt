Foto: Getty, WENN, Instagram  GLUMICA je viđena bez vjenčanog prstena.  32-godišnja glumica Scarlett Johansson, koja je često na listama najsexy žena, ovih je dana u New Yorku, gdje je po prvi put viđena bez vjenčanog prstena. Time je i službeno potvrdila glasine o kraju 2-godišnjeg braka sa suprugom Romainom Dauriacom, s kojim ima i 2-godišnju kćerkicu Rose Dorothy.  Par je posljednji put viđen zajedno prošlog listopada, na otvorenju svog dućana s kokicama u Parizu, no bolje upućeniji izvori tvrde kako je do prekida došlo još prošloga ljeta, ali u strogoj tajnosti. "Ona je bila ta koja je prva zatražila razvod i donijela tu odluku, pod izgovorm kako ne dijele previše zajedničkih interesa."  Podsjetimo, par se upoznao 2012. godine, a francuski novinar pred lijepu je glumicu kleknuo godinu dana kasnije. Glumici je to bio drugi brak, jer je prethodno bila u braku s holivudskim zavodnikom Ryanom Reynoldsom, a zanimljivo, brak je također potrajao samo 2 godine.  "Brak između dvoje glumaca je veliki izazov, jer jedan je uvijek uspješniji. Zato je potreban partner koji ne samo da je siguran u vašu ljubav, nego i u svoju karijeru. On se mora baviti nečim sasvim drugim, da bi brak uspio", rekla je tada, no ni to se nije pokazalo kao formula za uspjeh, barem ne u njezinom slučaju. S druge strane, Ryan je sreću pronašao s glumicom Blake Lively, s kojom je već godinama u skladnom braku, a par ima i dvoje djece te se često opravdano smatraju najslađim holivudskim parom.   No, na Scarlett je tek da pronađe svoju mirnu ljubavnu luku.