Ashley Colburn, američka video blogerica i producentica, dobitnica nagrade Emmy za najbolji dokumentarni turistički film, u Čakovcu snima film o najljepšim hrvatskim turističkim gradovima. - Oduševljena sam Čakovcem. Cijela Hrvatska je predivna i želim da što više ljudi preko mog filma ima priliku vidjeti ove ljepote. Odlično se provodim, hrana je fantastična, šteta što još ne možemo filmom prenijeti mirise i okuse krajeva koje posjećujem. Preporučujem i ljudima koji žive u ovim krajevima da ne uzimaju zdravo za gotovo sve ove divne stvari kojima su okruženi i bogatstvo kulture u kojem imaju prilike uživati, a na koje ponekad u užurbanoj svakodnevici zaborave. Mnogi bi bili vrlo sretni da im se pruži prilika živjeti u Čakovcu – rekla je Ashley Colburn, koju je primio gradonačelnik Stjepan Kovač. - Drago mi je što je od kontinentalnih destinacija, uz Zagreb, odabrala upravo Čakovec. Ovo je odlična prilika da Čakovec svijetu prezentiramo u najboljem mogućem svjetlu i tako dodatno potaknemo turizam u gradu - rekao je Kovač. 