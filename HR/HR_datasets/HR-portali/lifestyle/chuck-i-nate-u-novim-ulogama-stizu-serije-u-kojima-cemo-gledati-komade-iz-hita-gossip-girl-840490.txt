Foto: Press Foto  NAKON superpopularne serije "Gossip Girl" značajniju glumačku karijeru uspjela je ostvariti samo Blake Lively, no ove sezone na male ekrane stižu glavni ljepotani iz tog hita, koji će pokušati pokazati svoje glumačko umijeće u nešto ozbiljnijim ulogama.  Britanski glumac Ed Westwick koji je osvajao u ulozi Chucka, glumit će ulogu nemilosrdnog ubojice u seriji "Wicked City", dok će baby face Chace Crawford, poznat po ulozi Natea, glumiti ambicioznog mladića u utrci za boljim životom u seriji "Blood & Oil".   Ed Westwick u seriji "Wicked City"    Radnja ove serije smještena je u osamdesetima, a prati dva policajca iz Los Angelesa koji traže ljubavni par koji rade serijska ubojstva u stilu Bonnie i Clydea. Tu se ubacuju droga, sex i politički skandali, a serija je puna referenci na pop kulturu iz ovog razdoblja. Ed glumi Kenta Graingera, zloglasnog ubojicu koji je u vezi s Betty. Prva epizoda prikazat će se 27.10.2015.   Chace Crawford u seriji "Blood & Oil"    Serija prati ambiciozan mladi par u Sjevernoj Dakoti koji se pokušava skrasiti u novoj sredini gdje je glavni izvor zarade nafta. Uskoro se nalaze u sukobu s tajkunom koji ih prisiljava da stave sve na kocku, uključujući i njihov brak. Chace Crawford glumi Billyja Lefevera, nadobudnog mladog mladića koji sa suprugom pokušava osigurati bolji život.