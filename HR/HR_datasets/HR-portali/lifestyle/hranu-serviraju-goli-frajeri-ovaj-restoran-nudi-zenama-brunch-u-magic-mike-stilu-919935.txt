Foto: Screenshot Youtube, Instagram, Giphy  IAKO je Washington daleko, možda kojem hrvatskom ugostitelju ovo posluži kao inspiracija za širenje ponude.  Jer, potražnje za ovako nečim će uvijek biti. Radi se o restoranu "Sax", koji svojim posjetiteljicama i zaljubljenicama u ženski brunch nedjeljom, nudi jedno posebno iskustvo, pod nazivom "Sir Sundays".  Zapravo, radi se o dva različita iskustva: za 50 dolara dobijete obično mjesto, a za 65 VIP, a obje karte uključuju hranu, koktele mimoze i show kakav nećete zaboraviti, a on uključuje ples na šipci, go-go plesače te golišave frajere, koji vas poslužuju.  A ako se odlučite u nedjelju proslaviti rođendan ili neki drugi važni događaj, možda ćete biti dovoljno sretni da vas netko od tih zgodnih frajera izvuče na pozornicu te vam zapleše u krilu.  Drugim riječima, u ovom vam se restoranu nudi "Magic Mike" iskustvo, no nažalost nema Channinga Tatuma i Joeja Manganielloa, koji se skidaju za vas. Većina tih dečkiju nisu konobari, već modeli i glumci, koji ovako zarađuju za život, sve dok im ne uleti prava gaža, kojom će se proslaviti i obogatiti.   Naravno, i ovdje postoje određena pravila, a to je da morate čitavo vrijeme biti na određenoj udaljenosti od plesača te njihovi kostimi ostaju na njima čitavo vrijeme. Zanimljiva ideja, nema što...