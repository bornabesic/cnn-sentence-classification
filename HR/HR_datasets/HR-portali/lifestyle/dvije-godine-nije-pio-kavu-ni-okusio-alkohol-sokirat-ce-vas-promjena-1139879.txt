Mnogi od nas početkom nove godine odreknu se loših navika, no samo najuporniji svojih se zdravih odluka drže dulji period. Tobias Van Schneider, dizajner iz New Yorka, odlučio je odreći se dva svoja najveća poroka – alkohola i kave, i vidjeti što će se u njegovu životu nakon te odluke promijeniti na bolje ili možda čak na gore? Kako piše The Independent, Tobias je gotovo odmah primijetio kako se njegov društveni život srozao. – Kada bi me društvo pozvalo da im se pridružim na piću, rekao bih ''ne'' jer trijezan jednostavno nisam imao snage nositi se s tračevima – priča Tobias. Ali njegovo tijelo doživjelo je preobražaj, a s tijelom i njegov novčanik. Tvrdi kako je odrekavši se alkoholnih i kofeinskih pića uštedio i do 4000 kuna na mjesec, a i njegova se kvaliteta sna znatno popravila. – Kada sam izbacio alkohol iz svoje prehrane, kvaliteta mog sna drastično se poboljšala. Spavao sam bolje i budio se s više energije. Tobias priznaje kako su mu pića najčešće povećavala stres i utjecala na anksioznost, a bez njih mu se čitavo tijelo napokon počelo opuštati. Kada je priču podijelio na svom blogu, nije mogao ni zamisliti koliki će utjecaj ona imati na čitatelje iz cijeloga svijeta. – Ovo ću isprintati i staviti u novčanik! – oduševljeno je napisao jedan čitatelj. – Sve je to istina. Morao bih to probati: manje potrošenog novca, manje besanih noći, manje loših kalorija, više slobodnog vremena – zaključio je drugi. >> Pila je tri litre vode dnevno, evo što se dogodilo! 