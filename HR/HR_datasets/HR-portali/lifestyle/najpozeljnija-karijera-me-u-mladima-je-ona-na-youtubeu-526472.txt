Tri četvrtine mladih razmatra karijeru u online video industriji, pokazuje studija britanske putničke agencije First Choice. Jedno od 25 djece želi karijeru modela, dok jedno od šest ima težnju biti pop zvijezda. Na vrhu liste je karijera YouTube-ra jer se više od trećine djece izrazilo da priželjkuje takvu karijeru, a slijedi karijera blogera. Umjesto tradicionalnih zanimanja kao što su liječnik ili profesor, mladi danas priželjkuju posao koji će im omogućiti kreativnost, slavu i samoizražavanje. Novac nije ključni motivator jer se nalazi tek na četvrtom mjestu. Uz to, mladi priželjkuju da se medijska istraživanja i uređivanja videa podučavaju u školi, za razliku od tradicionalnih predmeta kao što su engleski i matematika.