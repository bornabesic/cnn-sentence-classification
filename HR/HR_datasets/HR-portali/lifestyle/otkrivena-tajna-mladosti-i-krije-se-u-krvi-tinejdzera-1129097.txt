U nizu novih ispitivanja, znanstvenici su, čini se, došli korak bliže otkriću tajne mladosti. A ona se nalazi, kako vjeruju, u krvnoj plazmi tinejdžera. Tijekom istraživanja koje je provela tvrtka Alkahest, znanstvenici su otkrili da ubrizgavanje krvne plazme 18-godišnjaka pomlađuje miševe. Nakon što su primili plazmu 18-godišnjaka, starijim miševima znatno su se poboljšali pamćenje, razmišljanje i fizička aktivnost.  – Ova metoda ima potencijala razviti se u tretman za ljude, rekla je Sakura Minami, znanstvenica iz Alkahesta. Nekoliko je istraživanja već prije pokazalo kako krvna plazma mladih miševa pomaže u pomlađivanju mozga i drugih organa, poput jetre, srca i mišića. Minami i njezini kolege uzeli su uzorke krvi 18-godišnjih mladića i djevojaka te su ih dvaput tjedno ubrizgavali 12-mjesečnim miševima koji već pokazuju znakove starenja (što je oko 50 godina starosti iz ljudske perspektive).  Nakon tri tjedna tretmana, testovi su pokazali da ti 12- mjesečni miševi postižu rezultate poput tromjesečnih miševa, brže su se kretali i i imali su bolje pamćenje od miševa koji nisu primali plazmu.  Znanstvenica sa Sveučilišta Boston u Massachusettsu Victoria Bolotina rekla je kako su rezultati očekivani, piše Daily Mail.  – Krv mladih ljudi ima u sebi nešto bitno što ih održava mladima – rekla je Bolotina. Minami tvrdi kako je identificirala nekoliko faktora u krvi mladih ljudi koji bi mogli biti uzrok podmlađivanja, no za sada ih još ne želi otkriti. Nada se kako će jednog dana moći iskoristiti te spoznaje kako bi razvila tretmane protiv starenja za ljude. >> Vaginalno pomlađivanje za više užitaka u intimnom životu 