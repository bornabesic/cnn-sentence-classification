Fugu je japanski naziv za ribu pufferfish (napuhača) koja luči jedan od najjačih prirodnih otrova – tetrodotoksin. Ovaj otrov paralizira mišiće, ostavljajući žrtvu potpuno svjesnu svega što joj se događa, čekajući sporu i bolnu smrt gušenjem. Baš zato što je toliko opasna, predstavlja i rijetko dobru delikatesu, a zato što je japanskom caru zabranjeno da je jede, čini je još privlačnijom običnim smrtnicima. Njihova izreka ''Želim jesti fugu, ali ne želim umrijeti'' opravdana je kada se zna koliko, možemo reći, perverznog zadovoljstva izaziva ovaj obrok. Otrov, koji nema ni miris ni okus, nalazi se u ribljoj jetri, bubrezima, predjelu oko reproduktivnih organa i u koži. Vješti kuhari otklone najveći dio otrova, ali ostave toliko da vam utrnu usne, a poneki trnci se osjete duž kralježnice. Ipak, mogućnost da se u restoranu premine od fugu ribe s godinama je sve rjeđa. Oni koji su probali (i preživjeli) kažu da je još opasnije i ukusnije razmutiti otrov s vodom, što izaziva peckanje u ustima i utrnut jezik. Fugu se jede u sushiju ili pečena, od nje se kuha ukusna juha, stavljaju je i u različite salate i predjela, a obrok stoji oko 200 dolara. Plus rizik! >>Jedna od najotrovnijih: Djeca u Tribunju pronašla ribu fugu