Za nadjev: 40 g maslaca, luk, 4 srednje velikih krumpira, po žličica soli i bijelog papra, 3 žlice sirnog namaza, 3-4 žlice masti Oguljeni krumpir narežite na kocke i stavite kuhati. Pola količine brašna pomiješajte s mlijekom. Umutite dva žumanjka sa šećerom, solju i maslacem, a bjelanjke lagano izmiješajte pjenjačom. Dodajte ostalo brašno, umućene bjelanjke i pripremljenu mješavinu žumanjaka, pa zamijesite glatko tijesto. Rastanjite ga na 2 mm debljine i izrežite na krugove. Krumpir ocijedite i propasirajte. Sitno nasjeckajte pola luka i pirjajte na zagrijanome maslacu dok ne postane staklast. Pomiješajte s pire krumpirom i sirnim namazom te začinite solju i paprom. Stavite po žličicu nadjeva u sredinu svakog kruga, a rubove premažite umućenim bjelanjkom. Presavinite tijesto preko nadjeva i učvrstite rubove. Pripremljene jastučiće kuhajte u zavreloj posoljenoj vodi. Kad isplivaju na površinu, kuhajte još dvije minute i izvadite šupljikavom žlicom u zdjelu. Prelijte otopljenom mašću na kojoj ste popržili preostali sitno sjeckani luk. 