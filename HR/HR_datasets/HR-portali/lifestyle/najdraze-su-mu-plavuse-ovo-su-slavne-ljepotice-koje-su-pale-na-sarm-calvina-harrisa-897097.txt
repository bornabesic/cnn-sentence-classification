Foto: JLP, Instagram, Getty, Splash News, True Religion  SLAVNI DJ na popis je od prošloga tjedna stavio i Taylor Swift.  32-godišnji Calvin Harris, pravim imenom Adam Richard Wiles, jedan je od najpoznatijih i najbogatijih svjetskih DJ-a, a prilično je popularan i među brojnim slavnim ljepoticama.  Posljednja u nizu, koja je pala na njega, jest slavna pjevačica Taylor Swift, s kojom je Calvin prekinuo nakon svega 15 mjeseci ljubavi, navodno zato što je nestalo strasti. Iako je Taylor ostala razočarana i slomljena srca, par se navodno i dalje čuje te je ostao u korektnim odnosima, što se ne bi moglo reći za baš sve njegove bivše.  A ovo je popis ljepotica koje su se našle u zagrljaju slavnog Škota.  1. Anne V  Dugonoga plavuša i Victoria's Secret anđelica, Anne Vyalitsyna, osvojila ga je 2013. godine, no na samo nekoliko mjeseci. Par je nekoliko puta uhvaćen kako razmjenjuje nježnosti na raznim zabavama, no nitko od njih nikada nije progovorio o toj vezi. Anne je poznata i kao bivša djevojka nekadašnjeg ženskaroša Adama Levinea, s kojim je provela 2 godine, a tvrdi kako je prekid bio obostran, iako mnogi tvrde kako ju je ostavio zbog njezine kolegice Behati Prinsloo, i to putem telefona. Adam i Behati trenutno očekuju svoje prvo dijete.    2. Ellie Goulding  Calvin i Ellie surađivali su na nekoliko pjesama, a u tom razdoblju od 2012.-2014. godine, javile su se glasine i kako su njih dvoje puno više od prijatelja i suradnika. "Dugo vremena ljudi su mislili kako smo Calvin i ja par, zbog romantičnog videa, koji smo snimili. I dan danas mi često prilaze i otkrivaju kako se nadaju da ćemo se vjenčati jednoga dana, no to je bila samo poslovna suradnja", izjavila je Ellie u jednom intervjuu. Kad pogledamo spot za pjesmu "I Need Your Love", potpuno nam je jasno zašto su ljudi mislili da su par.   3. Rita Ora  Još jedna plavuša na popisu bivših komada slavnog DJ-a jest i pjevačica Rita Ora, s kojom je Calvin surađivao na pjesmi "I Will Never Let You Down". Par je bio zajedno nešto više od godinu dana, a ljubav su često pokazivali na društvenim mrežama. No, prekid je bio prilično buran i javan,a Calvin ga je potvrdio statusom na Twitteru. "Rita i ja nismo par već neko vrijeme. Ona je lijepa i talentirana žena i želim joj sve najbolje", napisao je. Par se navodno prije toga svađao mjesecima, a Ritu je povrijedio takav javni istup. Kasnije je priznala kako je danima plakala u krevetu, no nije propustila ni optužiti bivšeg dečka da je sabotirao njezin nastup na Teen Choice Awards-u.   4. Aarika Wolf  Iako se opravdano čini kako Calvin voli plavuše, 2014. godine "zalomila" mu se i jedna atraktivna brineta. Radi se o manekenki Aariki Wolf, koju je upoznao na snimanju spota za pjesmu "Blame". Par je bio zajedno 8 mjeseci, a navodno im je presudila Taylor Swift, kojoj se Calvin nabacivao na jednom partyju, dok je još bio službeno zauzet. Niti jedan dio para nije komentirao takve napise.   5. Ke$ha  Pjevačica, koja u posljednje vrijeme puni novinske stupce privatnom dramom, 2011. godine također je ljubovala s Calvinom. No, bila je to samo kratka i slatka romansa, a njih dvoje ostali su u dobrim odnosima i dan danas.