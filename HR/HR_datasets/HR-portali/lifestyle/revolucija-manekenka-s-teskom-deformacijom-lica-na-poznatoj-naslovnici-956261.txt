Foto: Instagram  SVATKO zalužuje priliku. Iako je modni svijet odavno poznat kao vrlo okrutan, kada je u pitanju izgled, čini se kako se u njemu posljednjih mjeseci događa prava revolucija.   Tako su plus-size modeli postali sve traženiji i cijenjeniji, a djevojke koje su dosad mogle samo sanjati o manekenskoj karijeri, jer nisu obdarene "tipičnom" ljepotom, postaju sve zastupljenije na pistama, a posebno na modnim naslovnicama.   Jedna među njima svakako je Caitin Stickels, koja dolazi iz Seattlea, i koja je prema opisu na svom službenom Instagram profilu, manekenka, glumica i pjevačica. Crvenokosa Caitin drugačija je od ostalih po tome što je rođena s rijetkim sindromom, koji je poznatiji kao "mačje oko", i koji podrazumijeva nedostatak tkiva u oku, zbog čega se zjenice sužavaju i guraju u šarenicu te njezino lice zbog toga izgleda deformirano.   Ljudi koji pate od ovog sindroma također imaju problema sa srcem i bubrezima, no simpatična manekenka ne da se obeshrabriti. Tako se često pojavljuje u različitim umjetničkim projektima, a nedavno je osvanula i naslovnici poznatog časopisa V, koju su krasile i brojne slavne dame pa ćete se složiti kako to nije mala stvar.   "Ja sam u najmanju ruku egzotična i morat će vam se svidjeti nešto drugačije, da bih vam se i ja svidjela", otkrila je, a zatim dodala. "Časopis V je uvijek bio ekstremniji, kada je u pitanju poimanje ljepote, a ovo je ostvarenje mog sna."   Bravo!