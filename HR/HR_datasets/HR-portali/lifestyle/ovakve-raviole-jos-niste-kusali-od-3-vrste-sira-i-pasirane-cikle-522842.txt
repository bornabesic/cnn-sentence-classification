6 jaja, 1/2 žličice soli, 2 žlice ulja, 500 g brašna, 2 žlice pasirane kuhane cikle, 150 g parmezana, 150 g ricotte, papar, prstohvat ribanog muškatnog oraščića, 3 l vode, žličica soli, 60 g maslaca, 60 g fete U zdjelu stavite 4 jaja. Umiješajte sol i ulje, dodajte ciklu i malo brašna te miješajte dok ne nastane tekuća smjesa. Ostatak brašna prosijte u drugu zdjelu, dodajte ljubičastu smjesu i sve zamijesite u glatko tijesto. Pokrijte ga preokrenutom zdjelom i ostavite neka miruje sat vremena. Naribani parmezan pomiješajte s ricottom, preostalim jajima, malo soli, paprom i muškatnim oraščićem. Tijesto razvaljajte u dva dijela na debljinu od 2 mm ili ga izvaljajte na najtanjem stupnju stroja za tjesteninu. Nadjev u hrpicama raspodijelite na jednom listu tijesta, razmake navlažite kistom, prekrijte drugim listom i čvrsto utisnite između nadjeva. Raviole izrežite nazubljenim kotačićem i kuhajte u zavreloj vodi 5 minuta. Ocijedite i prelijte otopljenim maslacem te pospite ribanom fetom. 