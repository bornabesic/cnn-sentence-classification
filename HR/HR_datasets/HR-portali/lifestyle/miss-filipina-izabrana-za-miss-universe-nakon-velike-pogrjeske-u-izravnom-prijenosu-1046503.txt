Miss Filipina izabrana je za Miss Universe 2015. u nedjelju u Las Vegasu na svečanosti koju je obilježila velika pogreška u izravnom televizijskom prijenosu. Voditelj svečanosti, glumac i humorist Steve Harvey, krivo je pročitao ime pobjednice ispisano na papiriću i pobjednicom proglasio Miss Kolumbije Ariadnu Gutierrez. Sva sretna, Gutierrez je počela pozdravljati i slati poljupce publici koja joj je oduševljeno pljeskala. No tada se javlja Steve Harvey, sav zbunjen: – U redu, moram se ispričati. Kolumbija je druga. Miss Universe 2015. je Miss Filipina. Fanfare su se ponovo oglasile, Miss Kolumbije je zapanjena otišla s pozornice, a Miss Filipina Pia Alonzo Wurtzbach bila je potpuno zbunjena. Nešto kasnije je primila krunu Miss Universe, a Steve Harvey se ispričavao zabezeknutoj publici. Sve se to događalo pred očima milijuna televizijskih gledatelja koji su diljem planeta pratili natjecanje u izravnom prijenosu.Natjecanje za Miss Universe je veoma popularno u Latinskoj Americi i u velikom dijelu Azije. >>Paragvajka Stephania najljepša, hrvatska predstavnica prvi put na ovom izboru ljepote >>Na svjetski izbor za Miss Universe ne ide ni misica ni prva pratilja. Hrvatsku će predstavljati – druga pratilja!