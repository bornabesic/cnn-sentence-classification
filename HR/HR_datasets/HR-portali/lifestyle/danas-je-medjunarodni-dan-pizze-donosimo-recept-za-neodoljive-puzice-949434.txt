Foto: Instagram  PREDLAŽEMO da ga proslavite kako treba.  Upravo zato, danas vam donosimo super brzi i jednostavni recept za nešto posebniju pizzu, a radi se o onoj koja dolazi u formi "pužića". Za pripremu i pečenje potrebno vam je ukupno 30-35 minuta, a u nastavku vam donosimo recept. Potrebni sastojci: Tijesto za pizzu Kečap Sir Šunka Origano + dodaci po želji (masline, gljive...) Postupak: 1. Tijesto raširite po plehu. 2. Prijeđite ga kečapom u cijelosti. Nemojte koristiti passate i rjeđe umake, jer su prevlažni pa će vam se sve razmočiti. 3. Delikates šunku izrežite na komadiće, kao i sir te posipajte također po cijelom tijestu. Isto napravite i s ostalim sastojcima, no pazite da ne pretjerate, jer vam neće lijepo ispasti. 4. Dodajte origano po želji. 5. Kada stavite sve sastojke, počnite rolati tijesto kao sushi ili palačinku. 6. Rolicu zatim narežite na male kolutiće, srednje debljine i nemojte da vas obeshrabri ako će umak curiti, a sastojci malo ispadati. 7. Kolutiće stavite na protvan, koji ste prethodno obložili papirom za pečenje te provjerite na pakiranju koliko trebate peći tijesto. Mi smo ga pekle na 220 stupnjeva, otprilike 20-25 minuta. Vaši pizza pužići su spremni za posluživanje. Dobar tek!