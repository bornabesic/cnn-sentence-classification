Foto: Instagram  S PRVIM danima proljeća, stigla je i sve češća upotreba ovog popularnog prijevoznog sredstva.  Naravno, radi se o biciklu, a za sve ljubitelje ovakve vožnje, imamo pravu poslasticu. Naime, sutra počinje nova sezona noćnih vožnji biciklima, u sklopu projekta Avantoura, koji su osmislile dvije prijateljice.  No, ubrzo je interes za ovako nešto postao sve veći, a inicijativa je postala itekako posjećen događaj, za sve one željne dobre zabave i rekreacije.  "Projekt je baziran na organiziranju raznih evenata koji će spajati biciklizam i avanturizam kroz mnogobrojne noćne i dnevne vožnje, duže rute kao što su one do Samobora ili obližnjih gradova spojenih sa Zagrebom, velike biciklijade kroz cijeli grad, ekstremnije vožnje do Sljemena i obližnjih brda, biciklističke utrke na nekoliko lokacija u Zagrebu, biciklistički piknici, obilazak zanimljivih zagrebačkih lokacija neotkrivenih široj javnosti i mnogobrojni drugi događaji", stoji u opisu projekta.  Prva vožnja ove sezone tako počinje u četvrtak, 23. ožujka u 20 sati, a avantura počinje kod Piramide kod Gradskih fontana, a završava u parku pored Glavnog kolodvora. Svi vozači moraju imati svjetla na biciklima te voze na vlastitu odgovornost.  Nakon vožnje slijedi i malo druženje, a više informacija svi zainteresirani mogu dobiti na Facebooku.