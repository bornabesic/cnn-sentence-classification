Izraelski znanstvenici primijetili su čudnu stvar. Dijagonalna crta na ušnoj resici može značiti povećani rizik od moždanog udara, pokazalo je novo istraživanje. Izraelski znanstvenici su ispitali 241 osobu koja je pretrpjela moždani udar i otkrili da je od 88, pacijenata njih 78 imalo to fizičko obilježje, poznato pod nazivom Frankov znak. Smatra se da začepljenje arterije ometa opskrbu krvlju do ušne školjke, a to smanjuje elasticitet i vodi vidljivim naborima, navodi se u zaključcima istraživanja objavljenog u American Journal of Medicine.  Znanstvenici smatraju i da bi liječnici trebali pregledavati nabore u vanjskom uhu i dodati ovaj simptom listi postojećih rizičnih faktora za moždani udar. Te nabore imaju i Steven Spielberg i Mel Gibson. Frankov znak dobio je naziv prema američkom liječniku Sandersu T. Franku, koji je 1973. godine primijetio da su nabori u školjci uha uobičajeni kod pacijenata koji imaju anginu pektoris. Uz teoriju da su nabori pokazatelj začepljenih arterija, druga je mogućnost da su znak ubrzanog starenja.