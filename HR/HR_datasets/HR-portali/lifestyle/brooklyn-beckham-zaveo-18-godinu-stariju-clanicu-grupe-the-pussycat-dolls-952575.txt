Foto: Instagram, Getty NAJSTARIJI sin Davida i Victorije Beckham postao je pravi zavodnik. Brooklynu Beckhamu tek je 17, no već je osvojio dvije mlade i zgodne glumice, Chloe Grace Moretz i Soniju Ben Ammar, no sada je otišao korak dalje.   Kako prenose gotovo svi strani mediji, Brooklyn je na afterpartyju slavnih BRIT Awardsa, koji su se održavali preksinoć u Londonu, viđen u društvu duplo starije pjevačice i plesačice Ashley Roberts, koja je poznatija kao jedna od članica nekad slavne grupe The Pussycat Dolls.    "Jako ga je htjela upoznati pa je zamolila agenta da ju upozna s njim, unatoč velikoj razlici u godinama. Čitavo su vrijeme veselo čavrljali te se nisu odvajali jedno od drugoga, a Ashley mu je pokazala i nekoliko plesnih pokreta", otkrio je nepoznati izvor za The Sun.   Iako nitko od glavnih aktera nije bio dostupan za komentar, očevici tvrde kako Brooklynu nije silazio osmijeh s lica.   Ako se pitate što je Brooklyn radio na dodjeli, činjenica jest da posljednjih godinu dana, on postaje sve uspješniji model te izaziva sve veći interes javnosti, a na Instagramu ga već prate milijuni obožavatelja, koje često časti golišavim fotografijama iz teretane, u kojoj je svakodnevno.  Iako takav interes može zahvaliti slavnim roditeljima, ipak nije baš sve u tome pa nam je tek vidjeti hoće li dostići ili čak premašiti njihovu slavu. Nikad se ne zna!