Foto: Instagram  POP pjevačica Selena Gomez započela je novu turneju "Revival" u petak, nastupom u blještavom Las Vegasu te zatim nastavila putovati po Americi.  24-godišnja brineta fanove je oduševila odličnim scenskim nastupom i atraktivnim kostimima koje je osmislio brand MONSE.   Selena je koncert započela u bež bodiju prekrivenom sa 60 tisuća kristalića, kojem je kasnije dodala zanimljivu dugačku crnu haljinu. Nastup je otvorila pjesmom "Revival" koja se zatim pretočila u "Same old love".  Za vrijeme koncerta, pjevačica mijenja desetak kostima među kojima se nalaze i prozirna bež haljina, bodi sa zlatnim listićima, opaka kožna kombinacija i šljokasti triko preko kojeg nosi traper jaknu.   Zahvaljujući snimkama fanova s Instagrama, i mi možemo doživjeti djelić atmosfere sa Seleninog prvog nastupa u novoj turneji!