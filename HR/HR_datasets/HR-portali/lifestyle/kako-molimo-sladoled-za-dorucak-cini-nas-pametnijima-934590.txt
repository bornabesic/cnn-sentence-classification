Foto: Screenshot Youtube, Giphy  DORUČAK je najvažniji obrok u danu.  Uvijek vam ističemo kako nipošto ne biste smjeli preskakati doručak. Uz pravilni odabir namirnica, doručak je vaše gorivo za obavljanje svih obaveza, koje vas čekaju u tom danu. Iako vjerojatno nikada niste razmišljali o tome da jedete sladoled za doručak, japanski znanstvenici otkrili su kako jedan od najomiljenijih prehrambenih proizvoda, poboljšava budnost i mentalnu učinkovitost kod ljudi te su priložili dokaze svojim tvrdnjama. Ispitanici su morali pojesti sladoled, odmah nakon buđenja, a zatim vježbati svoj mozak na kompjuterskom programu. Pogađate, kod onih koji su konzumirali sladoled, zabilježena su brža vremena reakcije.  Također, zabilježena je i veća budnost, koja nije imala previše povezanosti s hladnoćom same poslastice. Naime, eksperiment je ponovljen s hladnom vodom, no razine budnosti nakon nje bile su i dalje manje nego kada su ispitanici započeli dan sa sladoledom. Naravno, ovdje postoji i druga strana priče, koju ističu nutricionisti, koji nipošto ne savjetuju zamjenu kvalitetnog doručka desertom, i iako nam to nije nimalo lako, moramo priznati kako svakako imaju pravo. No, ponekad možemo napraviti iznimku, zar ne?