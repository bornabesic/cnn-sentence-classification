Na zdravlje grudi i izgled može se utjecati i malim, svakodnevnim stvarima. Bitno je kako se držite, koji tip grudnjaka birate, ali i kako vježbate. Top savjeti za podizanje grudi Hladan tuš čini čuda za kožu i ten općenito. Za čvršće grudi napravite laganu masažu grudi pod hladnim tušem. Tako ćete poboljšati cirkulaciju koja će stimulirati elastin i kolagen u koži.  Većina ljudi hoda, a i sjedi, pogrbljeno. Optički, na taj način smanjujete veličinu grudi i povećavate opseg struka, piše Bightside. Spuštena ramena i izvijena leđa teško da mogu biti podrška grudima. Mišići s vremenom slabe, a u kombinaciji s gravitacijom, grudi se sve više spuštaju. U svakom slučaju kod odabira grudnjaka izbjegavajte bilo kakav pritisak na grudi. Birajte grudnjak koji daje potporu grudima, ali ih ne stišće i prave je veličine. Na tržištu postoji veliki izbor, a ono na što morate obratiti pozornost su čvrste naramenice prave širine (kako se ne bi urezale u kožu) i stabilne košarice u kojima grudi imaju dovoljno mjesta da ne "ispadaju van". Joga povećava fleksibilnost tijela i snagu, uključujući i grudi. Svaka poza u jogi fokusira se na određeni dio tijela, a poze poput trokuta i kobre najbolje utječu na grudi.   Sklekovi nisu lagani, ali rade čuda za prsne mišiće. Sklekovima se učvršćuju mišići koji se nalaze ispod masnog tkiva grudi, kao i mišići ramena, bicepsi i tricepsi.  Za svaku masažu je bitno imati dobar "alat". U ovom slučaju to je dobro eterično ulje koje će dodatno utjecati na čvrstoću grudi. Preporučuju se ulja od limunske trave, komorača, zelene metvice, čempresa, pa čak i maslinovo ulje. Pripazite kod količine, 2-3 kapljice eteričnog ulja su i više nego dovoljne, više od toga možete izazvati peckanje i crvenilo. 