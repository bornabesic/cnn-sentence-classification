Foto: Getty  HOLIVUDSKA miljenica kao da ne stari.  48-godišnja glumica Jennifer Aniston nije se previše promijenila od svojih početaka, a osim genetici, to može zahvaliti i svom bankovnom računu, koji joj omogućuje razne tretmane. Jennifer ulaže puno novaca i truda u svoj izgled, a ako ste se ikada zapitali koliki je to iznos na godišnjem nivou, imamo odgovore.  Za lijepe i vitke noge i formu izdvaja oko 40 tisuća eura, jer privatnu trenericu plaća oko 800 eura tjedno, a zajedno treniraju čak 6 puta tjedno. Kako je sama priznala, Jennifer ima kućnu teretanu, i to isključivo zbog privatnosti, koja joj je potrebna. Nekad vježba i s prijateljicama, a nekad za sat joge i meditacije izdvaja i 250 eura po satu. Vrat njeguje koncentratom "Euoko Fractional Neck Lift", za koji izdvaja nešto više od 400 eura, no njega cijelog lica, glumicu košta oko 6000 eura. Tu su razne kreme i serumi, laserski i ostali tretmani...  Nešto više od 16 tisuća eura, Jennifer izdvaja godišnje samo na prehranu, a radi se naravno o zdravoj hrani, koja joj također omogućuje atraktivni izgled. Kako je sama priznala, prije nego je dobila ulogu u "Prijateljima", otkrila je kako neke uloge nije dobivala, jer je bila bucmasta. "Tada me agent uvjerio kako moram smršavjeti, ako želim filmsku karijeru", priznala je. Za doručak obično jede avokado s tostom, a izbjegava gluten i ugljikohidrate, što joj teško pada. Priznala je i kako tijekom dana jede puno svježeg voća i povrća. Njezina prepoznatljiva kosa košta ju oko 7000 eura, a svog frizera nije mijenjala od 1994. godine, jer je on i "stvorio" Rachel. Naime, prije njega, Jennifer je imala dugu, smeđu kosu, no on ju je nagovorio na promjenu - šišanje i sjenčanje pramenova, što se pokazalo kao pun pogodak.  Kada je u pitanju make-up, Jennifer je vrlo skromna po tom pitanju, no koristi luksuznije proizvode pa za privatne potrebe godišnje koristi šminku u iznosu od 700 eura. Chanel maskaru i puder u kamenu, Armani tekući puder, Hauschka balzam za usne itd. Jennifer je priznala i dvije korekcije nosa, koje su ju koštale 22 tisuće eura: jedna je bila prije ere "Prijatelja", a druga nakon razvoda od Brada Pitta. Ono što nije priznala, jest operacija grudi od oko 5500 eura. No, čini se kako je to minimalna cijena koja se mora platiti za biti na A-listi nemilosrdnog Hollywooda. Jennifer tako spada u "skromnije" glumice, kada je u pitanju uljepšavanje.