Foto: Splash News, Getty, Men's Health, Screenshot Youtube, Giphy, Instagram, Details  RYAN Reynolds jedan je od najzgodnijih holivudskih frajera.  Uz to, dobro zarađuje, ima odličan smisao za humor te skladni bračni život s holivudskom miljenicom Blake Lively, s kojom je nedavno dobio drugo dijete.    Ryan je nedavno proslavio i okrugli 40. rođendan, a glumačku karijeru započeo je 1991. godine, u kanadskoj teen sapunici "Hillside". Ranije ove godine, široku publiku osvojio je u kino hitu "Deadpool", čiji se nastavak očekuje 2018. godine.    No, unatoč poslovnim i privatnim obavezama, Ryan i dalje nalazi vremena za vježbanje pa je tako čest gost teretane te pazi na prehranu, zbog čega ga ženski dio publike obožava vidjeti u golišavim izdanjima.    Neke od sretnica koje su uživale u tim mišićima, osim Blake, su pjevačica Alanis Morissette i glumica Scarlett Johansson, koja mu je bila i bivša supruga te slatkica Rachel Leigh Cook, najpoznatija po ulozi u teen filmu "Ona je sve to".    Pred Alanis, Ryan je kleknuo 2004. godine, nakon dvije godine veze. 2006. godine, časopis People objavljuje kako je par prekinuo, ali te su glasine bile lažne. No, par se na ipak na kraju rastao 2007. godine, a odluku su navodno donijeli zajedno. Alanis je kasnije priznala kako je cijeli album "Flavors of Entanglement" nastao kao rezultat njezine tuge nakon prekida, a posebno mu je posvetila pjesmu "Torch".     Ubrzo nakon prekida zaruka, Ryan se počeo viđati s kolegicom Scarlett Johansson, s kojom se i vjenčao svega godinu nakon što su prohodali. No, brak je potrajao samo 2 godine.    Početkom 2010. godine, Ryan je ipak upoznao ljubav svog života, Blake Lively, na setu filma "Green Lantern", koji je bio još jedan filmski promašaj zgodnog Ryana. 11 godinu mlađu kolegicu brzo je zaprosio, a zatim i oženio 2012. godine. Par zajedno ima dvoje djece, a slove za jedan od najomiljenijih i najslađih u Hollywoodu. Ryan se može pohvaliti i titulama Najsexy frajera na svijetu, Najsexy tate, a GQ ga je uvrstio i u Top 10 najbolje odjevenih muškaraca. Potpuno zasluženo!