Foto: Instagram  STRANE dopisnike obično hvale zbog njihove hrabrosti na prvim linijama, no novi dopisnik BBC-a iz Beiruta ne osvaja obožavatelje svojim znanjem o Bliskom Istoku (iako vjerojatno puno zna o njemu), već svojim izgledom, kojim bi mogao zasjeniti filmske ljepotane.  Zgodni James Longman svjestan je da je zgodan pa na društvenim mrežama objavljuje selfije, na kojima ponekad nema majicu. Problem je ipak u tome što mu savršeni izgled odmaže u tome da ga se shvati ozbiljno.  Primjerice, u petak je napravio intervju o krizi u Siriji na Facebook stranici BBC Newsa, no ispod razgovora o režimu Bašara al-Asada i zračnim napadima zapadnih sila na Islamsku državu osvanuli su redom komentari o prezgodnom voditelju.  "Seksi", "Stvarno zgodan" i "Mladi Richard Gere" samo su neki od komentara koje su obožavatelji ispisali. S obzirom na to da je na pola svog dvomjesečnog puta u Siriju, ne sumnjamo da će gledanost izvještaja odande porasti. Longman je inače bivši polaznik Worth Schoola u West Sussexu čija jedna godina košta 31 tisuću funti, a za BBC radi četiri godine. Među zadacima koje je odradio su teroristički napadi u Parizu i Nici. U potresnoj reportaži o mentalnim bolestima otvoreno je priznao da se on sam bori s depresijom, dok je njegov otac bio shizofreničar koji se ubio kad je James imao samo devet godina.