Tko bi rekao da najobičnije tuširanje može predstavljati opasnost? Ipak, neka istraživanja pokazala su da katkada ne vodimo dovoljno računa o nekim stvarima, što nam može ugroziti zdravlje.  Doznajte o čemu je riječ... Stari tuš Gotovo jedna trećina glava na tuševima sadrži potencijalno opasne bakterije, navodi se u studiji Sveučilišta Colorado u Boulderu. Glavu tuša možete očistiti izbjeljivačem, ali bakterije će se ponovno nakon nekog vremena razmnožiti i kroz vodu koja ih "ispire" tijekom tuširanja mogu nam ući u dišni sustav, kaže autor istraživanja Norman R. Pace.  Ne koristite tepih/ručnik pri izlasku iz kade Prema Izvješću američkog Centra za kontrolu i prevenciju bolesti iz 2011., u godini dana dogodilo se više od 230.000 slučajnih ozljeda u kupaonici. Gotovo 20 posto tih ozljeda posljedica su proklizavanja na skliskim podnim površinama, navodi se. Kako biste spriječili takve ozljede, pri izlasku iz kade ili tuš-kabine zakoračite na tepih ili ručnik.  Ne čistite spužvu za kupanje Često mijenjajte svoje spužve za kupanje. Iako ih se preporučuje upotrebljavati da biste uklonili mrtve stanice kože sa svog tijela, i na njima se razmnožavaju bakterije. Jednom tjedno ih operite u otopini vode i bijelog octa ili u perilici posuđa. Pazite da se dobro osuše nakon uporabe. Bolje spriječiti, nego liječiti.  >>Zašto ne biste trebali prati lice tijekom tuširanja 