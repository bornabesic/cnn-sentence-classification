Manje je više, poručili su jučer iz PIK-a Vrbovec predstavivši novu kampanju redukcije soli u svojim proizvodima. Potrošači su danas sve osvješteniji, žele živjeti zdravije i traže dodatnu vrijednost za svoj novac. Stoga su u Vrbovcu, koji je ukidanjem pojačivača okusa, umjetnih bojila, soje i glutena u svojim proizvodima već prepoznat kao benchmark u regiji, u više od 90 različitih mesnih proizvoda, salama, šunki, hrenovki, kobasica... iz svog portfelja smanjili udio soli za čak 25% u odnosu na ranije recepture. Novi recept, stari okus Nije lako naći pravi recept i formulu, a da proizvod ostane istog prepoznatljiva okusa i vrhunske kvalitete na kakve su se potrošači navikli. Potrebne su i dvije godine rada, kontinuiranih ulaganja i praćenja svjetskih trendova, osluškivanja potreba i želja tržišta te intenzivne suradnje odjela marketinga, razvoja, proizvodnje i kontrole kvalitete da bi se zaokružila jedinstvena priča i stvorila dodana vrijednost za potrošače. A istodobno je podignuta i ljestvica kvalitete daleko iznad konkurencije, rekla je jučer direktorica razvoja PIK Vrbovca Ines Bertinovec. Eva Pavić, mag. spec. sigurnosti i kvalitete hrane iz Službe za prehranu i dijetetiku KBC-a Zagreb, objašnjava da je prekomjeran unos soli u organizam često uzrok brojnih bolesti poput dijabetesa, pretilosti, srčanih, bubrežnih i plućnih bolesti. – Smanjenje unosa soli na preporučenu dnevnu dozu pomaže u smanjenju krvnog tlaka i rizika od srčanožilnih bolesti te moždanog i srčanog udara – kaže ona. Ističe da najveću količinu soli u organizam hrvatski građani unesu nesvjesno, hranom, čak 11,6 grama kuhinjske soli dnevno, što je dvostruko više od preporučenog unosa od 5-6 grama. Čitajte deklaracije! No unatoč tome većina njih smatra da ne jede preslanu hranu, čemu je glavni razlog nedovoljna educiranost i nesvjesnost o štetnim učincima prekomjernog unosa kuhinjske soli. Kad bi se potrošnja soli smanjila na preporučene količine, globalne procjene govore da bi se moglo spasiti više od 2,5 mil. života godišnje. Preporuka je stoga čitati deklaracije i birati proizvode s manjim udjelom soli. Kod kuće valja kušati hranu prije soljenja i ne stavljati soljenku na stol pri serviranju. I svježe začinsko bilje može nadomjestiti prekomjerno soljenje, dok su najbolja, zdrava zamjena za sol prepržene sjemenke sezama, savjetuje poznati hrvatski “chef” Branko Ognjenović. >> Je li sol zdrava ili nije? Istraživanje tvrdi da sol ne prouzročuje visoki krvni tlak 