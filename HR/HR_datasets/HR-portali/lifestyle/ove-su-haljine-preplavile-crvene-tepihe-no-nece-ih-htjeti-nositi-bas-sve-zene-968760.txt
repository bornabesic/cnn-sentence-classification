Foto: REX, H&M, Mango, Zara  ONE se ne boje nošenja ove boje.  Još u ožujku ove godine, pisali smo vam o boji koju se žene boje nositi, a ispalo je da je to zelena i sve njezine nijanse.   Žene nisu sigurne kako im ona stoji niti kako ju pravilno kombinirati pa ju radije izbjegavaju, no jedna od hit boja ovog proljeća je upravo zelena boja, koju su na svoje police uvrstili i brojni high-street dućani.   I ne samo oni, jer u posljednje vrijeme, primijetili smo kako su brojne slavne ljepotice na crvenim tepisima nosile haljine upravo u ovoj boji, raznih nijansi, modela i materijala.  Među prvima je to učinila vojvotkinja Kate, koja od samih njezinih kraljevskih početaka slovi za modnu ikonu, a u elegantnoj, smaragdno-zelenoj, dugoj haljini pojavila se krajem ožujka na jednoj londonskoj filmskoj premijeri te zasjenila sve ostale goste.  Prekjučer je i na dodjeli MTV Movie & TV  nagrada jedna zelena haljina s dekolteom odnijela svu pažnju, a nosila ju je 20-godišnja glumica i pjevačica Zendaya, koja je njome doslovno pomela konkurenciju.  Sinoć je pak glumica i pjevačica Christina Milian zasjala na premijeri filma "King Arthur: Legend of the Sword", u elegantnoj zelenoj sirena haljini s prorezom i golim ramenima te oduševila izborom.  U posljednjih mjesec dana, za takve su se haljine odlučile i pjevačica Rita Ora, manekenke Naomi Campbell i Coca Rocha, glumice Reese Witherspoon , Kate Bosworth i "Slatka, mala lažljivica" Lucy Hale te tenisačica Serena Williams, koja se u njoj pojavila na slavnoj Met Gali, najvažnijem modnom događaju godine te pokazala trudnički trbuščić.   Za vas smo pronašle nekoliko takvih haljinica:  H&M, 15 eura  H&M, 30 eura  H&M, 50 eura  H&M, 69 eura  Zara, 200 kuna  Zara, 200 kuna  Zara, 230 kuna  Zara, 300 kuna   Zara, 300 kuna  Mango, 200 kuna  Mango, 900 kuna (svila)