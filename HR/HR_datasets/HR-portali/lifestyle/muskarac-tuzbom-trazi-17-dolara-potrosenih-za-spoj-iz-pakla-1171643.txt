Brandon Vezmar iz texasa postao je zvijezda na internetu nakon što je otkrio zašto je podigao tužbu protiv djevojke s kojom je izašao na prvi spoj. Bio je to spoj iz pakla, kako ga je okarakterizirao Vezmar za Texas monthly, nakon što je večer proveo sa djevojkom na prvom spoju u kinu gledajući film Čuvari galaksije 2 u 3D formatu.  Djevojku je upoznao preko aplikacije za upoznavanje Bumble i pozvao je na spoj. Ono što ga je naljutilo bilo je to da je ona,po njegovim riječima, prekršila pravila ponašanja u kinu kada je tijekom 15 minuta više puta uzela svoj pametni telefon u ruke i odgovarala na poruke prijateljice, "ometajući njega" u gledanju filma. Djevojka je u pola filma napustila kino dvoranu, a Vezmar tvrdi kako ju je odlučio tužiti jer mu nije htjela vratiti 17 dolara za karte za kino i 4 dolara za pizzu. Dodao je da ga je iskoristila i da će ju tužiti u maloj parnici na sudu ako mu svojevoljno ne vrati novac.  Objavio je i screenshot-ove poruka koje su izmjenili u kojima je vidljivo kako mu je djevojka odgovorila da ju je hitno trebala prijateljica i da je u toj situaciji trebala odgovoriti. Upitala ga je zar on zaista misli ozbiljno i zaključila kako je podizanje tužbe "ludost".  Muškarac je u  tek nekoliko sati postao hit na internetu i društvenim mrežama, a javila se i jedna druga djevojka koja je jednom prilikom izašla s njim na spoj i napisala kako je njegovo ponašanje bilo agresivno i kako je prekinula taj susret ranije od planiranog. Brandon je u kratko vrijeme doživio mnogo medijske pažnje, a reakcije na njegov postupak su dvojake. neki ga napadaju i kritiziraju, a neki ga podržavaju i pozivaju u kino da zajedno pogeldaju film...