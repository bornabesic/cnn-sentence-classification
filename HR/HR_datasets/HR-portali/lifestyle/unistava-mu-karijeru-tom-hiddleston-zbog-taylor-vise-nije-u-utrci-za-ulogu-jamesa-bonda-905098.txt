Foto: Splash News  ČINI se kako mu njegova nova odabranica odmaže u karijeri.  Prije nekoliko mjeseci, glasno se šuškalo kako je britanski glumac Tom Hiddleston jedan od najizvjesnijih kandidata za ulogu slavnog agenta Jamesa Bonda, a onda se zaljubio.    I to u jednu od najpopularnijih pjevačica današnjice, Taylor Swift, od koje se ne odvaja posljednjih tjedana, a navodno je upravo on bio razlog njezinog prekida s Calvinom Harrisom.  Par, otkad se saznalo za njih, doslovno ne silazi s naslovnica svjetskih tračerskih časopisa, a čini se kako to itekako šteti njegovoj karijeri.    Naime, kako prenosi Marie Claire, Tom je ispao iz utrke za ulogu tajnog agenta 007. "Njegov odličan nastup u seriji The Night Manager, osigurao mu je priliku za ulogu Jamesa Bonda, no ti su snovi privedeni kraju", otkrio je nepoznati izvor.    Čini se kako ozbiljne ljude u filmskoj industriji nije nimalo impresioniralo Tomovo trčkaranje po plažama Rhode Islanda, u majici na kojoj piše "Volim T.S.", pred svim njezinim prijateljima.  "Ova uloga zahtjeva dozu tajnosti, a Tomova javna romansa s Taylor, učinila ga je potpuno neprihvatljivim za nju."  Ne zvuči dobro...