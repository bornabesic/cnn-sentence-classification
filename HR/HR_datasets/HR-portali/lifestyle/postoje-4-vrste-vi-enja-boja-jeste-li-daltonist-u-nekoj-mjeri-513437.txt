Radi se o poremećaju kod kojeg ljudi ne mogu vidjeti boje onakvima kakve one zaista jesu. Naziv za taj poremećaj je daltonizam, a nastao je po engleskom kemičaru Johnu Daltonu rođenom 1766. godine koji je i sam imao problema s prepoznavanjem boja, kao i njegov brat.  On je prvi opisao o kakvom se poremećaju radi, a može se pojaviti u nekoliko varijanti. Normalan vid - ovako boje vidi većina ljudi: Protonopija - ne prepoznaju boje crvenog spektra. Samo 1 posto ljudi ima ovakav problem s vidom. Deuteranopija - slabije raspoznavanje boja zelenog spektra i poteškoće kod razlikovanja zelene i crvene. Ovaj tip sljepila na boje je najčešći, a neki ljudi nisu svjesni da ga imaju. Vjeruju kako je ono što vide normalno. Tritanopija - imaju je ljudi kojima je problem raspoznavati boje plavog spektra. Vrlo je rijetka. Tritanopiju ima samo 0,0001 posto muškaraca i žena. Potpuno neraspoznavanje boja - ljudi vide svijet oko sebe u crno-bijelim tonovima. Ovaj poremećaj je izuzetno rijedak. Od njega pati svega 0,00003 posto populacije. Procjenjuje se kako je u svijetu 8 posto muškaraca i 0,5 posto žena slijepo na boje, na neki od spomenutih načina. U Hrvatskoj ih je više od 165.000. Na web stranici Klinike za oftamiologiju i ortopediju Bilic Vision objašnjavaju što uzrokuje daltonizam: "Daltonizam je najčešće spolno uvjetovan, a za premećaj je odgovoran gen u kromosomu X koji je zajednički i ženama i muškarcima. Od daltonizma daleko češće obolijevaju muškarci, iako su žene te koje su najčešći nositelji toga gena. Muškarci su kod ovoga poremećaja slabiji spol, jer žene moraju primiti „daltonov“ kromosom X od oba roditelja da bi naslijedile bolest." Ima li lijeka? "Daltonizam ili djelomična sljepoća na boje najčešće se može dijagnosticirati već u djetinjstvu. Postoje testovi kojima se utvrđuje percepcija boja i razlikovanje nijansi, a te testove koje čine grupe različito obojanih točkica koje formiraju neki oblik, provodi oftalmolog. Odvedite dijete očnom liječniku čim primijetite da ima problema s razlikovanjem boja. Najbolje je da se problem uoči što je ranije moguće, jer daltonizam može otežati čitanje, učenje i općenito život vašega djeteta." Je li baš uvijek problem u genima? "Urođeni se daltonizam ne može ispraviti, no on ne mora uvijek biti nasljedna bolest; u nekim se slučajevima daltonizam može razviti tijekom života, a najčešći okidači za pojavu ovoga stanja su ozljede na oku, siva mrena, glaukom, makularna degeneracija, dijabetička retinopatija te nuspojave na neke lijekove. Adekvatnim i pravovremenim liječenjem nabrojanih očnih bolesti, privremena sljepoća na boje nestat će." Pogledajte i u videu kako ljudi s nekom od 4 vrste sljepila za boje vide svijet oko sebe: 