Svi koji masturbiraju, rade to u toplini svoga doma, daleko od očiju javnosti. Naravno, ako je sve u redu s vama. No, psiholog Mark Sergeant sa Sveučilišta Trent u Nottinghamu kaže kako bi masturbirati trebalo i na poslu, odnosno kako bi 'stanka za samozadovoljavanje' bila savršena za opuštanje od napetosti i stresa. – Masturbacija bi sigurno povećala fokus na posao jer ona opušta ljude – istaknuo je on. Dodaje kako bi radnici tada bili učinkovitiji, manje agresivni, fokusiraniji i što je najbitnije, bili bi nasmiješeni. No, u tome se naravno ne bi smjelo pretjerivati i ne bi se trebalo tjerati radnike da to rade već bi to bio izbor onima koji se žele opustiti od stresa koji im posao donosi. Prema istraživanju koje je objavio Time Out New York čak 39 posto čitatelja priznalo je da masturbira na poslu. S obzirom na iznenađujuće visok postotak, možda bi se i trebala uz, pauzu za ručak, uvesti i pauza za masturbaciju ili seks. Radnici bi, sigurno je, bili puno sretniji. 