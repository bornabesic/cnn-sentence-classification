Foto: Getty, REX  44-godišnji glumac i dalje mami uzdahe ženskog djela publike. I dok je muški dio publike negodovao oko izbora Bena Afflecka za ulogu slavnog Batmana, preciznije jedan dio, ženski dio oduševljeno je otišao u kino pogledati film, jer ipak je to Ben.  Pravim imenom Benjamin Geza Affleck-Boldt, Ben je rođen 15. kolovoza 1972. godine u Kaliforniji, a već sa 7 godina glumio je u lokalnom nezavisnom filmu "Dark Side of The Street", čiji je redatelj bio obiteljski prijatelj. Do danas, Ben je ostvario brojne zapažene uloge, a kao godina početka njegovog sadašnjeg uspjeha uzima se daleka 1997. godine. Te je godine snimljen filmski hit "Good Will Hunting", koji je Bena vinuo u zvjezdanu orbitu. No, ono što možda ne znate o filmu, jest da je Ben napisao i scenarij, zajedno sa svojim najboljim prijateljem Mattom Damonom, koji ga je započeo pisati u sklopu projekta na slavnom Harvardu. Matt se ubrzo nakon toga doselio u Benov stan u Los Angelesu, scenarij je bio dorađen, a zatim i prodan slavnom Miramaxu.  No, više od njegovih uloga, javnost je zanimao njegov privatni život, koji su obilježile žene, alkohol i kockanje. Ben je i nedavno izašao s rehabilitacije, a svoju je ispovijest podijelio s obožavateljima na Facebooku. "Želim živjeti punim plućima i biti najbolji mogući otac svojoj djeci. Htio sam da da moja djeca znaju da nema ničeg sramotnog u tome da čovjek koji ima problem traži pomoć. Želio sam biti podrška svakome kome je takva pomoć bila potrebna, ali sam se plašio napraviti prvi korak", stoji u objavi.  Iako mu to nije bio prvi put da se liječi, jer se i 2001. godine liječio u klinici gdje mjesec dana boravka košta čak 400 tisuća kuna, otkrio je kako je ovoga puta ustrajan u želji da mu bude bolje zbog djece, koju ima sa suprugom Jennifer Garner, s kojom je prvo najavio razvod, samo dan nakon proslave 10. godišnjice braka, no čini se kako su ipak uspjeli spasiti brak. Jennifer je u njegov život ušla 2001. godine, na setu filma "Pearl Harbor", a zatim i 2003., kada su zajedno snimili film "Daredevil", no ljubav je započela tek sredinom 2004. godine. Godinu dana kasnije, pa se vjenčao na privatnoj ceremoniji, na kojoj su bila samo dva gosta. Par zajedno ima troje djece, a Ben je često isticao kako je smeđokosa glumica "vratila njegov život i karijeru na pravi put".  Prethodno, Ben je bio zaručen s još jednom Jennifer, i to Lopez, s kojom je proveo 2 godine, a navodno je on bio taj koji je brzinski raskinuo zaruke, zbog medijske pozornosti koju je dobivala njihova veza i koju on nije mogao trpjeti. U jednom intervjuu prošle godine, Ben je brutalno popljuvao bivšu zaručnicu, otkrivši kako bi rado zaboravio vrijeme provedeno s njom.  "Ako bi išli za onim što su ljudi pričali, ja nisam bio cool ni talentiran", opisao je svoju vezu s Jennifer. "Nakon što sam prekinuo s njom, snimio sam 3 ili 4 filma u nizu, koja su odlično prošla kod publike", izjavio je. Podsjetimo, Ben je za vrijeme te veze često bio ismijavan u medijima, zbog činjenice da mu dotična određuje što će obući.  Osim dvije slavne Jennifer, u njegovom se krevetu našla još jedna slavna glumica, Gwyneth Paltrow, s kojom je hodao 3 godine, a nakon prekida 2000. godine, par je ostao u prijateljskim odnosima. No, čak i za vrijeme braka s Jennifer, šuškalo se kako Ben ne može ostati vjeran, a navodno je ona i zatražila razvod, nakon što je saznala da ju vara s atraktivnom dadiljom njihove djece, iako glasine nikada nisu potvrđene.   Ben se nedavno i posebno zahvalio supruzi na podršci u teškim vremenima, no kako smo ranije naglasili, alkohol nije bio njegov jedini porok. Tu je i kockanje, u kojem je itekako dobar, a često je kući znao otići s priličnom velikim svotom novaca, kao npr. 2004. godine, kada je na jednom turniru u Kaliforniji osvojio 357 tisuća dolara.  2014. godine, od Afflecka je zatraženo da se suzdrži od igranja blackjacka, odnosno ajnca, u Hard Rock Hotelu u slavnom Las Vegasu, koji je meka za takve, nakon niza pobjeda, nakon kojih se počelo sumnjati da je brojao karte, što je strategija koja jako ljuti vlasnike kasina. U više navrata, Ben je negirao takve napise, iako za tako nešto treba biti pravi matematički genij, što bi svakome bio kompliment, ali ne i u kasinu. U vrijeme nedavno održanih Oscara, pažnja s Bena se preselila na njegovog brata Caseyja Afflecka, koji je osvojio i Oscara za glavnu mušku ulogu u filmu "Manchester By The Sea", no njegovo filmsko ostvarenje ostalo je u sjeni tužbi za seksualno uznemiravanje, koje su protiv njega digle snimateljica Magdalena Gorka i producentica Amanda White.  Oba slučaja riješila su se bez suda, nagodbama, no aktualizirala su se nakon osvajanja najprestižnije filmske nagrade, kada se postavilo pitanje: ne promiče li se time seksualno uznemiravanje žena kao društveno prihvatljivo? Casey se nije previše uzrujavao, Ben ga je prvi tada zagrlio pa ne čudi što braću često nazivaju "zločestim holivudskim dečkima mračne prošlosti".