Foto: Getty, Splash News, Instagram  IZOSTANAK sa zabave, složit ćete se, glup je razlog za ostaviti nekoga.  No, kada vas netko ne može prestati varati, onda govorimo o sasvim opravdanom razlogu da nekoga napucate.  A upravo je to prije nekoliko mjeseci napravila latino diva Jennifer Lopez sa svojim mlađahnim dečkom Casperom Smartom, kojeg je ovaj put navodno i uhvatila kako ju vara.    Podsjetimo, 47-godišnja glumica i pjevačica ostavila je 29-godišnjeg plesača u kolovozu ove godine, nakon 5 godina veze.  Jennifer mu je nevjeru već jednom oprostila, no drugi put nije imala nikakve namjere. "Prvi put ju je prevario prije 2 godine i tada joj je obećao kako se to više nikada neće ponoviti. Ponovilo se, uhvatila ga je i to je bio kraj", otkrio je nepoznati izvor za People.   Da se vratimo na početak, kada se saznalo za prekid, opasno se šuškalo kako je Casper dobio "košaricu", jer se nije htio pojaviti s njom na jednoj humanitarnoj zabavi u Hamptonsu, no to su bili samo tračevi, jer tko ostavlja partnera nakon toliko godina zbog takvog razloga? No, činjenica jest da je Casper istu večer otišao u Las Vegas gledati boksački meč, a ne na event, koji je njegovoj sexy djevojci navodno bio jako važan.   Nakon prekida, prelijepu Latinu povezivalo s DJ-em Calvinom Harrisom, no glasine nikada nisu potvrđene. Samo nas zanima tko će plesaču sada davati navodni džeparac od 10 tisuća dolara tjedno...