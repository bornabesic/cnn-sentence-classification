Zimu bi mnogi od nas najradije prespavali, baš poput medvjeda, jer s njom uvijek dođe i sezona gripa, prehlada, viroza i raznih upala.  Tada su i liječničke ordinacije pune pacijenata, a možda je bolje prije nego što i sami tamo pođete isprobati neke lijekove naših baka kojima su stoljećima tjerale bolest iz kuće. Jedna od namirnica koje svakodnevno koristimo pri kuhanju već je stoljećima i lijek za niz bolesti. Crveni luk (Allium cepa) djeluje protubakterijski i protuvirusno, pojačava znojenje, smanjuje temperaturu, smanjuje bol, sprečava kašalj, suhi i produktivni, poboljšava mikrocirkulaciju i djeluje diuretski. Koristi se kao čaj, sirup ili za obloge. Za obloge (npr. kad boli uho ili su upaljeni sinusi) treba ugrijati pola glavice crvenog luka i prisloniti na bolno mjesto. “Zašto da umre čovjek kojem u vrtu raste kadulja?”, pitao se Hipokrat spominjući biljku koja se tisuće godina koristi kao antibiotik. Kadulja (Salvia officinalis) posebno je dobra za grlo, infekcije dišnih putova, kao i infekcije u ustima. Korisna je i za želučane infekcije i probleme u crijevima te pomaže pri smanjenju temperature, groznice i bolova u tijelu koji se javljaju na početku prehlade i gripe. Arapi su, kao i Kinezi te Rimljani, vjerovali da je kadulja ključ dugog života. Ima antibakterijska, antifungalna i antivirusna svojstva. Med se koristio kao antibiotik mnogo prije nego što su razvijeni sintetički antibiotici. Danas je i dokazano da ima antifungalna i antibakterijska svojstva, da može izliječiti osip na koži, opekline i ogrebotine, očistiti zube i usta od bakterija te zaustaviti krvarenje desni. Tamniji med ima bolju antibakterijsku moć – i mora biti u svojoj sirovoj formi, to jest ne smije biti pasteriziran. Jedna od najučinkovitijih vrsta meda je manuka, med s Novog Zelanda od nektara Leptospermum scoparium. Kurkuma kao začin ima mnoge prednosti za naš organizam. Posjeduje antiupalna, antioksidativna i imunostimulirajuća svojstva te se koristi i kao prevencija od karcinoma, ali i pomaže oporavku od bolesti. Utvrđeno je da ulje klinčića posjeduje jako antifungalno djelovanje protiv gljivičnih patogena, odnosno da ubija više od 60 vrsta bakterija, 15 vrsta gljivica i nekoliko virusa.   Cimet, potvrdili su znanstvenici, može ubiti većinu bakterija, čak i one otporne na standardne antibiotike, a pomaže i protiv Esherichije coli. Samo žličica cimeta, pokazalo je istraživanje, ubija 99,5 posto tih bakterija u tri dana na sobnoj temperaturi.  Kad je Egipat bio na vrhuncu moći, češnjak se davao radnicima i robovima koji su gradili piramide kako bi bili izdržljiviji, snažniji i zaštićeni od bolesti. Liječi mnoge bolesti jer ima spoj alicin, koji pokazuje antibakterijska i antigljivična svojstva. Ubija mnoge bakterije, pa često i one  otporne na standardne antibiotike. Liječi zubobolju (dovoljno je nasjeckati češnjak i staviti ga na bolni zub), uhobolju, kašalj, grlobolju, kao i mnoge druge bolesti ili upale. Protiv njih pomaže i kapska pelargonija. Ekstrakt te biljke stvara nešto poput zaštitnog sloja preko sluznice dišnih puteva te tako pomaže protiv bronhitisa i sprečava pojavu prehlade. Za čaj su potrebne dvije male žlice suhog peršina i 250 ml vode. U prokuhanu vodu stavite peršin i pustite da odstoji od 6 do 10 minuta. Pijte toplo više puta na dan. Prepecite 2 žlice šećera. Kad dobije smeđu boju, prelijte s 2 decilitra mlijeka te dodajte od 2 do 3 grančice kaduljina lista. Ostavite da odstoji nekoliko minuta, ocijedite napitak i pijte dok je još vruće. Ponovite ujutro i navečer, poboljšanje će doći brzo. Oko 250 listića kadulje namočite u 1,5 litre rakije, najbolje lozovače. Ostavite tri tjedna, ocijedite i pomiješajte s 1,5 kg neutralnog meda od bagrema do jakog i oporog kestena. Rasporedite u boce. Neka dozrijeva još tri tjedna. Povremeno protresite i okrećite. Pijte po malo. U litru kvalitetnog crnog vina (plavac, frankovka, teran) stavite 10 dkg usitnjenih kaduljinih listova. Neka odstoji na suncu uz povremeno potresanje i okretanje dva tjedna. Procijedite i pijte poslije jela po jednu malu čašicu. Pomaže jačanju organizma. Krupno nasjeckajte šalicu češnjaka i prelijte maslinovim uljem toliko da ga pokrije. Žličica pripravka triput na dan olakšat će iskašljavanje te dezinficirati i smiriti grlo. Srednje veliku glavicu luka prerežite na 4 dijela i prelijte s 3 šalice vode. Ako nije prskan, skinemo samo gornju ljusku i narežemo zajedno s ljuskama, tako je čaj još djelotvorniji. Naravno, ako je luk prskan, obvezno skinemo sve ljuske. Zakuhamo na slaboj vatri i kad počne kipjeti, pratimo količinu vode. Kad polovica tekućine ispari, skinemo s vatre, procijedimo i pijemo toplo. Nar pomaže kod bolesti srca i krvnih žila, sprečava visoki tlak, čuva zglobove, a najbolje djeluje kao svježe ocijeđeni sok. Čaj od kore nara je odličan protiv proljeva. Osušite koru na sobnoj temperaturi pa u slučaju proljeva skuhajte nekoliko komada kore u dva decilitra vode. Popijte nakon što odstoji pola sata. Potrebno vam je 250 g korijena peršina, 250 g limuna s korom, 250 g meda (prema mogućnosti od kadulje) i 2 dl maslinova ulja. Korijen peršina i limun s korom treba sitno nasjeckati, a zatim sve sastojke, uključujući med i maslinovo ulje, smiksati u blenderu. Dobit ćete kašastu masu koju treba čuvati u hladnjaku. Svaki dan ujutro treba uzimati jednu jušnu žlicu. Pomiješajte sok pola limuna s toplom vodom i dodajte dvije žličice meda te žlicu, dvije konjaka ili viskija. Grgljanje će ublažiti bol i upalu. Indijanci piju vrelu vodu u koju umiješaju žličicu kajenskog papra, šećera i sok kisele naranče. Pomaže i čaj od stolisnika (žličica na 2 decilitra vode). Žlicu kurkume u prahu umiješajte u 100 g meda te pohranite u posudu. Pritom koristite drvenu žlicu jer med loše reagira na metalnu. Mješavinu kurkume i meda možete koristiti za prevenciju od prehlade, ali i za olakšavanje i liječenje simptoma. Isto tako, smjesu možete umiješati i u mlijeko ili čaj. Ako je prehlada već nastupila, zlatni med koristite prvi dan pola čajne žlice svakih sat vremena, drugi dan pola čajne žlice svakih dva sata, treći dan pola čajne žlice od tri do četiri puta na dan. Potrebne su prethodne konzultacije s liječnikom u slučaju da bolujete od hemofilije, hipertonije ili dijabetesa te ako bolujete od bolesti žučnog mjehura. Pijte čaj od žličice svježe naribana đumbira prelivena s 250 ml vruće vode. Pomoći će i grgljanje četvrt žličice soli otopljene u dva decilitra vode triput na dan. Nasjeckajte nekoliko češnjeva češnjaka i držite na sljepoočnicama nekoliko minuta. Možete i dobro zgnječiti veliki list kupusa te ga prisloniti na čelo. Sok od kupusa ublažava glavobolju. Češnjak ima antibakterijska svojstva. Za čaj od češnjaka koji pomaže kod infekcija ogulite nekoliko češnjeva češnjaka, zgnječite i pustite da odstoje pet minuta u toploj vodi. Procijedite i popijte. Udišite naribani hren ili pojedite svako jutro žličicu hrena sa sokom od limuna. Dodajte hrani čilija ili kajenskog papra. Parite se. Dvije glavice luka s ljuskom kuhajte u litri vode. Kad se lagano ohladi, dodajte meda i pijte gutljaj po gutljaj. Ili medom premažite polovicu luka, lagano popržite i pojedite ga. U decilitar 70-postotnog etilnog alkohola stavite 20 grama usitnjena kaduljina lista. Ostavite na toplom mjesec dana. Ocijedite i premjestite u bočicu. Po 10 do 15 kapi tinkture dodajte u malo vode, soka ili čaja tri puta na dan. Zabranjeno je za trudnice i djecu! Lijek za začepljeni nos Kapajte otopinom četvrt žličice soli u dva decilitra prokuhane pa ohlađene vode. Skuhajte pet velikih glavica luka u dvije litre vode s tri četvrtine šalice meda dva sata i pijte više puta na dan. Oblog za uho Nasjeckajte crveni luk i umotajte ga u gazu. Oblog učvrstite oko bolesnog uha pomoću vrpce preko čela i neka djeluje što dulje. Oblog stavite na oba uha. Potrebno vam je 7 dl jabučnog octa, 1/4 šalice sitno nasjeckana češnjaka, 1/4 šalice sitno nasjeckana luka, 2 nasjeckane ljute svježe paprike, 1/4 šalice naribana đumbira, 2 žlice ribanog hrena, 2 žlice kurkume u prahu ili 2 komada korijena kurkume. Pomiješajte u zdjeli sve sastojke osim octa. Prebacite ih u veliku staklenu teglu od litre. Ulijte u tu teglu jabučni ocat do vrha boce (2/3 tegle neka budu suhi sastojci, a do vrha nalijte ocat). Zaklopite i protresite. Ostavite teglu na suhom i hladnome mjestu na 2 tjedna. Svaki dan protresite, možete i više puta. Nakon 14 dana dobro protisnite i procijedite kroz cjediljku. Za jačanje imuniteta i protiv prehlade piti žlicu svaki dan. Pomalo dođite do male čaše na dan. Ako se borite protiv teže ili teške bolesti i infekcije, uzmite tonik 5-6 puta na dan po žlicu. U žličicu meda dodajte prstohvat bijelog ili crnog papra i uzimajte 2-3 puta na dan od četiri do pet dana. Ili izdubite crnu rotkvu i udubinu ispunite medom. Nakon deset minuta jedite taj med tri puta na dan. Ispržite dvije žlice šećera te kad se rastope i karameliziraju, prelijte ih s pola litre mlijeka. Kad prokuha, dodajte kadulju, kao za šalicu čaja. Nakon deset minuta procijedite i pijte triput na dan. Tema: Novosti iz dm svijeta