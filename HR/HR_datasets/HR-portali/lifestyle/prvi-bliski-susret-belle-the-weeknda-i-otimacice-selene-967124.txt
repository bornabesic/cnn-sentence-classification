Foto: Getty, REX  GOLUPČIĆI su sinoć svima pokazali koliko se vole.  Naravno, radi se o pjevačici Seleni Gomez te njezinom kolegi The Weeknd-u, koji su zajedno 6 mjeseci, no ovo im je bilo prvo službeno pojavljivanje u javnosti kao paru. To su učinili na Met Gali, jednom od najprestižnijih modnih događaja, na kojem se svake godine okupe samo najveća imena iz svijeta mode, sporta i šoubiznisa.    Smeđokosa ljepotica blistala je u dugoj, bijeloj haljini, koju potpisuje brend Coach, i koja je imala dekolte i prorez, a iskombinirala ju je na zlatne sandale i upadljivi ljubičasti make-up. Pjevač je istovremeno blistao u elegantnom, crnom odijelu te se čitavu večer nije odvajao od svoje nove djevojke.    Par je bez problema izmjenjivao nježnosti pred ostalim uzvanicima i paparazzima, zbog čega su definitivno bili jedan od najslađih, no vjerujemo kako to nije bilo nimalo ugodno gledati njegovoj bivšoj curi, manekenki Belli Hadid, koja je također bila tamo.   Podsjetimo, Bella i Abel prekinuli su u listopadu prošle godine, nakon 2 godine ljubavi, a tada su oboje izjavili kako im je presudila udaljenost. Susret u Parizu, na reviji Victoria's Secreta, njihovim je obožavateljima vratio nadu u moguće pomirenje, no nitko još tada nije znao da pjevač već ljubi zgodnu Selenu, čak ni Bella.   Nakon što je njihova romansa otkrivena, Bella nije skrivala koliko je povrijeđena, no sve dosad, trio se uspješno izbjegavao na raznim događanjima. Sinoć im to nije pošlo za rukom, no srećom, nije bilo nikakve drame.   A koliko su Selena i Abel zaljubljeni, dokazuju ove slike.