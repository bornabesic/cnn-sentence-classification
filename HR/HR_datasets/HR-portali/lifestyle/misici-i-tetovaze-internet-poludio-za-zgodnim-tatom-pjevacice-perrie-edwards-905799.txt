Foto: Instagram, Getty  GLEDAMO li u nešto stariju verziju irskog zavodnika Colina Farrella?  Pjevačica pop grupe Little Mix i bivša zaručnica Zayna Malika, Perrie Edwards, prošlog je vikenda proslavila svoj 23. rođendan.    Tema rođendana bili su festivali, a zgodna plavuša objavila je puno slika sa zabave na Instagramu, među kojima je jedna posebno privukla pozornost.    Radi se o onoj na kojoj Perrie pozira sa svojim tatom, za kojim je internet doslovno poludio.  Mišićav i tetoviran, gospodin Edwards prikupio je brojne simpatije, a neki su ga odmah počeli uspoređivati s Orlandom Bloomom i Colinom Farrellom.    Inače, njegovo ime je Alexander, a osim Perrie, on je i ponosni tata starijeg sina Jonnieja te mlađahne Caitlin, koju ima iz prvog braka.    Obitelj Edwards živi u gradiću South Shields u Engleskoj, a tko zna, možda se i dotičnom posreći pa ga angažira netko iz modne industrije, što ne bi bilo ništa čudno. Što kažete na tatu?