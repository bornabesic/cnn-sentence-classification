Foto: Getty, Instagram, H&M, Press  ŠLJOKICE i mašna bile su dobitna kombinacija.  Švedski modni gigant H&M, prije dva dana pustio je u prodaju svoju najnoviju, Conscious Exclusive kolekciju, o kojoj smo vam pisali već nekoliko puta.   Radi se o kolekciji koja pomiče granice održivosti i stila te uključuje inovativni održivi materijal BIONIC® – reciklirani poliester izrađen od plastičnog obalnog otpada.    Prije nego je kolekcija stigla u H&M prodavaonice diljem svijeta, apsolutna njezina zvijezda bila je puderasta, duga haljina s volanima, koju je nosila i slavna glumica Rooney Mara na Vanity Fair partyju ranije ove godine, ali i naša pjevačica Jelena Rozga, i koja je napravljena od 89 plastičnih boca.    No, nakon što je spomenuta kolekcija prije dva dana i službeno krenula u prodaju, jedna je druga haljina dobila taj epitet, a radi se o kratkoj haljini s ružičastim šljokicama te preslatkom crnom mašnom oko vrata.   Očito su šljokice i mašna bile dobitna kombinacija, jer haljina je gotovo svugdje rasprodana, iako joj je cijena 150 funti, odnosno nešto više od 1300 kuna. Haljina je izrađena u Kini od recikliranog poliestera, koji je dobiven od boca i stare odjeće.  Zaštitno lice kolekcije je poznata manekenka Natalia Vodianova, kojoj haljina stoji kao salivena.