ON se i dalje nema namjeru smiriti. Iako su holivudskom glumcu i Oskarovcu Leonardu DiCapriju već 42 godine, dotični je još jednom pokazao kako se nema namjeru skrasiti s nekom dugonogom plavušom, kakve dokazano voli.  Još 2005. godine, brazilska seks bomba Gisele Bündchen, ostavila ga je nakon 5 godina ljubavi, upravo zato što nije više mogla trpjeti njegova tulumarenja i društvo drugih žena. I dok je ona danas u sretnom braku s igračem američkog nogometa Tomom Bradyjem, s kojim ima dvoje djece, Leonardo je upravo prekinuo još jednu vezu.  Točnije, prekinuo ju je po drugi put, a ostavljena ljepotica zove se Nina Agdal i ima svega 25 godina.   Lijepa Dankinja već mu je jednom bila cura, a sada ju je ponovno ostavio nakon godinu dana veze. Za Majčin dan, već je viđen s drugom dugonogom plavušom, u sunčanom Malibuu, no još uvijek se ne zna radi li se o novoj djevojci ili samo još jednoj u nizu avantura.   Nina i Leo posljednji su put viđeni početkom svibnja, no može biti i da su im presudili prenatrpani rasporedi te odvojeni život. Naime, manekenka je živjela u New Yorku, a Leonardo u Los Angelesu.