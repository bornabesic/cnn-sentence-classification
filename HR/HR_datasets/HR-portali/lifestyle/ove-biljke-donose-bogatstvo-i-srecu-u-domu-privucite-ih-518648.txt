Svaka biljka nosi blagodati i na određen je način ljekovita. No sve čari prirodnog ugođaja i odličnog raspoloženja, kao i liječenja, na okupu su kad biljke sadimo i njegujemo sami. Pokušajte oplemeniti svoj prostor i život kroz ovu smirujuću aktivnost i bit će vam višestruko vraćeno. Nagradit ćete sebe i svoje bližnje nečim što nosi svoju priču, atmosferu, miris, energiju i ljepotu. Biljku možete i pokloniti onome koga volite jer svaki dom uljepšat će nova biljka, začin ili makar samo cvijet. Kao što vaše biljke oplemenjuju vaš dom i život, oplemenite i vi njih. Redovito ih zalijevajte, smjestite ih kraj dovoljno svjetla i na temperaturu koja im pogoduje. Čistite njihove listove od prašine i šapnite im ponekad koju lijepu riječ. Zahvalite im na njihovoj ljepoti i životu, a možete im povjeriti i neku svoju davno skrivenu tajnu. One će vas čuti, osjetit će vašu ljubav i pažnju, a uzvratit će ljepotom, svježim zrakom i neraskidivim povjerenjem. 1. Svekrvin jezik ili sablja (Sansevieria trifasciata “Laurentii”) je biljka duguljastih i mesnatih uspravnih listova. Ona iz zraka pročišćava benzen, formaldehid i trikloroetilen. Nije zahtjevna za održavanje, dobro podnosi i sunce i sjenu, a možete je držati i blizu radijatora jer taj cvijet ne voli puno vlage. Osim što uklanja otrove, odlična je za spavaću sobu jer kisik proizvodi i noću. 2. Gerber (Gerbera) čisti prostor od dušika, benzena i formaldehida. Ovaj je cvijet prekrasnih boja te dobro upija i štetne spojeve koji se nalaze u dimu cigarete. Postoji oko 100 raznih vrsta gerbera, a najčešće su žute, ružičaste crvene, narančaste i bijele boje. Nije mu potrebna velika njega, voli sunčana mjesta i podnosi velike vrućine. Morate ga samo dovoljno zalijevati i dopustiti mu da uljepša prostor.   3. Dracena (Dracaena) je tropska biljka podrijetlom s Madagaskara. Filtrira mnoge toksine, uključujući formaldehid. Ne odgovaraju joj direktna svjetlost, propuh ni hladnoća. Dopuštaju li uvjeti, dracena može narasti i do tri metra te svojom zanosnom pojavom krasiti svaki dom.   4. Aloa proždire razne štetne spojeve iz zraka, uključujući zračenje TV ekrana i računalnih monitora. Osim toga, njeni se listovi mogu koristiti i za liječenje opeklina te za izradu raznih blagotvornih pripravaka za kožu. Jedna aloa postiže što i devet bioloških pročišćivača zraka. 5. Bambus palma je tropska biljka i jedan od najboljih zelenih pročišćivača zraka. Savršeno filtrira formaldehid, trikloretilen, ksilen i toluen. Ne smije stajati direktno na suncu, no ipak joj treba osigurati dovoljno svjetla. Posebna čar ove biljke je što svojim izgledom uvijek podsjeća na topli ljetni ugođaj te što njeni listovi nisu opasni za mačke. 6. Ljiljan mira (Spathiphyllum “Mauna Loa”) je sobna biljka koja se hrani štetnim zračenjem i stoga je njezino idealno mjesto uz televizor ili računalni monitor. Apsorbira benzen, formaldehid, trikloroetilen, amonijak te ksilen i toluen, koji u izrazito maloj količini može izazvati mučninu i umor. Kod elegantnog spatifiluma valja pripaziti na njegov otrovan sok jer u dodiru s kožom izaziva iritaciju, a progutaju li se dijelovi biljke, to će uzrokovati bolove u želucu, pa valja paziti na malu djecu i kućne ljubimce. 7. Bršljan (Hedera helix) penjačica je koja obično raste oko kuće, no može se uzgojiti i kao sobna biljka. Bršljan uklanja 60 posto plijesni iz zraka i 58 posto čestica od fekalija za samo šest sati od stavljanja u prostor. 8. Fikus (Ficus elastica) zimzelena je biljka podrijetlom iz Indije. Zbog tropskog izgleda lijepo će ukrasiti vaš dom te u isto vrijeme učinkovito ukloniti monoksid, formaldehide i još drugih spojeva iz zraka. Listovi su obično široki, tamnozeleni i sjajni te ih treba čistiti od prašine kako bi sačuvali svoj sjaj. Fikusu treba nešto svjetla, redovnog zalijevanja i gnojiva, no neće uvenuti ako ga ostavite i u sjeni i nekad preskočite zalijevanje. Ali pripazite imate li malu djecu ili kućne ljubimce jer listovi mogu biti otrovni. Orhideja na stolu u blagovaonici, prema tvrdnjama majstora feng shuija, donosi bogatstvo. Želite li privući sreću, stavite bilo koju biljku s crvenim cvjetovima s lijeve strane ulaznih vrata. U stražnje središte poslovnog prostora postavite cvijet suncokreta. Prema feng shuiju, tu se nalazi područje slave. Purpurna orhideja na sredini stola u blagovaonici privući će bogatstvo. Zelene biljke donose zdravlje i vitalnost. Ako se oporavljate od bolesti, stavite je u spavaću sobu. Postavite li cvijeće ili biljke u domu lijepo i pravilno, ono će promijeniti energiju u prostoru i svima popraviti raspoloženje. Prema feng shuiju biljke privlače sreću, ljubav i blagostanje. Postavite li dvije ruže u dnevni boravak, privući ćete romansu i ljubav u život. Mijenjajte ruže svakih devet dana tijekom 27 dana i ljubav će se pojaviti. Ako ste u sretnoj vezi, sreću će privući suncokret. Za ljubav je potrebno staviti dvije ružičaste ruže u bijelu vazu u stražnji desni kut dnevne sobe. Obavezno im uklonite trnje i mijenjajte ih svakih devet dana. Želite li privući sreću, stavite bilo koju biljku s crvenim cvjetovima s lijeve strane svojih ulaznih vrata. U stražnje središte svojeg poslovnog prostora postavite cvijet suncokreta. Prema feng shuiju, tu se nalazi područje slave. Purpurna orhideja na sredinu stola u blagovaonici privući će bogatstvo. Ključ je u blagovaonici. Oplemenite svoj životni prostor zelenim biljkama. Zelena simbolizira dugovječnost i vitalnost. Ako se oporavljate od bolesti, stavite biljku u spavaću sobu. 