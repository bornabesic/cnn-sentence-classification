VJERUJEMO kako su mnoge među vama već puno puta izgubile živce pokušavajući povući savršenu crtu tušem za oči.  Osim što je puno teže no što izgleda, još je gore kada uspijete napraviti "cat eye" na jednom oku, dok na drugom to izgleda kao nemoguća misija. No, uz ovaj jednostavni trik to vam se više neće događati, a našminkat ćete se i brže no ikada. Sve što vam je potrebno je jedna obična ukosnica, a vjerujemo da ih svaka žena ima "skrivene" po cijeloj kući, u svim torbicama i na brojnim nasumičnim mjestima. A kako napraviti "cat eye" pomoću ukosnice, odlično je demonstrirala beauty blogerica Bianca Alvarez u kratkom video na Instagramu.    Važno je istaknuti da prilikom primjenjivanja ovog trika trebate biti jako oprezne, kako se ne biste ubole u oko jer, kao što vidite na početku videa, potrebno je otkinuti plastične dijelove s rubova ukosnice, prije nego ju umočite u tuš i prislonite pored oka. Jednom kada dobijete okvir, jednostavno popunite sredinu tušem i - voila! - imate savršeni "cat eye" u rekordnom roku.