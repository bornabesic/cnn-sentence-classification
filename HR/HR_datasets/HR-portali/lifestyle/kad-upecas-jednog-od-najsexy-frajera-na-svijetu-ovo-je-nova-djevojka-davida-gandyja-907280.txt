Foto: Splash News, Getty  DAVIDOVO srce osvojila je elegantna brineta.  Jedan od najpoznatijih muških modela na svijetu, zgodni David Gandy ponovno ljubi, a njegova nova odabranica zove se Stephanie Mendoros.    Nakon što je definitivno prekinuo s pjevačicom Mollie King u siječnju ove godine, plavooki ljepotan utjehu je našao u Stephanie, koja je inače odvjetnica.    S njom je u vezi od travnja, a par se u vrlo elegantnom izdanju pojavio na jednoj polo utakmici u Cowdray Parku, koja je održana prošlog vikenda.    36-godišnji model, zasjao je u bijeloj košulji i sivom sakou, a sexy izgled upotpunio je odličnim naočalama, koje su kao stvorene za njega. Njegova elegantna odabranica odlučila se za bijelu haljinu, sandale sa zmijskim uzorkom i preslatku clutch torbicu, u obliku mini kovčega.   Prethodno, David je ljubio pjevačicu Mollie King, s kojom je već jednom prekinuo, no ponovno joj se vratio 2013. godine. Nakon konačnog prekida je priznao kako je veliki perfekcionist, zbog čega je održavanje ljubavne veze za njega pravi izazov.   "Moj perfekcionizam itekako otežava stvari. Znam da se moja bivša cura mučila s tim, jer teško je živjeti s nečim, što ne razumiješ. No, srećom, znam živjeti i bez toga da se nekome opravdavam zato što sam takav", izjavio je David, ne spominjući činjenicu kako je s Mollie definitivno prekinuo i zbog toga što nije bio spreman obvezati se.   Tko zna, možda je ova "ona prava".