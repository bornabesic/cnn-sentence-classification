Foto: Getty, Instagram   JEDAN prijateljski savjet za početak: Nemojte dati glumici Saoirse Ronan da vam dizajnira tetovažu. To je na teži način naučio Ed Sheeran, koji je sve ispričao obožavateljima na svom posljednjem koncertu u Glasgowu.    Naime, dok je snimao spot za pjesmu sa svog posljednjeg albuma, "Galway Girl", u istoimenom irskom gradiću Galway, zamolio je irsku glumicu, koja je također sudjelovala u snimanju, da svojim rukopisom napiše ime njegove pjesme, što će on zatim pretočiti u tetovažu kako bi obilježio druženje.   Nije ni slutio da glumica ima odličan smisao za humor te je tek nakon tetoviranja uočio kako umjesto riječi "Girl" (djevojka), piše "Grill" (gril). No, skulirani pjevač nije se naljutio, dapače, sve mu je bilo smiješno i simpatično, a publici na koncertu priznao je i kako je na sve malo ponosan.  "Takvo nešto bih i ja napravio," pohvalio se Ed.    A ako slučajno niste znali, riđokosi pjevač na svom tijelu ima preko 60 tetovaža, što je nedavno otkrio široj javnosti u spotu za pjesmu "Shape of You", pa se ta jedna krivo napisana gotovo ni ne primijeti.