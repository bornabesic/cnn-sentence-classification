Daleko od toga da je Pula samo Arena, ali odande kreće svaki posjetitelj ovog grada. Za domaće turiste ona je sinonim za dobre koncerte, a samo ovih dana na najljepšoj hrvatskoj pozornici gostuju Joss Stone, Status Quo i Maksim Mrvica. Za strane turiste, međutim, ona je destinacija koju valja obići za dana i barem na trenutak otputovati u vrijeme kad su ovdje živjeli i umirali gladijatori. Nema redova Za početak, iznenadit će ih što interes nije kakav se može pretpostaviti: oni koji su imali sreće posjetiti rimski Kolosej znaju da tamo treba računati na kolone turista u redovima za ulaznice i desetke vodiča koji na svim jezicima svijeta onamo pokušavaju disciplinirati svoje grupe i pripremiti ih na divote koje ih tamo očekuju. Ispred pulske Arene toga nema, a u cijeloj unutrašnjosti velebnog amfiteatra toga jutra tek pedesetak turista. Nakon što izdvoje 40 kuna za kartu, prepušteni su sami sebi: u ponudi im je skupi audiovodič i fotografiranje s lažnim gladijatorom za 20 kuna. Na izlazu, nemila scena: turistica moli čovjeka koji kida karte da je nakratko pusti da proviri u Arenu jer joj se izgubilo dijete. Ovaj je ne pušta i traži da kupi kartu. Žena govori da je bila unutra i da su joj karte kod kćeri koju je učas izgubila iz vida. Na koncu je pušta, nevoljko, uz prodiku: Dijete se drži za ruku, gospođo. Ništa za turiste A što čeka turiste kad napuste amfiteatar i upute se kroz park prema luci? Ništa, baš ništa. Usred sezone zatvoren jedini kiosk pa nemaju gdje kupiti, recimo, vodu ili cigarete. Osim “pizza cutova” i brzinske hrane, restorana ni na vidiku, tek jedan sumnjive čistoće. I podalje od Arene slična priča, ljubazni Puljani sliježu ramenima jer do boljih restorana treba ići kilometrima i jedino autom. Ima Pula i svojih prednosti: urbani štih, povoljan parking (samo četiri kune po satu u središtu grada), blizina međunarodne zračne luke i dosta dobrih plaža. Gosti Pule začas se dobro organiziranim prijevozom mogu naći na nestvarno lijepim Brijunima, koje svakako treba obići. A onda se vratiti u Pulu, pa posjetiti Povijesni i pomorski muzej Istre s 50 tisuća predmeta te mrežu podzemnih tunela koja je duga 40 kilometara. I susresti što više Puljana, odlični su to ljudi. >>Mornaričko groblje: Tu je pokopana i Maria Fattor, pulska Greta Garbo >>U Rovinju se svakom čini da je majstor fotografije >>Miomirisni vrt kojemu nedostaje tek Apoksiomen • Urednost, izgled mjesta, čistoća, zaštita okoliša 4 • Kvaliteta i raznolikost smještaja 6 • Ugostiteljska ponuda 5 • Gostoljubivost 8 • Večernja zabava 8 • Kulturni, izletnički i rekreativni sadržaji 8 • Opskrbljenost i šoping-ponuda 7 • Uređenost i opremljenost plaža 7 • Inovativnost, originalnost i autohtonost ponude 5 • Opći dojam 4 Upravo je u tijeku Istra gourmet, sajam istarskih gurmanskih proizvoda, na kojoj proizvođači posjetiteljima predstavljaju tipične gastronomske proizvode Istre poput tartufa, pršuta, sira, maslinova ulja, vina, raznih domaćih rakija. Mogu ih probati i kupiti. Turističkoj zajednici kao da je svejedno hoće li im turisti vidjeti mora ili neće. Na njihovoj internetskoj stranici nalazi se 15 fotografija plaža, no nekome je bilo teško napisati kako se plaža zove, a kamoli kako do nje doći. Možda su slikane na Madagaskaru. Smješten na pulskom Lungomaru, Valter je mjesto gdje se posluje u korist gosta. Uz nešto skuplje riblje i mesne plate, najskuplji u jelovniku je biftek, sto kuna, a sve ostalo za morske uvjete vrlo je povoljno, 50-ak kuna. K tomu je i osoblje vrlo pristojno. 1. Trogir 99 2. Rovinj 98 3. Bol 95 4. Vis 94 5. Dubrovnik 91 6. Korčula 90 7. Makarska 89 8. Hvar 89 9. Rab 88 10. Mali Lošinj 87 11. Zadar 86 12. Split 85 13. Šibenik 81 14. Crikvenica 80 15. Baška 79 16. Opatija 78 17. Novalja 76 18. Cres 68 19. Vodice 67 20. Pula 62 21. Medulin – 22. Poreč – 23. Umag – 