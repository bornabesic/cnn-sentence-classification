Foto: Instagram  VRIJEME je da probudite romantičara u sebi.  Sutra je na rasporedu Dan zaljubljenih. Čak i ako vas ovakve proslave ostavljaju ravnodušnima, vrlo je vjerojatno kako vaš partner ili partnerica očekuju da ćete učiniti nešto za njih. Ako i kažu da ne očekuju, u većini slučajeva lažu. A ako ove godine želite biti nešto posebniji nego inače, mi vam donosimo 3 preslatke ideje kako da razveselite svoju bolju polovicu, a sve što vam je potrebno jest malo vremena, volje i spretnosti. Što se tiče novaca, ideje spadaju u kategoriju jeftinih iznenađenja, a sigurne smo kako baš nitko neće ostati ravnodušan na ovako nešto. Inspiraciju smo pronašle na Pineterestu, ali i kod poznate blogerice Chiare Ferragni, koju je jednom prilikom iznenadio dečko, talijanski pjevač Fedez. U nastavku saznajte kako. 1. 50 razloga zašto te volim Ako imate inspiracije, može ih biti i 100. Bitno je da svaki zapišete na papir, zamotate ga i ubacite u staklenku.  2. Poruke na ogledalu Još lakša ideja podrazmijeva da te iste razloge zapišete na popularne "post it" papiriće, koje ćete zatim zalijepiti na ogledalo i slično, u prigodni oblik srca.  3. Baloni sa slikama Kako je Fedez iznenadio zgodnu Chiaru? Ušuljao joj se u hotelsku sobu u Parizu te ju ispunio balonima, na kojima su visile njihove omiljene zajedničke fotografije. Preslatko, zar ne?