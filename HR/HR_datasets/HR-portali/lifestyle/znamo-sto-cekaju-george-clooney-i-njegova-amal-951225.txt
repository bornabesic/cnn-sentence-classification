Foto: Getty  PROŠLOGA tjedna saznali smo kako je bračni par Clooney u slatkom iščekivanju. Kao kruna ljubavi, za Georgea i Amal Clooney u lipnju stižu blizanci, a vijesti je prva potvrdila voditeljica Julie Chen u emisiji "The Talk".  Ubrzo nakon toga, sretne vijesti potvrdio je i obiteljski prijatelj, a sve dosad nije se znao spol bebica. A paru stiže po mnogima savršena kombinacija, curica i dečko, a to je otkrila glumčeva mama Nina. "Da, da, stižu curica i dečko, barem je tako meni rečeno. Ja i suprug smo vrlo uzbuđeni", otkrila je.  Slavni par, čija je veza pod povećalom javnosti od samih početaka, o svemu još uvijek mudro šuti, no obzirom da je do poroda ostalo još svega 4 mjeseca, pitanje je dana kada će lijepu odvjetnicu paparazzi uhvatiti s povećim trbuščićem.