Daleko od očiju, daleko od srca, izreka je koja u ovoj situaciji pala u neki sasvim drugi plan. Michelle je djevojka koja je ljetovala u Hrvatskoj sa svojim prijateljicama, ali unatoč dobrom provodu, njezin dečko u Australiji jako joj je nedostajao. "Voljela bih da te mogu vidjeti ove sekunde umjesto za tri tjedna. Iskreno, nikad se nisam nikome toliko veselila kao tebi. Ovo je tako teško..." Poruka je to koju mu je poslala, a zbog koje je njihova situacija postala pravi viralni hit u trenu. Njezin dečko pokazao se pravim romantičarom. Kada je pročitao poruku, na brzinu je spremio stvari i kupio avionsku kartu za Hrvatsku. Sletio je u Zagreb, odakle je nastavio svoj put prema jugu i iznenadio je Michelle. Pritom je sve snimao, od trenutka kada je odlučio napraviti to što je napravio. Upravo tu snimku postavio je na svoj Facebook profil, a ubrzo ju je pogledalo gotovo 8 milijuna ljudi. Par se nastavio odlično zabavljati na Jadranu. >>'Tijelo moje žene nakon poroda se promijenilo nepovratno. Ima ožiljke od carskog reza....' Ovo je pismo supruga koje je postalo hit 