Foto: REX  ZLATNO joj itekako stoji.  Kim Kardashian nikako da shvati da ne mora biti gola, da bi bila sexy, no čini se kako se neke stvari po tom pitanju ipak mijenjaju.  Najpoznatija starleta na svijetu tako je sinoć zasjala na holivudskoj premijeri filma "The Promise", i to doslovno, u vrlo elegantnom izdanju, koje je istovremeno bilo i jako sexy, jer je istaknulo sve njezine atribute, ali na nimalo vulgaran način. 36-godišnjakinja izabrala je dugu, usku haljinu u glamuroznoj zlatnoj boji s ovratnikom, i iako su joj neki zamjerili izbor sivih sandala od brušene kože, rijetko tko je gledao u njih.  Kim se nedavno riješila i dugih ekstenzija te je ponovno drastično skratila kosu, a izbor make up-a opet je pao na zemljane tonove i naglašene trepavice, po kojima je poznat čitav klan Kardashian.  Pratnja na premijeri, Kim je bila starija sestra Kourtney, koja se odlučila za crno odijelo s dubokim dekolteom, no majka troje djece ionako je poznata po tome što je uglavnom vrlo jednostavna, kada je u pitanju moda.  No, kao i uvijek, Kim je ukrala show.