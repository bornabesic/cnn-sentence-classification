UDOBNI par ili štedljiva Kolinda?   Kolinda Grabar-Kitarović jučer je bila jedna od gošća modnog događanja, koje se održalo na zagrebačkom Glavnom kolodvoru. Radi se o reviji Aleksandre Dojčinović, koja je okupila brojne poznate dame iz zagrebačkog društvenog života, od Severine, Nikoline Pišek i Maje Šuput do Sandre Perković, Branke Krstulović i Lejle Filipović.  Slavne dame blistale su uglavnom u Lei Lou kreacijama, no sinoć je blistala i Kolinda, u zelenkastoj haljinici s cvjetnim uzorkom, u kojoj je pokazala kako doista nikada nije bila mršavija. No, osim vitke linije i haljine, najviše pažnje privukle su njezine žute špic štikle, koje je nosila, i u kojima je viđena već nekoliko puta pa nije teško zaključiti kako je to njezin omiljeni par.  Najčešće ih je oblačila upravo na haljine Alex Dojčinović, čije kreacije obožava nositi, stoga ne čudi previše njezino sinoćno pojavljivanje. Kako vam se sviđa Kolindina kombinacija?