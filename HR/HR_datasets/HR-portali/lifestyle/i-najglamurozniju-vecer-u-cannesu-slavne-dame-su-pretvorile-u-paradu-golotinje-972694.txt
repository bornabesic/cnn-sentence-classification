Foto: REX  GDJE je nestao dobar, stari glamur?  Svake godine, amfAR gala večer okupi svjetsku elitu na jednom mjestu u Cannesu, odnosno najpopularnija holivudska i modna imena.    Sve dosad, slavne dame sjale bi u glamuroznim toaletama koje bi bile istovremeno i sexy, no nipošto na način kao što je to bilo ove godine. Sudeći po onome što smo vidjeli, ove je godine očito vrijedilo pravilo: što otvorenije i razgolićenije, to bolje, iako se time nisu povele baš sve dame.    Trend je još jednom predvodila 20-godišnja manekenka Bella Hadid, čiji je prorez na ionako prozirnoj haljini dosezao doslovno do bedra pa smo joj po tko zna koji put vidjeli i donje rublje. Haljinu potpisuje brend Ralph & Russo.     Ali za njom su se povele i njezine kolegice Shanina Shaik i Petra Nemcova koje su okupljenima pokazale dobar dio svojih grudi, kao i reperica Nicki Minaj, a i Victoria's Secret anđelica Elsa Hosk izbacila je cijelu svoju nogu iz roze haljinice koja je na gornjem dijelu izgledala kao korzet.        Visoki prorezi bili su izbor večeri i za manekenku i najsexy ženu svijeta, prema časopisu Maxim, Hiley Baldwin, čija je raskošna toaleta bila prekrasne ljubičaste boje, dok se manekenka Lara Stone odlučila za prilično duboki dekolte u vrlo čudnoj kreaciji sa šljokicama i perjem.     Dekolte i dva proreza imala je i bež haljina manekenke veteranke Natashe Poly, dok se njezina mlada i manje poznata kolegica, Neelam Gill, odlučila razgolititi na gornjem djelu tijela, i to poprilično.     Irina Shayk stisnula je bujne grudi u dugoj, svjetlucavoj haljini, dok se za svjetlucavo odlučila i Rita Ora kojoj je ova haljinica bila još jedno od boljih izdanja. Neobična manekenka Winnie Harlow odlučila je također pokazati donje rublje, no ne na način kao Bella.    A što su nosile ostale dame, pogledajte u nastavku:  Paris Hilton   Nicole Kidman   Kate Upton Doutzen Kroes Izabel Goulart Barbara Palvin Joan Smalls   Uma Thurman   Eva Longoria