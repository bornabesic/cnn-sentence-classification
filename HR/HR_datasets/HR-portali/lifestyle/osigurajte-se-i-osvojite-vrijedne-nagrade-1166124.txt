Kako spojiti ugodno s korisnim ili, u ovom slučaju još preciznije, ugodno s potrebnim, pokazuje najnovija nagradna igra u kojoj ugovaranjem jednog od osiguranja postajete možebitni dobitnik 100.000 kuna! Krenimo od potrebnog. U bubnju za osvajanje ove vrtoglave novčane svote naći ćete se ugovorite li jedno od ovih osiguranja: osiguranje doma, osiguranje od nezgode, dobrovoljno zdravstveno osiguranje ili osiguranje života. Ako mislite da vam baš niti jedno od ovih osiguranja ne treba, pročitajte argumente koji bi to uvjerenje mogli promijeniti: Osiguranje doma Vaša kućica, vaša slobodica. Jest, do trenutka kad vam puknuće cijevi u stanu uzrokuje poplavu koja će vas koštati mijenjanja parketa i bacanja dijela namještaja ili, prevedeno u kune – tisuća kuna štete. Ako imate sreće, nema štete u stanu od susjeda koji živi ispod vas, no vjerujte da je moglo biti i gore ako, recimo, zaboravite ugasiti vatru na štednjaku pa plamen proguta sve što ste godinama vrijedno stjecali. Nemate kamo? Uz osiguranje doma imate jer možete ugovoriti i privremeni smještaj za slučaj ovakvih nezgoda, a imate i šansu za novi početak jer će vam osiguranje nadoknaditi štetu. Osiguranje od nezgode „Meni se to sigurno neće dogoditi“ – često čujemo od ljudi koji apriori odbijaju pomisao da svoj hazard obuzdaju osiguranjem od nepredvidivih događaja poput bolesti, prometne nezgode, loma kostiju i sličnih, nemilih događaja koji vas na pristojno vrijeme mogu strpati u bolnicu ili, u najboljem slučaju, van radnog stroja. Zgodno je što je ovo osiguranje vrlo fleksibilno pa sami birate pokrića i trajanje osiguranja, a ono vrijedi u cijelom svijetu! Dobrovoljno zdravstveno osiguranje Koliko ste puta trebali liječničku pomoć pa ste se susreli s blagodatima zdravstvenog sustava i odustali od potrage za zdravljem: od liječnika opće prakse do uputnice i specijalista, pa pretraga i dijagnoze znaju proteći mjeseci, a nekad i godine. Čekanje na ovo, čekanje na ono, gubljenje vremena, izostanci s posla i plaćanje participacija izbacit će i najstrpljivije iz takta. Stoga je ugovaranje dobrovoljnog zdravstvenog osiguranja odluka koja štedi vaše vrijeme, a dobivate brzu, uljuđenu i kvalitetnu medicinsku uslugu. Bez čekanja, uputnica i povlačenja veza. Ovisno o potrebama, sami birate opseg pokrića, termin i ustanovu u kojoj želite obaviti pretragu ili pregled. Osiguranje života Imate li obitelj koja financijski ovisi o vama, sjetite se da samo mijena stalna jest. Brutalnije rečeno, znamo i svi prepričavamo slučajeve u kojima „danas jesi - sutra nisi“ pa je mudro osigurati one koje najviše voliš i pobrinuti se na vrijeme da gubitkom vas ne izgube i životni standard. Prednost životnog osiguranja u odnosu na druge financijske instrumente je što se njime mogu pokriti različiti rizici, a ako se oni ne ostvare (osim ako ugovorite samo pokriće za slučaj smrti) ostaje vam osigurana svota. Sad kad smo riješili potrebno, prijeđimo na ugodno. Naime, ugovorite li bilo koje od navedenih osiguranja, sudjelujete u velikoj UNIQA nagradnoj igri u kojoj možete osvojiti 100.000 kuna i druge vrijedne nagrade! Ne propustite priliku i zapitajte se: Na što biste vi potrošili 100.000 kuna? 