Foto: Instagram  PRESTANITE zanemarivati njegovu štetnost.  Napokon nam je stiglo ljepše i sunčanije vrijeme, no većina ljudi kao da zanemaruje zaštitu od sunca na gradskom asfaltu pa se odgovarajuće štite samo kada krenu na ljetne godišnje odmore. Krivo! Sunce vašoj nezaštićenoj koži šteti svugdje pa čak i u uredu, zbog čega je krajnje vrijeme da se počnete držati ovih pravila: mažite kremu za sunčanje svaka dva sata, štitite glavu te mažite usne njegujućim balzamom sa zaštitnim faktorom. Drugim riječima, sunčeve zrake štete vam i kada o tome ne razmišljate. Evo na što točno mislimo. 1. Vožnja u automobilu To možete zahvaliti staklu. Tako vam već na putu do mora, sunce na kojem se planirate pržiti, itekako šteti pa ne zaboravite ni tada kožu štititi odgovarajućim faktorom, posebno ako se svakodnevno vozite istim. 2. Vožnja avionom Onaj mali prozorčić u avionu, kroz koji obožavate gledati, ako se naravno ne bojite visine i općenito letenja, također predstavlja opasnost, jer ste na toj visini još bliže suncu. Doze štetnih zraka su manje, jer je i staklo manje, ali su jače. Uživajte i dalje u čarobnom pogledu, ali uz kremu za sunčanje na koži. 3. Ured Sjedite li u uredu uz prozor, u ladici baš uvijek imajte kremu za sunčanje, jer sjetite se samo koliko ste sati dnevno izloženi štetnim UVA zrakama, koje su odgovorne za izmjene DNA na koži, prerano starenje i na žalost opasni melanom. I ono najgore, mogu proći kroz obično staklo, ako sjedite uz prozor. 4. Oblačni dan Kao i po najsunčanijem danu, opasne zrake prolaze i kroz oblake, baš kao i kroz staklo pa se i na takve dane obavezno štitite.