Foto: Instagram, Getty  U HOLLYWOODU se upravo saznalo za još jedan zgodni par.  Prekrasna brazilska manekenka Adriana Lima, prije nekoliko je mjeseci prekinula jednogodišnju vezu s dečkom Joejem Thomasom. Šuškalo se i kako je utjehu našla u zagrljaju sina glumačke legende Clinta Eastwooda, Scottu, no njezin glasnogovornik odlučno je negirao takve glasine.  No, slavna "anđelica" nije dugo patila nakon prekida te je utjehu sada našla u producentu te televizijskom i radijskom voditelju, 41-godišnjem Ryanu Seacrestu.  Par je nedavno viđen na romantičnoj večeri u New Yorku, a navodno je sve počelo tijekom Olimpijskih igara u Riju. No, 35-godišnja Brazilka i 6 godina stariji Ryan svoje su druženje nastavili i po povratku u Ameriku.  Tijekom vrućih dana u Brazilu, Adriana je objavila nekoliko fotografija s Ryanom i svojom kolegicom i bliskom prijateljicom Alessandrom Ambrosio, no do prošloga vikenda i romantičnog spoja, nitko nije znao kako se tu događa nešto više od samo poslovne suradnje.  Lima je prethodno bila u braku sa srpskim košarkašem Marko Jarićem, s kojim ima dvije kćeri, dok je Ryan ljubio plavokosu glumicu Julianne Hough, s kojom je bio 2 godine, a prekinuli su u ožujku 2013. godine.  Zgodan par, nema što!