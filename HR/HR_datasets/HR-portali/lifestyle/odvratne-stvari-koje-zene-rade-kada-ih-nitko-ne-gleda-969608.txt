Foto: Instagram  SVAKOJ ženi stalo je do toga da pred drugima ostavi što bolji dojam, kako svojim izgledom, tako i svojom osobnošću.  No, istina je, zapravo, daleko od profinjene maske koju većina žena nosi u javnosti i skida tek u potpunoj samoći. U takvim trenucima žene znaju raditi zaista odvratne stvari. A iako to niti jedna neće priznati, sigurni smo da će se mnoge među vama prepoznati u većini ovih odbojnih ženskih navika.  1. Nikad ne perete kistove i spužve za make up To ste možda uradili jednom, kada ste negdje pročitali o broju bakterija koje se nakupljaju na prljavim kistovima i spužvama za make up, ali ste na to brzo zaboravili i vratili se starim navikama. 2. Nikad ne bacate staru šminku I dok nijedna žena sigurno ne bi ni u ludilu popila mlijeko čiji je rok trajanja prošao prije pola godine, većina ih nema tih problema sa starom šminkom. Ruž koji je trebao završiti u smeću još prije 2 godine, dobar je sve dok se ne istroši, zar ne? 3. Ne perete plahte onoliko često koliko biste trebale Ni približno onoliko često koliko se preporučuje! Pa kome se da skidati stare i stavljati nove svako nekoliko dana?! Stoje sve dok se ih ne isprljate sladoledom kojeg redovito potajno jedete u krevetu. 4. Nikada ne perete grudnjake Dobro, ne baš nikada, ali puno, puno rjeđe no što biste trebale. Sve dok se ne radi o gaćicama, zaboravljate i da neke druge stvari spadaju pod kategoriju donjeg rublja, a tu se, osim grudnjaka, nalaze i najlonke te potkošulje, koje biste trebali prati nakon najviše 3-4 nošenja. 5. Režete nokte po cijeloj kući Odlazak na manikuru i pedikuru rituali su koje si često priuštite, jer ste jednostavno tolika dama, da sve do zadnjeg detalja na vama mora biti savršeno. No, na te damske manire brzo zaboravite u danima kada ne stignete otići u salon ili si ne možete priuštiti tretman. Tada noktarica vodi glavnu riječ, a nokti lete posvuda.  6. Nikad ne perete zimsku jaknu Iako većinu zime provedete u istoj jakni ili kaputu, nekako je uvijek zaboravite oprati i odgađate to do proljeća. Naravno, kada dođe proljeće, spremite ju s ostalom zimskom odjećom i zaboravite na svoj plan. 7. Nikad ne čistite četku za kosu Jednom u dvije godine kada vam to ipak padne na pamet, češljanje postaje potpuno novo iskustvo.  8. Popravljate šminku pljuvačkom Taman ste se našminkali, ali ste onda kihnuli i maskara vam se razmazala po kapcima? Tko sad ima vremena posezati za odstranjivačem šminke ili kremom za lice. Sve će najbrže riješiti malo pljuvačke na prstu ili rubu toaletnog papira.