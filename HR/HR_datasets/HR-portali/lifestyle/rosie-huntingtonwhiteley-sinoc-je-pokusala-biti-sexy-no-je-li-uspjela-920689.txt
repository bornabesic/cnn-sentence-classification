Foto: Getty, JLP  NJEZINO lijepo lice i savršeno tijelo, učinili su ju jednom od najpoželjnijih manekenki današnjice.  29-godišnja manekenka Rosie Huntington-Whiteley ovih se dana nalazi u Londonu, gdje je sinoć bila glavna zvijezda otvorenja dućana nakita Nirav Modi.    Prelijepa plavuša i zaručnica glumca Jasona Stathama tom se prilikom odlučila za upitnu kombinaciju, za koju nismo sigurni je li trebala biti ležerna ili sexy.  Rosie je tako obukla široke, crne hlače dizajnera Anthonyja Vaccarelloa, vrijedne 1400 funti, a na to je iskombinirala crni, čipkasti korzet i sako, dok je cjelokupni izgled upotpunila dijamantnim naušnicama i ogrlicom.    Svoje prekrasne svijetle oči i mesnate usnice, dodatno je istaknula šminkom u zemljanim tonovima, dok joj je kosa bila savršeno ispeglana, što će biti apsolutni beauty hit ove jeseni.    Vama ćemo prepustiti da donesete odluku je li mogla bolje od ovoga?  Pssst! Rosie će uskoro uskočiti u vjenčanicu, a s 20 godina starijim Jasonom zaručila se tijekom prošlogodišnjih božićnih praznika, iako se šuškalo kako je par prekinuo, upravo zato što Jason nije bio spreman za brak.