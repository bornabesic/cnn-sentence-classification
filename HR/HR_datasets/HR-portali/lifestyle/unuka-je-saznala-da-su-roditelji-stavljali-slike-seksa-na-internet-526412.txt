Poštovani Mevludine, U kući živi nas sedmero - muž, kći, zet, moja majka, dvije unuke i ja. Kći i zet planiraju otići u Njemačku, njega već čeka posao, ali nju ne. Saznala sam da su imali problema još i prije braka jer ju je muž tukao i vrijeđao. Je li njihov odlazak u Njemačku dobra ideja? Hoće li unuke ostati s nama ili odlaze s njima? Hoće li moja starija unuka ostati s mladićem s kojim je trenutačno u vezi? On je inteligentan, ali saznala sam da puši marihuanu, što je za mene previše. Unuka je slučajno saznala i da su njeni roditelji svoje najintimnije detalje iz spavaće sobe stavljali na internet, ali im lica nisu bila prikazana. Hoće li to utjecati na njen život? Hvala na odgovorima. šifra: depresivna Lena Odgovor: Proučavajući fotografije vaše obitelji, otkrio sam da vam je kći sve radila kako je htjela, tu je crtu pokupila od oca, a vi ste joj dali borbenost i energičnost. Vidim da je inteligentna, ali svoju pamet ne koristi kako treba, što najbolje dokazuje objavljivanje detalja iz spavaće sobe na internetu. I sami znate kakvi su ljudi, vole ogovarati i uplitati se u tuđi život, pa im je ta epizoda došla kao naručena. Neka promijeni način života i komunikaciju s bližnjima, a vjerovati može samo najboljim prijateljima. Vidim da će joj polovicom idućeg mjeseca sve krenuti na bolje, od ljubavi do financija, a ujedno će spoznati mnogo toga i razmisliti o svom odlasku u Njemačku. Na vašu obitelj nije bačena nikakva magija, sve što trebate je bolja komunikacija i rad na sebi. Vi i dalje dijelite pozitivnu energiju kojom neumorno zračite. Sretno.