Jabučni ocat upotrebljava se od davnina kao jedan od najboljih prirodnih lijekova. Znali su to i prije nekoliko tisuća godina, koliko se vjeruje da je jabučni ocat "u službi" zdravlja, a znamo to i danas. U sastavu ima 19 od 22 važna minerala za rast, obnavljanje i održavanje organizma poput kalija, natrija, magnezija, kalcija, bora, fosfora, sumpora, željeza i fluora, a osim toga sadrži vitamine C, E, A, B1, B2, B6, beta-karoten, bioflavonoide, pektin, jabučnu i octenu kiselinu. Liječenje i prevencija Mnogi danas, svjesni dobrobiti koje jabučni ocat osigurava za prevenciju bolesti, ali i liječenje postojećih zdravstvenih tegoba, uzimaju natašte žlicu čistog jabučnog octa. Ali upravo to je velika pogreška. Zbog svog, mnogima neugodnog okusa, često osobe koje piju jabučni ocat natašte nakon toga brzo popiju nešto drugo ili pojedu kako bi "isprali" taj okus. Jabučni ocat sadrži octenu kiselinu koja pomaže uravnotežiti PH vrijednosti u organizmu, no može oštetiti zubnu caklinu i jednjak. Zato je vrlo bitno piti ga razrijeđenog s vodom i to u omjeru jedna jušna žlica octa u dva dl mlake vode. Da biste iskoristili sve njegove prednosti, upotrebljavajte sirovi, nefiltrirani, nepasterizirani jabučni ocat koji sadrži žive tvari i enzime. Uvijek ga promućkajte prije upotrebe. Ako pijete razrijeđeni jabučni ocat, neće vam naškoditi i pomoći će vam ako bolujete od dijabetesa, potaknut će probavu, kontrolirati apetit i potaknuti mršavljenje.  Octena kiselina u jabučnom octu spriječit će i pojavu refluksa, nadutosti i plinova, smanjiti osjećaj gladi, dati energiju i očistiti organizam od toksina.   