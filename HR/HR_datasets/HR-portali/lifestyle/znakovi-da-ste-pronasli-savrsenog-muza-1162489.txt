Nitko nije savršen, no kada smo zaljubljeni, idealiziramo svog partnera i rijetko kad mu vidimo mane ili loše navike. Ili ih ne želimo vidjeti.  No, kada zaljubljenost prođe i počinju se javljati dublje emocije, na površinu isplivaju sve one stvarčice koje prije niste primjećivali.  I počeli ste se pitati jeste li našli svoju srodnu dušu?  Ovo su znakovi da ste izabrali savršenog muža... Ne boji se problema Svaka veza ima faze kada se pojavljuju neki problemi, no savršeni partner neće se bojati tog izazova i pobjeći podvijena repa već će biti voljan suočiti se s njima i pokušati ih riješiti. U teškim trenucima neće misliti samo na sebe, već će biti važna podrška i rame za plakanje kada je potrebno. I to bez ikakvih osuda.  Skuhat će večeru Prošla su vremena kada se od žena očekivalo da drži sve kutove vašeg doma. Savršen muž će znati i biti voljan sam pripremiti večeru ili ručak. Ne trebaju to biti nikakve posebne delicije, dovoljna su  jaja na oko ili neko drugo jednostavno jelo.  Pozornost na detaljima Savršeni muž obratit će pozornost na detalje. Ne treba pamtiti svaki detalj iz vašeg života ni što ste jučer odjenuli, ali znat će što vam je bitno i kakvu kavu volite.  Vaše mišljenje mu je važno Zajednički život nije samo dijeljenje istog stambenog prostora. Partneri bi trebali biti i prijatelji i oslonac jedno drugome i savjetovati se međusobno. Upitat će vas za mišljenje prije nekih osobnih odluka. Iako će odluku vjerojatno u konačnici donijeti sam, kad je riječ o osobnim stvarima, vaše mišljenje mu je itekako bitno. Da, to je odlika savršenog partnera... Spreman je na kompromise Kompromisi su važna stavka u svakoj vezi i to vrijedi za oba partnera. Ako samo jedna strana popušta i odriče se nečega, veza nema budućnost. Ako je vaš muškarac spreman na kompromis, ne puštajte ga.  Razveselit će vas Bez obzira na to koliko ste dugo u vezi, vezu treba održavati živom. Savršeni muž s vremena na vrijeme znat će razveseliti vas i iznenaditi, makar i nekom sitnicom. Ali pokazat će da misli na vas i da mu je itekako stalo... 