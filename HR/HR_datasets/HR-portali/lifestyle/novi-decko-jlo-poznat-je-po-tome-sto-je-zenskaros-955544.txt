Foto: Instagram  IAKO se posljednjih mjeseci šuškalo kako ju je osvojio kanadski reper Drake, Jennifer je i sama priznala kako su to laži. Prije nekoliko dana, zgodna glumica i pjevačica Jennifer Lopez, sama je u jednom showu priznala kako između nje i Drakea nema ničeg više od prijateljskog odnosa. Time je potvrdila kako je njihovo druženje posljednjih mjeseci bilo isključivo u svrhu promoviranja glazbene suradnje.   Samo dva dana kasnije, počelo se opasno šuškati kako je Jennifer osvojio igrač bejzbola, plavooki Alex Rodriguez, koji vam je već odavno poznat sa žutih stranica, obzirom da je na glasu kao pravi ženskaroš. Madonna, Kate Hudson, Cameron Diaz, Demi Moore... Sve su one u prošlosti pale na njegove čari.   "To je sve jako novo i ništa ozbiljno, jer nitko od njih trenutno ne želi ozbiljnu vezu, samo dobar provod. Na istoj su stranici, no samo izlaze", otkrio je nepoznati izvor za E! Online.   Još u veljači su strani mediji pisali o tome kako je sportaš viđen na jednom od njezinih koncerata u Las Vegasu pa se vjeruje kako je tamo poduzeo sve kako bi privukao njezinu pozornost, a gdje drugdje, nego u backstageu, u kojem se našao nakon nastupa.   Alex je nedavno prekinuo 1-godišnju vezu, no poznat je po tome što ga niti jedna slavna ili manje slavna dama nije uspjela predugo zadržati. Obožavatelji slavne J.Lo, s druge strane,  tvrde kako će mu ona pomutiti pamet, a što će se od toga dodgoditi, ostaje nam pričekati i saznati.