Foto: Getty, WENN  GOSPOĐA Cooper na lošem je glasu.  41-godišnji holivudski glumac i zavodnik Bradley Cooper, osvojio nas je na prvu. Lijepo lice, nebesko plave oči, dobar smisao za humor... Zvuči kao savršen muškarac! No, jedna stvar, točnije osoba u njegovom životu, brojnim slavnim ljepoticama, koje su bile dovoljno sretne da se nađu u njegovom zagrljaju, predstavlja itekakav problem, a radi se o njegovoj mami Gloriji Campano, s kojom Bradley ima vrlo prisan odnos.  I kad kažemo prisan, mislimo na to kako duo i dalje živi zajedno, točnije od 2011. godine, otkad je preminuo njihov voljeni suprug i tata. Kako je otkrio sam Bradley u intervjuu za Details: "Ona je cool žena i super se družiti s njom. Moja obitelj je jako bliska, a očeva smrt bila je veliki šok za sve nas i zato smo svi trebali biti zajedno. Ona ne živi u gostinjskoj kući ili tako nešto, ona živi u sobi do."  A kad ih razdvoje obaveze, Bradley i mama svakodnevno su u kontaktu, a navodno ju zgodni glumac zovi i po nekoliko puta na dan. Gospođa mama česta mu je pratnja i na crvenim tepisima, prije nego djevojke, čime je jasno tko je najvažnija žena u Bradleyjevom životu, a osim toga, ona mu je i poslovna savjetnica. Pretpostavljamo kako brojne uloge zgodnog glumca možemo zahvaliti upravo mami, samo se nadamo kako nekad dođe na set i bez nje.  No, svakako najzanimljiviji dio ove priče, odnosi se na njegov odnos s djevojkama. Podsjetimo, Bradley iza sebe ima jedan propali brak s Jennifer Esposito, s kojom je bio 2 godine u vezi, dok je u braku izdržao manje od godinu. "To nije bilo to. Zanimljivo je kako se stvari samo dogode", kasnije je komentirao razvod Bradley.   Dvije godine Bradley je nadalje ljubio Renee Zellweger, godinu dana glumicu Zoe Saldanu, a dvije godine i manekenku Suki Waterhouse. Šuškalo se i kako je imao kratke avanture s ljepoticama poput Jennifer Lopez, Lawrence i Aniston, Olivije Wilde, Cameron Diaz i Scarlett Johansson, no sve je to zaboravljeno prije nešto više od godinu dana, kada je u njegov život ušla manekenka Irina Shayk, koja je često pri samom vrhu najljepših žena na svijetu.  Iako par skriva privatni život kao zmija noge, posljednjih dana priča se kako razmišljaju o braku, no pričalo se kako se mami Gloriji ne sviđa ni Irina, iako su nedavno provele dan u šopingu, bez voljenog muškarca. I kad kažemo "ni Irina", to je zato što gospođi nisu sjele niti Renee niti Zoe niti Suki. Možda zato što je u sobi do pa čuje doslovne sve? Ne znamo, no poznato je kako sve njegove ozbiljnije djevojke, mamu upoznaju vrlo rano, s obzirom da živi s njom, a prvoj je to prekipjelo slavnoj Renee Zellweger, koja ga je ostavila nekoliko mjeseci nakon što se vratio u obiteljski dom. Zanimljivo! No, svakako je lošije prošla glumica Zoe Saldana, koju navodno Gloria nije mogla smisliti pa nakon što su prekinuli te razmišljali o pomirenju, Gloria je sinu rekla kako dotična nije prava žena za njega.  Nekoliko mjeseci kasnije, Zoe se udala za drugoga, a Bradley je započeo romansu sa 17 godina mlađom manekenkom Suki Waterhouse, koja je trajala nešto više od dvije godine. Kao razlozi prekida navodili su se to što Suki navodno nije bila podrška za njegov posao, ali i činjenica da se manekenka htjela udati, dok Bradleyju to nije bilo na pameti. No, pogađate, ponovno se tu spominjala i Bradleyjeva mama, kojoj ni Suki nije bila dovoljno dobra.  Nakon početnih šuškanja kako je i njezina kolegica Irina u lošem odnosu s mamom, kojoj je navodno i objasnila da se ne miješa u njihov odnos, cure su ušutkale glasine nedavnim zajedničkim izlaskom, gdje se činilo kako je među njima sve u najboljem redu. No, činjenica jest kako je Irina navodno imala i problem s mamom bivšeg dečka Cristiana Ronalda,s kojom je on isto jako povezan.  A hoće li Irina ipak ostati u obitelji ili kao i ostale, pasti u zaborav, ostaje nam vidjeti...