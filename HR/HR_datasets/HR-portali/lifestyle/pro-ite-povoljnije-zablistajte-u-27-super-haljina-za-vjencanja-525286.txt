Čim se prve zrake sunca probiju kroz oblake, cvjetni print i jarke boje popune vješalice i police dućana. Ako pitate Zaru, koja je vjerojatno jedan od omiljenih svjetskih brendova, ove godine nose se veliki cvjetni print, volani i samo volani, karirani uzorak i romantika. Trudnicama predlažemo strukirane haljine koje ležerno padaju. U njima će biti najudobnije, a izgledaju baš predivno, pogotovo od čipke Idealno baš za vjenčanje. Prednost je što ćete ovakve komade moći nositi i poslije, za razliku od kičastih modela iz dućana s odjećom za posebne prilike. Njihova web stranica odnedavno ima i novu rubriku imena - “Dress time”. Tamo možete potražiti elegantne haljinice savršene za ovo vrijeme i posebne prigode, a uz njih i cipele te torbice kojima je zaista teško odoljeti. Ako ulovite pravi trenutak (čitaj: sniženja), možete se odjenuti za manje od 500 kuna od glave do pete. Jer u Zari se cipele koje su nekad koštale i oko 400 kuna samo nekoliko mjeseci nakon dolaska u dućan mogu kupiti za 100-tinjak, a haljine i za manje od 90 kuna. Praktično: Lepršave su haljine uvijek najpraktičnije Male tajne velikih majstora glase ovako - kad počnu sniženja, najbolje je ubosti komad u web shopu. Tako ćete sigurno pronaći svoju veličinu, a i ne morate se gužvati u dućanima. Ono što Zara nudi je dostava i u dućan, koja je besplatna. Prednost toga je što komad odmah možete isprobati i vratiti ili zamijeniti ako vam ne odgovara. Nova roba u Zaru stiže svakog četvrtka, pa je u shopping najbolje krenuti u petak ujutro. Klasika: Retrohaljine s cvjetnim uzorkom pravi su klasik Njihov online shop nudi i opciju provjere dostupnosti komada u različitim dućanima u cijeloj Hrvatskoj. Osim haljinica, u posljednje vrijeme high street brendovi poput Manga, H&M-a, Bershke, Pull&Beara i sličnih prepuni su odličnih kompletića hlača, bluza i sakoa za djevojke koje žele biti malo drukčije i ne pojaviti se u haljini. Nakon toga svaki komad za sebe možete kombinirati s nečim drugim i nositi sezonama. Djevojke kojima haljine nisu prvi odabir za vjenčanja jednako elegantno mogu izgledati i u kombinezonima. bilo da želite nešto jednostavno i jednobojno ili ćete se ogrnuti u til i čipku, vjerujemo da ćete u omiljenim dućanima pronaći model za sebe Kolekcija “Bridal” online shopa Asos rasprodala se u roku “keks” čim je puštena u prodaju i tako pokrenula high street revoluciju kad je riječ o vjenčanjima. Za kume ili djeveruše postoji posebna rubrika, “Bridesmaid”, s najljepšim haljinama, ukrasima za kosu, cipelama... Osim haljina, sljedeći na listi najpoželjnijih komada za vjenčanja su kombinezoni. Posebno oni ukrašeni čipkom ili prozirnim materijalima, ali i efektni modeli s uzorcima. Široke nogavice vladaju trendovima, a i mnogo su praktičnije od uskih. Osim toga, stoje većini tipova tijela. No da biste sve dobre strane online shoppinga iskoristili na najbolji način, trebat će vam i nekoliko trikova. U neobičnom ženskom odijelu možete izgledati jednako dobro kao u haljini Pravi znalci koji barem jedanput na tjedan “skrolaju” po internetskim dućanima znaju kako se može uštedjeti. Konkretno, na Asosu je najbolje valutu kupnje ostaviti u funtama jer ćete tako proći nekoliko eura jeftinije. S obzirom na to da, ako potrošite manje od 30 eura, morate platiti poštarinu, tih nekoliko eura manje dobro će vam doći jer ćete “biti na nuli”. Cvjetovi, čipka i volani među navjećim su trendovima sezone, a sve se preselilo i na trendove za gošće na vjenčanjima   Osim toga, funte će vam osigurati i brži dolazak komada koji ste naručili. Čini se kako u ovom engleskom online shopu Britanci idu “preko reda”, pa svima koji kupuju u funtama pakete brže pošalju nego drugima. Ovo je super vijest za sve djevojke koje čekaju zadnji dan da bi naručile svoj idealan komad ili za one koje su odustale od obilaženja dućana. Sniženja na Asosu su česta, a možete kliknuti i na rubriku “Outlet” pa nabaviti haljinu za samo nekoliko eura (!) koja je prije toga koštala i oko 50-60 eura ili čak više. Trenutačno na Asosu traje sniženje do 70 posto, a gotovo nikad nećete otići na ovu web stranicu a da barem nešto ne bude na sniženju. Ono što mnoge muči kad je riječ o online shoppingu je kako pogoditi svoju veličinu. Asos je odlično doskočio tom problemu. Možete kliknuti na opciju: “Što su kupili ljudi moje veličine?”. Upišite svoju visinu i kilažu te odaberite brend čiju odjeću kupujete. Asos će vam izbaciti koliki postotak ljudi je odabrao koju veličinu i tako ćete lako procijeniti koja bi vam pristajala. Osim Asosa, omiljeni Topshop odnedavno ulazi u kategoriju dućana koji dostavljaju u Hrvatsku, a imaju svoju kolekciju “Bridal”. Zavolite kimono: Haljinu, osim chic kombinezonima, možete zamijeniti kimonom, koji je hit sezone, pa ga nositi i na elegantne hlače, a nakon vjenčanja i na traperice