Način na koji gestikuliramo, smijemo se ili rukujemo mnogo govori o nama, no i način na koji držimo čašu te stil i tempo kojim ispijamo omiljeno piće o našoj osobnosti često otkriva mnogo više no što bismo željeli.  Primjerice, tijekom predizborne kampanje u SAD-u Hillary Clinton nazdravila je lijevom rukom, iako nije ljevakinja, pa su komunikolozi utvrdili da je riječ o neiskrenoj gesti te poziranju fotografima. Psiholozi se također slažu da čaša u ruci otkriva osobnost te tvrde da svatko pripada jednoj od osam različitih skupina.  Tako, ovisno o načinu na koji nazdravljate, možete biti koketa, tračerica, ljubavnik, stidljivko, ledena kraljica, plejboj, prepotentni zločesti dečko ili siledžija. Kako bi analizirao na koje sve načine ljudi ispijaju pića, dr. Glenn Wilson, psiholog s Kraljevskoga koledža u Londonu, mjesec je dana obilazio kafiće i restorane. Posebnu pozornost obratio je na govor tijela kojim ljudi s čašom u ruci okolini šalju signale.  Budući da se na partyjima i u kafićima često sklapaju nova prijateljstva, otkriće dr. Wilsona može uvelike pomoći da se lakše procijeni je li osoba kojoj biste željeli prići otvorena za komunikaciju ili nije.  Čašu drže zaštitnički ne ispuštajući je iz ruke. Piće nikad ne ispijaju do kraja. Nekoliko posljednjih gutljaja čuvaju za slučaj nužde (ispijaju ih ako im priđe netko tko ih čini nervoznima). Često piju na slamku kojom se između gutljaja igraju i miješaju piće. Padaju na nježne ulete, a udijelite li im nekoliko suptilnih komplimenata, podići ćete im samopouzdanje. Što vodi lakšem upoznavanju. Društveni su, gostoljubivi i komunikativni. Vole smijeh i uživaju u društvu prijatelja te rado upoznaju nove ljude. Često piju iz boce koju drže ležerno u visini ramena. Gutljaji su im kratki kako ne bi propustili ni tren razgovora. Ovoj skupini pripadaju Sarah Harding i Helen Chamberlain. On je paun koji se voli kočoperiti. Pije pivo iz boce, u nastupu je siguran, arogantan i teritorijalan. Sjedi tako da zauzima što više prostora, a čašu odlaže daleko od sebe šireći granice "svog prostora” u koji nerado prima goste. Zločesti dečki su Peter Andre, David Cameron i Jason Statham. Ljudi koji pripadaju skupini siledžija treba izbjegavati, upozoravaju psiholozi. Prepoznat ćete ih po velikim čašama i bocama iz kojih piju, arogantnoj gestikulaciji i neslanim šalama na tuđi račun. Iz svijeta slavnih ovoj skupini pripadaju John Prescott, Russell Crowe i Gordon Brown te Naomi Campbell.  Najotvoreniji tipovi uvijek spremni za čavrljanje su koketa, plejboj i ljubavnik. No komunikaciju je ipak najteže uspostaviti s prepotentnim zločestim dečkom, ledenom kraljicom, stidljivkom i tračericom kojoj je čaša alat za gestikulaciju. U ne baš slavnu skupinu tračerica kojoj pripadaju uglavnom žene psiholozi su ubrojili i mnoga slavna lica poput Kate Moss i Sadie Frost. Kontakt je teško uspostaviti i sa stidljivima.  Želite li im prići, učinite to na vrlo nježan način uz nekoliko nenametljivih komplimenata koji će stvoriti toplu uvertiru i uliti im samopouzdanje. Ovoj skupini pripadaju Scarlett Johansson i Natalie Portman. Pokušate li se približiti ledenoj kraljici, imajte na umu da je to najčešće gubitak vremena. U širokom luku zaobilazite i prepotentnog tipa koji arogantno zavaljen u stolicu pije sa svojim društvom.  Otvorenim pristupom, začinjenim humorom i koketnim gestama brzo ćete osvojiti ljubavnika i koketu, a posesivni i taktilni plejboj više voli biti lovac nego lovina. To su žene koje čašu drže nježno, profinjeno i pomalo provokativno raširenim prstima. Kako bi privukle pozornost na svoje atribute, čašu drže blizu dekoltea. Dok ispijaju gutljaj, zavodljivo gledaju preko ruba čaše koji često maze prstom. Kokete su Paris Hilton i Kate Walsh. Vinsku čašu drži za “nožicu” te joj ona služi kao alat pri gestikulaciji. Često se naginje nad čašu prema sugovorniku kako bi mu priopćila nešto u povjerenju. Nova lica i autsajderi nisu dobrodošli u njezino društvo.  Ovaj, uglavnom ženski, tip ima prirodno hladan i obramben stav. Najčešće piju iz vinske ili niske čaše koju drže čvrsto ispred sebe poput barijere kojom čuvaju svoju intimu. Njihov je oklop gotovo nemoguće razbiti. Ledene kraljice su Victoria Beckham i Debra Barr.  Ovaj ratoboran tip muškaraca voli piti iz boca ili velikih čaša koje im služe kao simbolično oružje. Imaju čvrste stavove, a gestikulacijom i unošenjem sugovorniku u lice šalju prijeteće poruke. Misle da o svemu znaju sve, često su neugodni, neprijateljski raspoloženi te ih je najpametnije izbjegavati.