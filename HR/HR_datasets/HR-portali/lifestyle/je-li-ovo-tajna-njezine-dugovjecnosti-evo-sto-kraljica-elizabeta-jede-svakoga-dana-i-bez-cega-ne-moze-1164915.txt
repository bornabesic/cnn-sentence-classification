Britanska kraljica Elizabeta II. jučer je proslavila 91. rođendan, a na tronu Ujedinjenog Kraljevstva već je 65. godina. Za njezinu dugovječnost zaslužni su očito dobri geni, ali zasigurno i pažljivo birana hrana koju svakoga dana jede.  Za razliku od kralja Filipa koji je pravi gurman i o hrani bi mogao pričati satima, kraljica jede samo da utaži glad.  Kraljica tako svaki dan započinje čajem i keksima. Čaj pije bez mlijeka ili šećera te uz njega pojede nekoliko keksića. Nakon toga doručkuje žitarice i voće. Ponekad se odlučuje za tost i marmeladu, a u nekim prigodama doručkuje kajganu s dimljenim lososom i tartufima, piše Independent. Uvijek jede smeđa jaja jer smatra da imaju bolji okus.  Prije ručka uživa u ginu i Dubonnetu (aperitivu baziranom na slatkom vinu) s kriškom limuna i puno leda.  Za ručak jede nešto jednostavno, poput ribe s povrćem, najčešće špinatom ili tikvicama. Također, voli piletinu sa žara i salatu.  Ima pravilo da ne ruča ništa što sadrži škrob tako da se na njezinom jelovniku neće naći krumpiri, riža ili tjestenina.  Svaki dan pije i popodnevni čaj. uz čaj pojede ili sendvič s krastavcima, dimljenim lososom, jajima i majonezom, ili šunkom i senfom, a nekad se odluči i na slatku verziju poput sendviča od marmelade.  Večera filete od govedine ili divljači, fazana ili lososa. Meso se služi kao galski odrezak i poslužuje s umakom od gljiva, vrhnja i viskija.  Za desert voli jesti jagode ili slatke bijele breskve. kraljica također obožava čokoladu bez obzira radi li se o nekoj luksuznoj ili onoj robnih marki trgovina.  Dan završava s čašom šampanjca u kojoj uživa svaku večer.  >> Kraljica zaposlila osobu koja će joj razgaziti cipele >> Ni kraljica Engleske ne smije ih kršiti: 14 nevjerojatnih kraljevskih pravila 