Foto. Instagram  VJERUJEMO kako ste zbunjeni, no sve ćemo pojasniti.  21-godišnja manekenka Kendall Jenner prije mjesec dana na Instagramu se pohvalila svojim božićnim drvcem, koje je stajalo uz njezin rozi zid u dnevnoj sobi. No, tu boju, lijepa brineta nije izabrala jer joj je najdraža ili zato što je to zaštitna boja Victoria Secret anđelica, od kojih je ona jedna.   Kako je sama nedavno priznala, rozu je izabrala zato što zbog nje manje jede, i da, dobro ste pročitali.   "Odlučila sam obojiti zid u dnevnoj sobi u rozu boju, nakon što sam saznala kako ova boja dokazano umiruje te smanjuje apetit", otkrila je manekenka na svom blogu.   Preciznije, radi se o Baker-Miller nijansi, koja drugim riječima dovodi vaše prekrambene navike u red te vas sprječava u grickanju nezdravih namirnica, samo zato što vam je dosadno.   "Odmah sam pomislila kako je to boja koju trebam u kući, a sada ju obožavam", zaključila je Jenner. Za ovu boju je i znanstveno dokazano da smanjuje apetit, iako nikada nije otkriveno zašto baš ona, no to je u ovoj priči svakako nebitan detalj.   Jeste li za malo promjene u svom domu i životnim navikama?