Foto: Instagram, Giphy   SVATKO tko je gledao Sex i grad sigurno se već na prvi spomen Manolo Blahnik cipela sjeti Carrie Bradshaw.  A svi se sigurno sjećaju i scene iz prvog filma u kojoj Faca zaprosi Carrie upravo u salonkama ovog dizajnera.   I baš ove satenske cipelice s kristalićima sada se vraćaju na modnu scenu. Slične modele već su predstavile sve velike dizajnerske kuće, od Balenciage, preko Guccija pa sve do samog Manoloa Blahnika,  a svaka utjecajna fashionistica već ima jedan par u svom ormaru.   No, za razliku od Carrie, današnje fashionistice kombiniraju ih u puno ležernijim izdanjima, s "mom" trapericama i širokim hlačama, a sada dolaze i u varijanti s ravnom potpeticom.       Iako je njihov modni povratak već itekako vidljiv, pogotovo na Instagramu, dizajneri predviđaju kako će tek na jesen biti na vrhuncu popularnosti, a vjerujemo kako ćete tada slične parove moći pronaći i u povoljnim high street trgovinama.