Foto: Instagram   JOŠ od vremena "Po ure torture", Petra Nižetić i Marijana Batinić poznate su po svojim zanimljivim i odvažnim modnim stilovima.  Iako različite, dvije prijateljice i kolegice zajedno uvijek izgledaju usklađeno i stajliš, a sigurni smo i kako bi ih mnogi među vama svrstali među najbolje odjevene Hrvatice.   No, kao i svi ostali, i one su imale svoje modne "kikseve", a baš nas je sada Petra odlučila podsjetiti na jedan od njih. Na svom Instagramu objavila je staru fotografiju sa stranica časopisa na kojoj su ona i Marijana neprepoznatljive. Sjeća li se itko među vama da su njih dvije jednom izgledale ovako?   "Blam ili blam", napisala je Petra u opisu fotografije i nastavila u šaljivom tonu: "Mora bit da nas je netko puno volio kad je ovaj imidž nazvao 'divljim'. Od treme se nisam uspila našminkati do kraja, negdje na putu do bine sam izgubila pola haljine, ali zato je kokotica s ekstenzijama izdominirala." Prijateljice su u ovim izdanjima 2004. godine vodile Splitski festival, a očito su i tada "padali komentari" na račun njihovog izgleda. I dok donekle možemo razumjeti njihove outfite, pogotovo Petrin, jer je u to vrijeme Shakira bila jako popularna, za ove frizure voditeljice zaista nemaju nikakvog opravdanja. Možete li ih zamisliti kako s oduševljenjem gledaju u zrcalo i govore frizeru: "Da, to je to!"? Teško...