"Oni dani u mjesecu" nekim ženama su prava noćna mora. Ali i njihovim muškarcima.  Predmenstrualni sindrom nosi sa sobom neke neželjene simptome i nije čudo da je mnogim ženama ibuprofen u te dane "najbolji prijatelj".  Ipak, kod rješavanja glavobolje uzrokovane PMS-om, neće pomoći, pokazalo je to istraživanje čiji su rezultati objavljeni u časopisu Journal of Women's Health. Istraživači su koristili podatke iz skupine od oko 3000 sredovječnih žena za proučavanje učinaka liječenja boli uzrokovanih PMS-om. Žene su odgovarale na pitanja o svojim simptomima PMS-a, a znanstvenici su im vadili i krv kako bi dobili uvid u razinu CRP-a, proteina koji indicira upalu.  Otkriveno je da je povišena razina CRP-a povezana sa svim simptomima PMS-a, od promjene raspoloženja do grčeva i bolova u leđima i nadutosti. Ipak, kad je riječ o glavobolji za vrijeme PMS-a, CRP nije bio povišen.  To je razlog zbog kojeg ibuprofen ili aspirin u ovoj situaciji ne pomaže. Možda biste mogli pokušati s nekim drugim analgetikom, savjetuju stručnjaci.  >>Vodič za muškarce: Ne znate što napraviti kad je 'napadnu' oni dani u mjesecu? Evo rješenja...