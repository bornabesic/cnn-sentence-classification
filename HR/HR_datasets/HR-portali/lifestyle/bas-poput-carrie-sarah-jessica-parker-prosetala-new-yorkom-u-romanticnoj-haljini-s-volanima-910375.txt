Foto: Splash  TKO bi mogao zaboraviti nevjerojatne haljine i predivne cipele u kojima je Carrie Bradshaw odlučno koračala ulicama New Yorka u seriji "Sex and The City"?  Prošlo je 12 godina od prikazivanja zadnje epizode te popularne ženske serije, no duh modne kraljice Carrie nikad neće napustiti glumicu Sarah Jessicu Parker koja još uvijek uspijeva iznenaditi svojim atraktivnim kombinacijama.   51-godišnja Sarah Jessica jučer je snimljena u New Yorku u predivnoj bijeloj haljini s volanima, spuštenih ramena, koju je sparila sa satenskim tirkiznim štiklama i srebrnim nakitom.    Kosu je raspustila da pada u velikim valovima što je istaknulo romantičnu prirodu ove haljine.  Inače, ovih dana poznata glumica promovira svoju novu seriju u kojoj će glumiti potpunu suprotnost Carrie - užurbanu zaposlenu ženu koja se razvodi od supruga.   Serija "Divorce" s prikazivanjem će početi 9.10.2016. godine i fokusirat će se na prikazivanje problema koji nastaju u današnjim brakovima.   Pogledajte trailer!