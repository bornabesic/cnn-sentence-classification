IAKO ga se povezivalo s glumicom Kate Hudson, čini se kako su to bile samo glasine.  U holivudskim krugovima posljednjih se dana opasno počelo šuškati o novom zvjezdanom paru, a radi se o omiljenim glumcima Bradu Pittu i Sandri Bullock.  Nakon bolnog razvoda od Angeline Jolie, nakon punih 12 godina ljubavi, čini se kako su se stvari među njima izgladile te kako su oboje spremni krenuti dalje. Iako službene potvrde naravno nema, duo je navodno upoznao Bradov bliski prijatelj George Clooney, koji će uskoro po prvi put postati tata.  No, šarmantni George, prijatelj je i sa Sandrom Bullock, a navodno je on bio taj koji je inzistirao na upoznavanju te im stalno namještao susrete. Ako je nadalje vjerovati glasinama, Sandra i Brad sastaju se u strogoj tajnosti te ne planiraju tako skoro početi izlaziti u javnost. Za to vrijeme, Angelina uživa u vremenu koje provodi sa svojom i Bradovom djecom, a od razvoda je se povezivalo s Jaredom Letoom, no duo nikada nije uhvaćen zajedno.  Je li i ovo još samo jedna medijska patka, ostaje nam pričekati i saznati, no kada bolje razmislimo, oni bi bili doista dobar par. Što vi kažete?