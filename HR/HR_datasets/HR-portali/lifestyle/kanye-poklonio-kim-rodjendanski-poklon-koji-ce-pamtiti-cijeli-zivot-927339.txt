Foto: Instagram   SLAVNA starleta jučer je proslavila rođendan. Kim Kardashian jučer je navršila 36 godina, no velika, raskošna proslava je izostala, zbog nedavnog oružanog napada u njezinoj hotelskoj sobi u Parizu, koji ju je potpuno shrvao.   No, njezini najbliži, uputili su joj lijepe riječi i poklone povodom rođendana, a njezin suprug, reper Kanye West posebno se potrudio razveseliti zgodnu suprugu.   Iako ga se često percipira kao umišljenog i bahatog, reper je javno pokazao svoju nježniju stranu, i to na Twitteru, na kojem je objavio video, koji je sastavio od nikad viđenih materijala obiteljskih trenutaka svoje supruge. "Sretan rođendan, dušo", kratko je napisao ispod videa, koji traje nešto više od 5 minuta, a pokazuje preslatke trenutke slavne Kim, dok je još bila mala i nepoznata djevojčica te dok je njezin otac Robert bio živ.   Time nas je Kanye još jednom podsjetio kako njihova kćerkica North izgleda identično kao i njezina mama nekada, a voljeli ga ili ne, morate priznati kako je poklon predivan.