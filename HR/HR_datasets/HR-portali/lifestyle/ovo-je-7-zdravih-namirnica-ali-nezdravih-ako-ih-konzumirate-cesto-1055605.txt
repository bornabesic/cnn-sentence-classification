Ponekad je teško postići umjerenost, naročito u jelu s namirnicama na koje ste slabi. No, dobro je znati da je važno biti umjeren i u konzumaciji zdravih namirnica jer u velikim količinama imaju suprotan učinak, piše Womenshealth. Naranče i rajčica Treba pripaziti na količinu unosa ovog voća i povrća koje su iznimno zdrave jer su bogate C vitaminom i kalijem. No, one sadrže i voćne kiseline koje mogu izazvati refluks. Dugotrajni refluks pak može uzrokovati Barrettov sindrom –stečeni defekt sluznice jednjaka. Smatra se da se dnevno treba unijeti jedna do dvijenaranče ili rajčice, a treba izbjegavati konzumaciju u isto vrijeme.  Riječ je o plavoj ribi koju je jednostavno pripremiti u sendviču ili salati. No, česta konzumacija tune može dovesti do povećanja razine žive u tijelu. Gotovo ne postoji morska životinje iz obitelji riba i školjkaša koje u sebi ne sadrži tragove metil-žive. Međutim, veće ribe koje dulje žive sigurno imaju i veće količine metil-žive u sebi jer su imale više vremena da je akumuliraju. A što metil-živa može učiniti ljudima? Oštetiti mozak, utjecati na gubitak pamćenja, djelovati na promjenu ličnosti, izazvati drhtavicu, spontani pobačaj, omesti razvoj fetusa, potencirati umor i iscrpljenost.  Pripazite da ne konzumirate više od pet konzervi tune tjedno, a tunu je dobro zamijeniti i drugom ribom poput lososa, škampi i bakalar. Voda Hidrirati tijelo vrlo je važno, no pretjerano ispijanje vode može dovesti do intoksikacije, tvrdi liječnik Alan R. Gaby, autor knjige Nutritional Medicine. Intoksikacija vodom događa se kad zbog ogromne količine vode razrijedite natrij u tijelu pa mu se razina bitno smanji što može oslabiti moždanu funkciju, a u ekstremnim slučajevima uzrokovati i smrt. Soja Ova namirnica pomaže kontrolirati razine lošeg kolesterola kao i visok krvni tlak kada se jede umjereno, ali i sprečava apsorpciju željeza, tvrdi Gaby pa pretjerana konzumacija soje može uzrokovati i nedostatak željeza – anemiju. Soja ujedno sadrži i izoflavone, fitoestrogene, koji ako se često unose u tijelo imaju potencijal izazvati hiperplaziju endometrija koji pak može dovesti i do tumora maternice. Stoga se preporučuje pretjerano česta konzumacija soje.  Špinat Ova ukusna i zdrava zelena biljka puna je blagodati: odličan je izvor proteina, vlakana i različitih vitamina i minerala. Bogat je i luteinom, vrstom karotenoida koji može pomoći u prevenciji staračke makularne degeneracija koja uzrokuje sljepilo. No, špinat je bogat oksalatima, tvarima koje potiču stvaranje bubrežnih kamenaca pa pacijenti koji već imaju takvih tegoba trebaju izbjegavati čestu konzumaciju ovog povrća.  Brazilski oraščići Odličan su izvor proteina, vlakana, esencijalnih kiselina, selena. A dokazano je i da utječe na snižavanje krvnog tlaka i lošeg kolesterola. No, ni s njima nije dobro pretjerivati jer su ekstremno bogati selenom koji u iznimno visokim dozama može biti toksičan, tvrdi Gaby. Pretjerani unos selena može uzrokovati opadanje kose, pucanje i gubitak noktiju, dermatitis, neurološke abnormalnosti, a u ekstremnim slučajevima i smrt. Stoga ih se ne bi smjelo konzumirati više od 10 komada dnevno.  Meso Ako vam se prehrana pretežno sastoji od nemasnih pilećih prsa ili jaja jer želite poboljšati strukturu mišića unošenjem visokih doza proteina, ni to nije dobro. Razmislite o promjeni prehrane jer pretjerana konzumacija životinjskog mesa može biti opasna budući da potiče tijelo u stvaranju hormona sličnog inzulinu (IGF-1) koji ubrzava proces starenja i povećava rizik od nastanka raznih vrsta tumora, posebice tumora dojke. Zbog toga u prehranu treba uvrstiti druge namirnice bogate proteinima poput grahorica, oraščića, sjemenki i cjelovitih žitarica.   >> 4 'zimske' namirnice koje će vas čuvati od virusa i bakterija