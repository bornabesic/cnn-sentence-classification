Foto: Splash News  NE želimo biti bezobrazne, ali ne.  Popularna serija "Gossip Girl" ili ti "Tračerica", završila je 17. prosinca 2012. godine, nakon 6 sezona, u kojima smo vjerno pratile avanture i ljubavne zavrzlame bogatih i razmaženih klinaca s Upper East Sidea. Serena, Blair, Chuck, Dan i Nate, brzo su nam se uvukli pod kožu, a upravo nas je zato iznenadila vijest da Blake Lively, koja je utjelovila lik Serene Van der Woodsen, producentima nije bila prvi izbor za tu ulogu. Kako, molimo?  To je trebala biti kćer Brucea Willisa, Rumer Willis, dok se za ulogu Blair Waldorf, koju je utjelovila holivudska slatkica Leighton Meester, razmatrala Ashley Olsen.  "Nismo htjeli Lenu Dunham ili Zoey Deschanel tip cure. Sve se vrtjelo oko glamura, ali onog pristupačnog, a Blake se pokazala kao ultimativna IT girl", otkrio je casting direktor David Rapaport.  Iako nemamo ništa protiv spomenutih cura, nekako ih ne možemo zamisliti u tim ulogama.