Bila je 1872. kada su se s dugogodišnje plovidbe Mediteranom, gdje su trgovali srdelom, vratila braća Ivan i Andrea Pošić. Šetali su tako uz obalu mora i razgovarali o budućnosti pa odlučili sagraditi mlinove-vjetrenjače. Tako je i bilo. Vjetrenjače su imale osam jedara koja su se mogla povećavati i smanjivati ovisno o jačini vjetra, a glas o medulinskim mlinovima na vjetar ubrzo se proširio Jadranom: ljudi su stizali sa svih strana, kopnom i morem, pa su se ubrzo stvarali redovi za mljevenje žita. Bile su toliko jedinstvene da su svoje mjesto našle u turističkom vodiču iz 1889. u kojem autor kao nezaobilaznu turističku atrakciju spominje i "prve vjetrenjače u Istri", a nekoliko godine kasnije dobile su i svoju prvu razglednicu... A danas? Premda se "dvije medulinske vjetrenjače koje odolijevaju zubu vremena već 150 godina" spominju u turističkom promidžbenom materijalu, stvarnost je ipak bitno drugačije. Oznake ili putokazi ne postoje, pronaći ih možete tek uz pomoć rijetkih fotografija objavljenih na internetu. Po dolasku u kamp, izazvat ćete nevjericu, pa i podsmijeh ugostitelja koji – kasnije će se ispostaviti – žive i rade stotinjak metara od neprocjenjive povijesne baštine. "Vjetrenjače u Medulinu? Ova ti je dobra", moglo se čuti, no uz pomoć dobro upućene zaposlenice u kampu naposljetku smo ih ipak pronašli. Vremešna, "slomljenih krila", točnije nepostojećih krila, ali ipak je tu. Pedesetak metara dalje kroz žičanu ogradu kampa nazire se i druga vjetrenjača, smještena na obali mora. Ubrzo je fotografiranje ovih kamenih ljepotica privuklo je pažnju prvog susjeda, Damira Draguna iz obližnjeg restorana "Candis". – Na žalost, one danas nemaju nikakvu svrhu, ali zapostavljene su i kao turistička atrakcija. Ponekad se ovdje zaustave slučajni prolaznici, ali nema ih tko uputiti o čemu je riječ pa onda ja, kao i sada, izađem iz lokala i ispričam im sve što znam o povijesti dviju vjetrenjača – kaže Damir Dragun pa potom priča kako se već godinama, još uvijek neuspješno, dvjema kulama nastoji vratiti prijašnje ruho i odrediti svrha. Ona donja, morska, prije nekoliko je godina obnovljena izvana, ali je zapelo s povratkom "krila", a ovu drugu u kampu još nitko nije ni taknuo. Riječ je o pomorskom dobru pa država ima zadnju riječ, a ideje o prodaji ekološkog brašna i izvoru obnovljive električne energije još uvijek su na čekanju. Dotad medulinske vjetrenjače ostaju neiskorišteno blago prošlosti i neiskorišteni turistički adut bez premca. >>Kad uđu u Arenu, turisti su prepušteni sami sebi >>Mornaričko groblje: Tu je pokopana i Maria Fattor, pulska Greta Garbo   - Urednost, izgled mjesta, čistoća, zaštita okoliša 9 -  Kvaliteta i raznolikost smještaja 8 -  Ugostiteljska ponuda 8 -  Gostoljubivost 10 -  Večernja zabava 8 - Kulturni, izletnički i rekreativni sadržaji 9  -  Opskrbljenost i šoping-ponuda 9 -  Uređenost i opremljenost plaža 8 -  Inovativnost, originalnost i autohtonost ponude 7 -  Opći dojam 8 Veliki smještajni potencijal sa 5000 postelja. Osim kapaciteta u privatnom smješatju Medulin ima i nekoliko hotela s tri i četiri zvjezdice te nekoliko novih, manjih obiteljskih hotela. Rivijera krije i čak 18 autokampova, među njima je i naturistički Kažela Restorani su većinom "usputni", oni koji nude omiljeni jadranski ugostiteljski koloplet: red srdele – red ćevapa. Da za promjenu ponude famozne istarske domaće specijalitete, imali bi više gostiju koji bi za dobru večeru bili spremni platiti više i dobiti više. 1. Trogir 99 2. Rovinj 98 3. Bol 95 4. Vis 94 5. Dubrovnik 91 6. Korčula 90 7. Makarska 89 8. Hvar 89 9. Rab 88 10. Mali Lošinj 87 11. Zadar 86 12. Split 85 13. Medulin 84 14. Šibenik 81 15. Crikvenica 80 16. Baška 79 17. Opatija 78 18. Novalja 76 19. Cres 68 20. Vodice 67 21. Pula 62 22. Poreč – 23. Umag – Ovdje se može jesti po umjerenim cijenama za koje nitko ne treba očekivati ništa spektakularno. No imaju dvije terase, besplatan Wi-Fi i veliko parkiralište što u staroj jezgri grada znači suho zlato, a usred proloma oblaka goste će do auta otpratiti ispod kišobrana. Svaka čast. 