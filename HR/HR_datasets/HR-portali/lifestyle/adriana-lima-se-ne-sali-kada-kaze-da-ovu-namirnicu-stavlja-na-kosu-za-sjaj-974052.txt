Foto: Instagram   I JEDNA od najljepših žena na svijetu voli zaviriti u kuhinju, kada je u pitanju njezina ljepota.   35-godišnja brazilska seks bomba Adriana Lima jedna je od najuspješnijih manekenki današnjice te najplaćenija Victoria's Secret anđelica.  Iako je u manekenskom poslu već dugi niz godina, nikada nije drastično mijenjala izgled te danas izgleda gotovo identično kao i prije 15 godina, a jedan od njezinih zaštitnih znakova svakako je i prelijepa, crna kosa.  Ona baš uvijek izgleda besprijekorno, a srećom, ljepotica je otkrila kako to zahvaljuje triku iz kućne radinosti.  "U masku za kosu ili regenerator uvijek stavim malo zgnječenog avokada i garantiram vam da će vam biti sjajnija nego ikad. Ne šalim se! Avokado nema jak miris pa vam kosa neće čudno mirisati", otkrila je prelijepa Brazilka.   Svakako ćemo isprobati!