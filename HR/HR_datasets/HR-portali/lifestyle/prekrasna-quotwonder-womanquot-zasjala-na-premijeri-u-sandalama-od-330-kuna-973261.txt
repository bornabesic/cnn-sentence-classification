Foto: REX, Aldo  ZA koji dan očekuje nas premijera filma "Wonder Woman".  A sexy superjunakinju utjelovila je prekrasna izraelska glumica i manekenka Gal Gadot koju smo upoznali i u jednom od nastavaka "Brzih i žestokih".  Smeđokosa ljepotica koja je nedavno drugi put postala majka, posljednjih dana putuje svijetom i promovira svoj novi film, a na jednom od crvenih tepiha zasjala je u dugoj, crvenoj haljini sa šljokicama.  Premijera je održana u Los Angelesu, a Gal je tom prilikom nosila crvenu, sexy haljinu brenda Givenchy, no ni haljina ni njezino lijepo lice nisu bili ti koji su privukli najviše pažnje.  To su učinile njezine ravne sandale sa zakovicama koje je iskombinirala na haljinu, a radi se o zlatnim sandalicama brenda Aldo koje koštaju 50 dolara. No ako zlatna nije vaša boja, iste sandale dolaze u još nekoliko boja, uključujući rozu i crnu.  "Ovo je zaista ugodnije", kratko je komentirala Gal svoj izbor obuće, a mi ju sada još više volimo.  "Wonder Woman" u naša kina stiže 1. lipnja.