Foto: REX  ONA postoji, čak i u svijetu bogatih i slavnih.  Iako se često misli kako u holivudskom svijetu prava ljubav ne postoji, već samo interes i prevare, 36-godišnja manekenka Gisele Bündchen i njezin suprug, igrač američkog nogometa Tom Brady, dokaz su kako su takva mišljenja pogrešna.     Oni su to pokazali i jučer na slavnoj Met Gali u New Yorku, gdje su bili definitivno najzaljubljeniji par na crvenom tepihu te nam svojim nježnostima vratili vjeru u pravu ljubav.    Zgodni par bio je i jedan od najbolje odjevenih, posebno brazilska seks bomba, koja je zasjala u elegantnoj, srebrnoj haljini slavne Stelle McCartney s otvorenim leđima, koja je istaknula njezinu besprijekornu liniju.   Podsjetimo, golupčići su zajedno od prosinca 2006. godine, a Tom je kasnije otkrio kako su se upoznali na slijepom spoju, koji je dogovorio njihov zajednički prijatelj. U veljači 2009. godine, par se vjenčao, a danas imaju dvoje djece.   Prethodno, Gisele je bila u dugogodišnjoj vezi s glumcem Leonardom DiCapriom, a ostavila ga je nakon što se on nikako nije htio smiriti i skrasiti.