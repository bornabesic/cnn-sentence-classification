Foto: WENN   DOK je Nicole plijenila pozornost sexy opravicom, Grigor je to radio lijepim licem.   38-godišnja pjevačica Nicole Scherzinger, sinoć se u Londonu na dodjeli British Fashion Awards nagrada, pojavila ruku pod ruku s 13 godina mlađim dečkom, bugarskim tenisačem Grigorom Dimitrovom.  Par koji je inače poznat po tome da skriva privatni život kao zmija noge, jučer nije bio toliko sramežljiv, iako je na njihovim licima čitavo vrijeme bio vrlo ozbiljan izraz, što ćemo pripisat napornim blicevima fotoaparatima, kojih očito nisu fanovi. Par je zajedno nešto više od godinu dana, a Nicole je nekoliko puta u intervjuima otkrila kako nikada nije bila sretnija.  Ona se za sinoćnji crveni tepih odlučila za prozirno-crni kombinezon, koji je više toga otkrivao nego skrivao, i koji je djelo dizajnera Juliena Macdonalda za sezonu proljeće/ljeto 2017. godine te je napravljen od čak 115 tisuća Swarovski kristalića. Nicole je svoju dugu, tamnu kosu zalizala te se odlučila za make-up u zemljanim tonovima.  25-godišnji Grigor istovremeno je blistao u plavom, elegantnom odijelu, ne ispuštajući zgodnu djevojku iz ruku. "Sretna sam, no ne žuri mi se osnovati obitelj. To je nešto o čemu ću razmišljati za koju godinu", otkrila je Nicole u nedavnom intervjuu za InStyle. Zgodna pjevačica prethodno je bila 7 godina u vezi s vozačem Formule 1, Lewisom Hamiltonom, s kojim je navodno prekinula, jer nije htio pred oltar.  Iako je često isticala kako je bila slomljena nakon prekida, složit ćete se kako je bugarski tenisač ipak puno bolji izbor.