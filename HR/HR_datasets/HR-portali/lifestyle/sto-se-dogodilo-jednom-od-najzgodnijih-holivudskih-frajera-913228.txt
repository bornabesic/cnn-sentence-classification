Foto: Splash News, Getty  SLAVNI glumac posljednjih se mjeseci opustio i zapustio.  Kao da nema za curu jednu od najljepših žena na svijetu, rusku manekenku Irinu Shayk, Bradley Cooper posljednjih mjeseci njeguje vrlo ležerni stil, od kojeg ne odustaje ni na crvenom tepihu.    Naime, sinoć je u Los Angelesu održana premijera filma "War Dogs", na kojoj se Bradley pojavio s dugom kosom i bradom, na kojima su bile vrlo vidljive sijede te u kombinaciji, koja je primjerenija za ljetni spoj, nego za crveni tepih.    U svijetlo-plavom odijelu i polo majici, Bradley nas je natjerao da se zapitamo što se dogodilo s jednim od najzgodnijih i najbolje obučenih holivudskih frajera, od čijih su plavih očiju, brojnim ženama doslovno klecala koljena.    Irina ovoga puta nije bila s njim, no da je bila, vrlo vjerojatno ga ne bi vidjeli u ovakvom izdanju.  Podsjetimo, prve glasine o paru javile su se u svibnju 2015. godine. Irina je prethodno bila u 5-godišnjoj vezi s nogometašem Cristianom Ronaldom, a Bradley s mlađahnom manekenkom Suki Waterhouse.   Iako se nekoliko puta šuškalo kako im je veza u krizi, navodno zbog toga što mami Cooper ni Irina nije sjela kako treba, par je i dalje sretan i zaljubljen, no često ih razdvoje poslovne obaveze.