OVO definitivno nije prvi put da je slavna starleta razljutila javnost.  Kim Kardashian već je dugi niz godina prisutna u javnom životu, i iako se prije nekoliko mjeseci povukla iz njega, nakon oružane pljačke u hotelskoj sobi u Parizu, vratila se na velika vrata.    36-godišnja starleta tako je zaposlenija nego ikad, a svojim je poslovima u svega nekoliko dana, dva puta razbjesnila javnost na vrlo sličan način.  Prvi put je to napravila prije nekoliko dana, kada je lansirala nove verzije svojih emotikona, točnije Kimoji-ja, među kojima ju jedan prikazuje kao Djevicu Mariju.  No, kao da to nije bilo dosta da se uzburka javnost, Kim je jučer uhvaćena u Los Angelesu na snimanju, gdje je nosila prozirnu crnu haljinu, s likom Djevice Marije na prsima.    Neobičnu haljinu Kim je iskombinirala na sexy, crne sandale na vezanje te s besprijekornim make up-om u zemljanim tonovima, a nije dugo trebalo da internet počne reagirati na ovakav modni odabir.   "Nemaš nimalo poštovanja", tako je zvučala većina komentara obožavatelja, ističući kako je pažnju mogla privući na bilo koji drugi način, a ne ovako. No, zaboravljaju da je to Kim.