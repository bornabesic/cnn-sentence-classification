Foto: Screenshot Youtube, Getty  MI se već pakiramo.  Iako je drugi nastavak filma "Pedeset Nijansi Sive", "Pedeset Nijansi Mračniji", jednako loš kao i prvi, isto se ne može reći za Christiana Greyja, odnosno irskog pastuha Jamieja Dornana, koji ga je utjelovio.  Njegovo istrenirano tijelo, prelijepo lice, zločesti pogled i zavodljiv osmijeh, bili su dobitna kombinacija za film, ali i žene diljem svijeta, koje tako mogu uživati u pogledu na njega. Sve takve žene tako će itekako razveseliti činjenica kako će Jamie uskoro šetati ulicama jednog od najljepših hrvatskih gradova, Dubrovnika, obzirom da je sexy Irac jedan od glumaca, koji će tamo snimati scene iz filma "Robin Hood".  Dosad se o tome samo nagađalo, no sada je i službeno potvrđeno. Istim ulicama trebali bi prošetati i Jamie Foxx te Taron Egerton, koji također imaju uloge u spomenutom filmu, a možda i Leonardo DiCaprio, koji je producent istog.