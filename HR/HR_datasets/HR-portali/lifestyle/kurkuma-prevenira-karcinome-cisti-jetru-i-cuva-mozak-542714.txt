Sve što našem tijelu treba da bismo održali zdravlje nudi nam priroda. Među biljkama, koje su izvrstan začin, a k tome s ljekovitim učinkom, je i kurkuma. Podrijetlom s Dalekog istoka i sastavni dio poznatog začina curryja, kurkuma je danas osvojila cijeli svijet. Ljekovitost te iznimne biljke pripisuje se kurkuminu, njezinoj najdjelatnijoj komponenti. Prirodni je antiseptik i baktericid te zbog toga cijenjena u dezinfekciji posjeklina i opeklina. I znanost je više puta, u mnogim istraživanjima, potvrdila njezinu učinkovitost u prevenciji raznih vrsta karcinoma. Stručnjaci sveučilišta Michigan otkrili su da kurkuma ima začuđujuće velik spektar antioksidativnih, antitumorskih, antimutagenih, antibiotskih, antiviralnih, antifungalnih, antidijabetičkih i antiupalnih svojstava. Dokazano je da, kombinirana s cvjetačom, prevenira rak prostate i zaustavlja rast zloćudnih stanica, prevenira karcinom dojke i melanom, smanjuje rizik od leukemije u dječjoj dobi. Potvrđeno je također da je izniman prirodni čistač jetre te može spriječiti i usporiti napredovanje Alzheimerove bolesti jer uklanja plak nataložen u mozgu. Neka istraživanja upućuju na to da sprečava metastaziranje mnogih karcinoma, čak i kad je u pitanju karcinom gušterače. Snažno je protuupalno sredstvo jednako učinkovito kao farmaceutski pripravci, samo bez nuspojava. Stoga je savršena kod upalnih procesa poput artritisa i reumatoidnog artritisa. Dokazano je da usporava napredovanje multiple skleroze, pomaže razgradnju masti, potiče mršavljenje, pomaže kod psorijaze i u borbi protiv depresije. (g) 