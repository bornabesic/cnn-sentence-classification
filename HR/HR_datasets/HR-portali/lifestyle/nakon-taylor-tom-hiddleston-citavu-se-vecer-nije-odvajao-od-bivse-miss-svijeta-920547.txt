Foto: Getty, WENN, Splash News  NAKON nedjeljne dodjele televizijskih nagrada Emmy, osim o dobitnicima i haljinama, priča se o još nečemu.  Prošlu nedjelju, u Los Angelesu održana je 68. dodjela nagrada Emmy, a najviše pažnje izazvale su toalete slavnih dama te dobitnici "televizijskih Oscara", kako nazivaju ovu nagradu.    No, još je jedan slavni glumac privukao dosta pažnje, a radi se o odnedavno slobodnom Tomu Hiddlestonu, koji je sa slavnom pjevačicom Taylor Swift prekinuo nakon svega 3 mjeseca ljubavi.    Niti jedan od aktera nikada nije komentirao prave razloge prekida, no šarmantni Britanac, koji se natječe i za ulogu Jamesa Bonda, na crvenom je tepihu otkrio kako između njega i Taylor nema zle krvi te kako su ostali prijatelji.   No, zanimljivo je kako se Tom na after partyju doslovno nije odvajao od prekrasne glumice i bivše Miss svijeta, Indijke Priyanke Chopre, koja je prekjučer mamila uzdahe u prekrasnoj crvenoj haljini na jedno rame.   Par je već počeo koketirati na pozornici, tijekom zajedničke najave, a očevici tvrde kako su na zabavi čitavo vrijeme pričali, smijali se te nježno dodirivali.   Zanimljivo, Priyanka je i vrlo talentirana pjevačica pa se čini kako Tom voli cure s dobrim glasom. A događa li se tu doista nešto više, pokazat će vrijeme.