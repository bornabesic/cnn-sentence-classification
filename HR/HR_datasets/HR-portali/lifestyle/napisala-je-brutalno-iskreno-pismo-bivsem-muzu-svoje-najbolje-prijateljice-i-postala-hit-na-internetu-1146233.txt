Imati prijatelja ili prijateljicu koja će biti uz vas i u "dobru i u zlu", od neprocjenjive je vrijednosti.  Lako je biti uz nekoga dok je sve mirno i "ružičasto", dijeliti smijeh i sreću, dobre provode i druženja, no kada nastanu neke teške životne situacije, rijetko tko će ostati bok uz bok s onim tko prolazi kroz teške trenutke, bilo na privatnom ili poslovnom planu. Ali te osobe su pravi prijatelji, osobe koje će uvijek biti tu i bez kojih ne želite ostati i koje čuvate "kao oči u glavi" i vraćate, u najmanju ruku, istom mjerom.  Upravo takvu sreću ima i jedna žena, čiji identitet nije objavljen, a koja je odlučila napisati brutalno iskreno pismo bivšem mužu svoje najbolje prijateljice, a koje je objavljeno na stranici Scary mommy.  Evo što mu je napisala i zbog čega je postala hit na internetu.... "Hej, slušaj. jasno je meni da se rastave događaju. Ljudi se udalje, osjećaji se promijene, mijenjaju se okolnosti, i ponekad dvoje ljudi jednostavno više ne može dalje zajedno. Ponekad netko napravi nešto preko čega druga strana ne može prijeći. Ponekad su rane preduboke i nema više prostora za povratak na staro pa svatko pokupi svoje stvari i krene dalje sa svojim životom. Ti spadaš pod ovu zadnju kategoriju. Razvod je tvoja krivnja. Povrijedio si moju prijateljicu. Lagao si joj. Izdao si je. Iako povrijeđena, ona se s tim nosi odlično, snažna je i  istodobno suosjećajna dok pokušavate ostati u mirnom odnosu kao da se ništa ne događa kako ovo ne bi bilo teško razdoblje za vašu djecu. Oboje ste dobri roditelji, a ona ostavlja svoju bol sa strane jer su djeca najvažnija. Ti se trebaš hitno iseliti. Divim vam se kako možete u ovom paklu koji prolazite naći vremena i za smijeh, i što poštujete jedno drugo. Mnogi bi parovi mogli od vas nešto naučiti. ALI samo zato što je ona snažna i zna se nositi s nastalom situacijom, ne znači da ja nisam ljutita. O, da...Jako sam ljutita i to na tebe. Ti si razlog zbog kojeg se ona nalazi u ovoj situaciji. To se vjerojatno trebalo dogoditi i neka se dogodilo. Možda je ona spremna podnijeti to, govoriti kako si dobar otac, tražiti opravdanja i isticati ti kvalitete, ali ja to ne moram. Ja sad koristim svoju "kartu najbolje prijateljice" i ljutita sam jer si joj slomio srce, prouzročio bol, tugu, nesreću i toliku količinu stresa. I zato, j***i se frajeru! >>Ova je fotografija 'ulovljena' odmah nakon poroda. Pogledajte bebino lice i doznajte zašto je postala hit!