Foto: Instagram, REX  ZA njih je zaslužan jedan francuski brend. Već vam je odavno poznato kako moda nije što je nekad bila. Posebno ove 2017. godine, kada vrijedi jedno pravilo: što luđe i čudnije, to bolje.   Nakon raznoraznih čudnih odjevnih predmeta kojima smo svjedočili posljednjih mjeseci, na red je došao još jedan model vječnih traperica koji je podijelio javnost.   Radi se o modelu francuskog brenda Y/Project, a on je poseban zato što ima odvojene nogavice pa ga u trenu možete pretvoriti u model jako vrućih hlačica.   I dok razmišljate biste li ikada nosile ovako nešto, mi ćemo vam otkriti cijenu ovog modela. Ovisno o boji, ona se kreće od 2800 do 3000 kuna.   Ali brend je prepun zanimljivih i vrlo neobičnih kreacija traperica, a njegove obožavateljice su i Kim Kardashian, Rihanna, ali i francuska glumica Marion Cotillard koja se nedavno u Cannesu pojavila upravo u jednom njihovu modelu. Biste li ikada obukli ovako nešto?