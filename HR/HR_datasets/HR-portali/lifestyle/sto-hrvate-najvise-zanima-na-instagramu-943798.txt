Foto: Instagram  MI imamo zanimljive odgovore. Točnije, ima ih King Kong agencija, koja je objavila podatke, koji otkrivaju kako su Hrvati sve više opsjednuti Instagramom. Kako i sami ističu, Instagram je društvena mreža koja je u 2016. godini doživjela najveći broj promjena te velik rast u broju korisnika, a uz Facebook, to je definitivno najrasprostranjenija mreža u našoj regiji. Prema podacima iz listopada 2015. godine, u Hrvatskoj je bilo 190 tisuća korisnika, a 57 posto od toga su bile žene. Do siječnja 2017. godine ta se brojka udvostručila. Instagram tako danas broji 390 tisuća korisničkih računa u Hrvatskoj, od čega 62 posto ženskih, a samo 38 posto muških. Najveći broj korisnika, njih 200 tisuća ima 18-24 godine, a slijedi ih 100 tisuća korisnika u dobi od 25-34 godine. 44 tisuće korisnika ima 13-17 godina, 32 tisuće 35-44, 8500 tisuća 45-54, no 7 tisuća pripada 55+ dobnoj skupini. Najviše korisnika je u Zagrebu, njih 160 tisuća, a slijede ih splitski korisnici, njih 36 tisuća. U Rijeci ih je 23 tisuće, a u Osijeku 18 tisuća. Kada su u pitanju interesi korisnika, apsolutni vladari su  sport, nogomet i auti, a slijede ih pivo, vino, pizza, psi, mačke i banane.