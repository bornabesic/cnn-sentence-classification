Foto: Instagram  ŠETALA je pistom Victoria's Secreta u luksuznom i oskudnom donjem rublju, a jednom je proglašena i trećom najseksi manekenkom na svijetu, ali i dalje je nesigurna u svoj izgled.  Riječ je o prekrasnoj manekenki Rosie Huntington-Whiteley, koja trenutno čeka svoje prvo dijete s glumcem Jasonom Stathamom, a za časopis Glamour otkrila je trikove kojima se služi pri snimanju savršenog selfija.    "Za dobar selfie treba vam najmanje pola sata, odlična rasvjeta i oko stotinu pokušaja. Zatim sve te fotografije treba pregledati, odabrati najbolje, urediti ih i provući kroz tri različita filtera," otkrila je zgodna Britanka. Ljepotica s naslovnica priznala je i kako ju često brine kako ju drugi doživljavaju na društvenim mrežama.    "Trudim se  biti promišljena kad objavljujem fotografije, ali opet, s druge strane, to je dio mog posla i nadam se da ljudima moje objave nisu previše antipatične i odvratne," priznala je manekenka, koju jako brine i njen utjecaj na mlade djevojke.    "Djevojke u nesigurnim godinama lako se mogu osjećati loše kad na društvenim mrežama vide savršene fotografije supermodela, iako se tu najčešće radi o nerealnim prizorima, pozama i okruženju," objasnila je Rosie, koja unatoč velikom manekenskom uspjehu priznaje kako je i sama gotovo svakodnevno nesigurna u vlastiti izgled.