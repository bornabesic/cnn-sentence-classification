Foto: Getty, Instagram  NJEZINO je pravo ime Laura Jeanne.  Tek nakon toga dolazi Reese, jer ovu plavokosu američku glumicu znate pod imenom Reese Witherspoon. A holivudska miljenica, kako joj često tepaju, jučer je proslavila 41. rođendan, iako joj nikada ne biste dali toliko godina, obzirom na izgled.  Naime, Reese iz prvog braka s ljepotanom Ryanom Phillippeom ima 17-godišnju kćer Avu i 14-godišnjeg sina Deacona, no lijepa kćer joj zapravo izgleda kao mlađa sestra pa se nerijetko može čuti i kako Reese izgleda bolje nego Ava. Kako god bilo, Ava je slika i prilika nje i tate Ryana, a ona i Reese imaju vrlo blizak odnos, zbog čega ih se često može vidjeti zajedno na crvenim tepisima. Podsjetimo, Reese je Ryana upoznala na proslavi svog 21. rođendana, davne 1997. godine, a dvije godine kasnije par je bio vjenčan. Njihova ljubavna priča često se uzimala kao primjer da je prava ljubav u Hollywoodu itekako moguća pa je objava razvoda 2006. godine bila poprilični šok. No, unatoč razvodu, duo je ostao u prijateljskim odnosima zbog djece, a 2010. godine, Reese je upoznala sadašnjeg muža, lovca na talente Jima Totha. Osam mjeseci kasnije, par se zaručio, a 2012. stigao je sinčić Tennessee James, kao kruna ljubavi. Slatku glumicu uglavnom pamtimo po ulogama u romantičnim komedijama, kao što su "Plavuša s Harvarda" i "Ovo je rat", no dokazala se i u ozbiljnijim ulogama, kao onima u filmu "Okrutne namjere" i "Voda za slonove". Plavokosa Reese inače je i producentica, a kao jedna je radila i na velikom filmskom hitu "Gone Girl". Trenutno ju gledamo u HBO seriji "Big Little Lies" koja oduševljava, a prati život tri žene, koje se bore sa svakodnevnim obiteljskim problemima. 41 godinu? Nikada ne bismo rekli.