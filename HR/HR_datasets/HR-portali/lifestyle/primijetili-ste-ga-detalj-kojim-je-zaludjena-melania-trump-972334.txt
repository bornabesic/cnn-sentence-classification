Foto: Getty  ČINI se kako Prva dama ima novi, omiljeni modni detalj.  Prva dama SAD-a, 47-godišnja Slovenka Melania Trump, trenutno je sa suprugom na europskoj turneji, a tom prilikom često mijenja modne kombinacije kojima oduševljava.  Upravo tako smo i primijetili jedan modni detalj, od kojeg se bivša manekenka ne odvaja, a radi se o debelom remenju, koje često zna stegnuti oko struka, kako bi dodatno naglasila besprijekornu liniju.  Time je Melania pokazala i kako itekako prati modne trendove, jer su takvo remenje i korzeti jedan od hitova proljetne sezone te ih više definitivno ne nose samo sestre Kardashian-Jenner, iako se upravo njima možemo zahvaliti ovaj trend.  Uski struk oduvijek je bio jedna od glavnih značajki ženstvene siluete, a ovakvo remenje stvara iluziju figure pješčanog sata, čak i kod žena koje se ne mogu pohvaliti oblinama.  Fashionistice ih kombiniraju s haljinama, bluzama, običnim majicama, pa čak i jaknama.