Foto: Instagram, REX  PONOVNO se radi o britanskom glumcu. Ako netko od slavnih dama nema previše sreće u ljubavi, to je svakako Taylor Swift. Na njezinom popisu bivših dečkiju nalaze se glumci, pjevači i DJ-i, no niti jedan se nije pokazao kao princ, već prije kao konj.   Joe Jonas, Calvin Harris, Jake Gyllenhaal, Tom Hiddleston, Harry Styles, Taylor Lautner, John Mayer, Connor Kennedy... Svi su oni ljubili plavokosu pjevačicu, no svi su joj i redom slomili srce, a to znamo iz njezinih pjesama, koje su opisivale i oplakivale spomenute prekide.  Posljednji u nizu bio je britanski glumac Tom Hiddleston, s kojim se spetljala odmah nakon prekida 1-godišnje veze s Calvinom Harrisom, no romansa koja je punila novinske stupce, završila je za svega 3 mjeseca.  Šuškalo se kako je Tom bio taj koji je rekao zbogom, jer ga u Hollywoodu više nisu doživljavali ozbiljno, već kao dečka Taylor Swift, a smetala mu je i tolika medijska pažnja. Baš nas zanima hoće li tako biti i s njezinim novim dečkom, britanskim glumcem, 26-godišnjim Joejem Alwynom, koji još nije tako poznat, no vjerujemo kako će se to ubrzo promijeniti. Pjevačica se s njim viđa posljednjih nekoliko mjeseci, a navodno je i iznajmila kuću u Londonu, u blizini njegovog doma, odnosno njegovih roditelja, s kojima još uvijek živi.  "Taylor je često u Londonu i stalno izlazi s novim dečkom, no neprestano pokriva glavu šalovima i šeširima pa nitko ne zna tko šeće pored njih, čak ni njezini novi susjedi. Znaju se duže, no romansa je počela prije nekoliko mjeseci, a za nju su znali samo njezina obitelj i bliske prijateljice", otkrio je nepoznati izvor.  Činjenica jest da je posljednjih nekoliko mjeseci Taylor doslovno nestala iz javnosti, a njezin prijatelj Ed Sheeran nedavno je otkrio kako se skriva kod roditelja, gdje piše nove pjesme, koje planira objaviti u prosincu ove godine. No, čini se kako ne piše samo pjesme...