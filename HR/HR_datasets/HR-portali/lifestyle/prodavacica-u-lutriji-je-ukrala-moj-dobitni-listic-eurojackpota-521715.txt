Poštovani Mevludine, toliko sam sam izgubljen i nesretan da na trenutke pomišljam na samoubojstvo. Umirovljenik sam i živim s teško bolesnom suprugom. Od naših liječnika i raznih lijekova nema nikakve pomoći, njihova je preporuka odlazak na liječenje u Švicarsku ili Ameriku, što si mi ne možemo dopustiti. A onda se dogodilo čudo. Jedan listić, od ukupno tri uplaćena za Eurojackpot, izvučen je sa svih sedam brojeva, i to s velikim novčanim dobitkom. Otišao sam u Lutriju gdje sam listić i uplatio, ali me dočekala neljubazna službenica koja je jedan po jedan listić ubacivala u automat i za svaki listić govorila: ‘Ništa, ništa, ništa!’. Zatim mi je gurnula sve listiće kroz prozorčić i rekla da ni jedan nije dobitan. Zamolio sam je da još jednom pogleda sve listiće, ali nije htjela. Kad sam došao doma, shvatio sam da mi nije vratila dobitni listić. I tako je nestala zadnja nada za spas mene i moje teško bolesne supruge. šifra: vox clamantis Odgovor: Vi ste vrlo energična osoba, ali vidim da ste imali prilično težak život, pogotovo tijekom djetinjstva. Do unazad nekoliko godina i vi i supruga ste oboljeli, a lijekovi vam slabo pomažu. Vidim da ste razočarani u prijatelje, rodbinu i život općenito. Što se tiče dobitnog listića, trebali ste odmah reagirati i vratiti se kod prodavačice te tražiti ono što vam pripada. Međutim, još nije kasno da popravimo stvari, zato čim vidite moj odgovor nazovite me i učinit ću sve što mogu. Sad vam mogu reći da i vama i supruzi zdravlje uskoro ide na bolje te će sve biti pod kontrolom. 