Sklonost napada virusa i bakterija tada je veća pa su stoga osobe sklone raznim infekcijama i upalama. Postoje metode kako si pomoći i ublažiti ta nezavidna stanja i tegobe. Zagrebačka bioenergečarka  Biserka Blašković govori o svojem dugogodišnjem iskustvu i o iscjeljivanju osoba koje su sklone problemima dišnih puteva. Kako proljeće tek što nije zakucalo na naša vrata dobro je odmah reagirati i osvijestiti zbog čega smo baš u to vrijeme najosjetljiviji. Zanimljiv je i psihosomatski pristup tim problemima koje neki mogu, a neki i ne moraju prihvatiti. O disanju Kad se rodimo, naš prvi kontakt s ovim svijetom je udah, a kada napuštamo ovu dimenziju izdah. Cijeli naš ovozemaljski život je prožet disanjem. Ako smo uznemireni disanje je ubrzano, duboko i glasno, a kada smo smireni gotova ga nismo ni svjesni. Kada se skrivamo prestajemo disati, kako nas netko ne bi primijetio  i osjetio naš dah. Ako se ne osjećamo dobro kroz  disanje se možemo iscijeliti, vizualizirajući da udišemo svjetlost koja nas preplavljuje i ulazi u svaku našu stanicu, a izdahom izbacujemo toksine i negativnosti iz sebe. Prakticirajući tu tehniku postaje se zdraviji, vitalniji i ispunjeniji energijom. Kada planinarimo i nekontrolirano dišemo, možemo se  predozirati kisikom, a to se manifestira kao vrtoglavica i slabost. Važno je znati pravilno disati. Postoji tehnika pranayama, što znači kontrola daha. Kroz nju se može naučiti kako pravilno disati i tako održavati harmoniju duha i tijela. Ima osoba koje ne mogu disati i to je veliki problem. Ponekad je razlog devijacija septuma, odnosno iskrivljenje nosne hrskavice, a to se moglo dogoditi i zbog fizičke ozljede. Tada osobe dišu na usta pa je mogućnost infekcije i ulaza bakterija i virusa veća. Uzroci alergije Zbog stresa, nepravilne prehrane i štetnih zračenja mnogima se ruši imunitet, odnosno otpornost organizma i kao razlog toga ponekada se javljaju alergije. Često su te alergijske reakcije opasne pa mnogim osobama nabubri sluznica te imaju osjećaj gušenja i nemogućnosti disanja. Kasnije ta stanja mogu biti i popraćena fobijama - strahovima od gušenja. Psihosomatski pristup Disanje se povezuje sa životom koji nas okružuje odnosno s kontaktom i komunikacijom s našom okolinom. Često koristimo poštapalicu: „Mogu opet slobodno disati“, što bi značilo kako smo slobodni od nekog tko nas terorizira. Ako imamo probleme s disanjem pitajmo se što ne želimo primiti ili što ne želimo dati. Kada kod udisanja osjećamo pritisak u grudima, pitajmo se što nas sputava da slobodno dišemo. Tu je potrebno prihvatiti sebe kao slobodno biće i osloboditi iz sebe ono što nas ozbiljno muči i shvatiti da sloboda leži u našoj svijesti. Alergija je pretjerana tjelesna obrana od nečega čega se bojimo. Patimo li od alergije pitajmo se koje aspekte života izbjegavamo i potiskujemo jer nam nesvjesno ulijevaju strah. Najvažnije je uspostaviti mir i sklad u sebi. Alergija na kućnu prašinu ukazuje na strah od svega što smatramo prljavim i nečistim. Peludna hunjavica je alergija na pelud koji simbolizira oplodnju i razmnožavanje. Tako se i ovdje manifestira nesvjesna obrana, posebno na području seksualnosti. Alergija na životinjsku dlaku simbolizira područje ljubavi i seksualnosti. Alergija na antibiotike sama riječ govori anti – protiv i bios – život. Znači, alergija je način na koji se borimo protiv života, a koji nešto ubija u nama. To je u ovom slučaju zdrava reakcija jer pokazuje da treba prihvatiti sve što je živo i zdravo. Bronhitis ukazuje na sukob ili ljutnju prema užem članu obitelji. Kašalj predstavlja da se želimo riješiti ili osloboditi nečega što nas opterećuje i ljuti. Da bismo prevladali bronhitis potrebno je ne opterećivati se drugima i dozvoliti im da sami odlučuju o svojem životu. Astma se još zove ljubav koja guši. Imamo osjećaj da nemamo pravo disati. Postoji pretpostavka da čeznemo za ljubavi, ali ju nismo naučili primati, osim toga prisutan je strah od razočaranja. Potrebno je integrirati život u potpunosti i na taj način shvatit ćemo da je to bila igra naše podsvijesti i nakon toga počet ćemo slobodno disati. Djeca oboljela od astme često imaju “prerazvijenu svijest“. Oni preuzimaju osjećaj krivnje za sve što se događa u njihovoj obitelji. Osjećaju se bezvrijednim i krivima te žude za samokažnjavanjem. Obično djeca astmatičari „prerastu“ svoju bolest, odnosno odrastajući prestaju imati napade. Kada se odvoje od obitelji, bolest iščezava. Tuberkuloza ukazuje na konflikt koji razara naš vlastiti život. U pitanju je egoizam gdje osoba želi imati sve za sebe. Potrebno je otvoriti se, slobodno disati i osvijestiti da svega ima dovoljno za sve. Iscjeljivanje bioterapijom Svakodnevno mi na tretmane dolaze osobe koje imaju neki oblik alergije. Najčešće je to osjetljivost na prašinu ili pelud, a u zadnje vrijeme mnogi su intolerantni na hranu poput mlijeka, jaja , glutena ili na konzervanse. Tretmani osim što dobro djeluju na fizičko tijelo, odnosno imunitet, stvaraju sklad na mentalnoj i emocionalnoj razini. Nakon tretmana misli postaju pozitivnije, a emocije harmoničnije. Gospođa Daria N. (40.g) koja je inače liječnica, imala je problema s disanjem, nos joj je bio konstantno začepljen, nije mogla živjeti bez kapi za nos. Dijagnosticirana joj je alergija na pelud i prašinu, a otkrivena joj je cista u sinusu. Pričala mi je da puno radi, putuje i ima uspješnu karijeru, međutim njen odnos s majkom je bio prilično konfliktan. Naime, majka je brinula o njenom kućanstvu dok je ona izbivala zbog poslovnih putovanja i smatrala je kako je ona glavni vođa njene obitelji. U toj situaciji Daria jednostavno nije mogla disati, jer sve odluke oko uređenja u kući, oko odgoja djeteta njena je majka donosila i nije joj dala da diše te se kao posljedica toga pojavila alergija. Dolazila mi je na pet tretmana, a kako je bila medicinski radnik, pomalo je bila skeptična. Međutim bila  je uporna, što je urodilo plodom i nakon tri tretmana je „prodisala“, osjećala se sigurnije što se odrazilo u odnosu s majkom jer joj je iznijela svoje stavove koji su ju mučili. Nakon toga zauzela je svoje pravo mjesto u obitelji i donošenju ključnih odluka. Mjesec dana kasnije ustanovljeno je da je cista u sinusu nestala. Povremeno dolazi na tretmane preventivno kako bi održala dobar imunitet, visoku razinu kreativnosti, elana i volje. Moja preporuka je da svatko poradi na reprogramiranju svog uma Ljudski je mozak poput savršenog računala, međutim, neke osobe imaju loš i zastarjeli program, koji treba promijeniti. Mnogi su programirani da trče samo za materijalnim dobrima, ali ubrzo shvate kako to ne donosi trajnu sreću. Reprogramirajući svoj um možemo izgraditi budućnost koja je usmjerena na svjesnost, pozitivnosti i budnost. Možete provesti ostatak života tražeći sreću u vanjskom svijetu, ali ako um zadrži stari negativni obrazac, nikada je nećete naći, tragati ćete za blagom na kraju duge. Tek kada čovjek u sebi stvori stanje mira i sreće, njegov će se vanjski svijet promijeniti, privući će pozitivne situacije, događaje i ljude sličnih vibracija. Više informacija www.hareom.hr.  01 3094 404         