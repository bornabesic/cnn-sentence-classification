Foto: Instagram  JEDAN od najvećih trendova ove godine je mala satenska haljina. To je ujedno i najgori trend ove godine.  Kad ste posljednji put vidjeli ženu koja nije manekenski proporcija da ga nosi? Tako je, nikad. Satenske haljine trend je koji je zaživio na modnim pistama i na Instagramu, među vitkim, često i premršavim, manekenkama i blogericama.  Taj nezahvalni materijal naglasit će svaku nesavršenost na ženskom tijelu, a ako imate trbuščić možete ga potpuno zaboraviti. S obzirom na to da se ispod satenskih haljina nalik na spavaćice ne nosi ni grudnjak, nositi ih ne mogu ni žene jačeg poprsja. Osim toga, materijal je takav da izdajnički ukazuje na svaku vlažnu mrlju pa čak i ako se normalno uznojite, on će to "razglasiti" svima. Zbog toga je ovo trend za koji se nadamo da će brzo izumrijeti na Instagramu, jedinom mjestu gdje ga zapravo susrećemo.