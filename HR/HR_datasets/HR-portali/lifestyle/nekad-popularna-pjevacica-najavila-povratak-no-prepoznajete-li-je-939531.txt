Foto: Screenshot Youtube, Getty  SJEĆATE se Nelly? Radi se naravno o Nelly Furtado, 38-godišnjoj Kanađanki, koja je prije punih 16 godina osvojila glazbene ljestvice singlom "I'm Like A Bird", čije riječi znamo i dan danas.  Šesnaest godina kasnije, Nelly čeka izlazak novog studijskog albuma "The Ride", koji najavljuje pjesmom "Pipe Dreams", za koju je sada napokon izašao i retro spot.  U njemu, svi obožavatelji nekad planetarno popularne pjevačice, mogu ju pratiti na svojevrsnom životnom putovanju, a pjesma je ljubavna laganica te prilično zarazna pa vjerujemo kako ćete si ju pustiti nekoliko puta.  Nelly danas izgleda znatno drugačije nego na početku karijere, a zaštitni znak postala joj je kratka kosa, iako je se i dan danas rado sjećamo s dugim, crnim uvojcima, koje je godinama njegovala.  Time je Nelly najavila veliki povratak na glazbene ljestvice, a hoće li se na njima ponovno naći na samom vrhu, ostaje nam pričekati i vidjeti. Dotad, poslušajte "Pipe Dreams".