Foto: Vogue  ŽELITE li se naspavati kako treba, izbjegavajte ove stvari.  1. Svijetlo Najmanje pola sata prije odlaska u krevet, pokušajte izbjegavati jaka svijetla, a razlog leži u hormonu spavanja, melatoninu, čija se razina tako smanjuje. Isto činite i ako gledate u ekran svog mobitela, iPod-a pa čak i televizije pa vodite računa i o tome. 2. Nasilje Da nas krivo ne shvatite, mislimo na gledanje nasilnih sadržaja na televiziji i slično, jer se zastrašujuće stvari mogu itekako poigrati s vašim umom prije spavanja, na način da će vam biti teže utonuti u san. 3. Vježbanje Stručnjaci su suglasni oko jednog: ne biste trebali vježbati 2 sata prije odlaska na spavanje, osim ako se ne radi o treningu joge i slično. No, to nipošto ne znači da ne biste trebali vježbati uopće, već vježbajte u neko drugo vrijeme, jer je dokazano kako tjelovježba u cjelini pomaže da bolje spavate. 4. Kofein Pravilo vezano uz kofein: ne pijte kavu nakon 14 sati ili najmanje 8 sati prije spavanja. Tako ćete se osigurati da dobijete sve kognitivne prednosti kofeina, bez žrtvovanja svog sna - njegove kvalitete i kvantitete. 5. Posao Možda trenutno na radnom mjestu proživljavate teške dane, no bez obzira na to, stvorite naviku da ne rješavate radne zadatke neposredno prije počinka.  Razmišljanjem o tome stimulirat ćete mozak što može uzrokovati nepotrebni stres.  6. Topla kupka Topla kupka će vas itekako opustiti, no bit će kontraproduktivna, ako iz nje odmah uskočite u krevet. Tjelesna temperatura pada noću, a počinje se spuštati dva sata prije spavanja. Vruća kupka logično podiže tjelesnu temperaturu.