Foto: Getty  JEDNOJ je 36, drugoj 70.  Starleta Kim Kardashian preksinoć je bila jedna od gošća crvenog tepiha u Hollywoodu, koji je tu večer prostran zbog premijere filma "The Promise". 36-godišnjakinja tom je prilikom uskočila u sexy, zlatnu haljinu, koja je istaknula njezine obline, a prošetala je i drastično kraću kosu, nakon što se odrekla dugih ekstenzija.  Istim crvenim tepihom prošetala je i glumica i pjevačica Cher, koja danas ima 70 godina, a djevojke su i rado zajedno pozirale. Tako smo uspjele primijetiti kako cure, unatoč razlici od 34 godine, zapravo itekako sliče jedna na drugu, a obje mogu izgled zahvaliti brojnim estetskim zahvatima.  Istaknute jagodice, identične brade i zubi, ali i vrlo slični nosevi, sređene obrve, umjetne trepavice i tamni uvojci... Kada malo bolje pogledate sliku, bit će vam jasno o čemu pričamo.  I dok je Kim odisala elegancijom, Cher se odlučila za buntovni outfit, sastavljen od dugih, crnih hlača, bajkerske jakne i beretke sa šljokicama, a ispod jakne nosila je prozirni topić od metalnih krugova ispod kojeg se nazirao nude grudnjak, što je prilično hrabro, obzirom na njezine godine.  No, nije tajna kako je legendarna pjevačica oduvijek bila posebnija od drugih.