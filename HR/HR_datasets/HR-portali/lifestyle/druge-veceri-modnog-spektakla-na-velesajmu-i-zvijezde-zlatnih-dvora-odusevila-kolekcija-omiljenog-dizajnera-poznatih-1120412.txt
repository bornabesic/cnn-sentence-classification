Uz najveće hitove Blondie, Robert Sever predstavio je jučer na 23. modnom izdanju BIPA FASHION.HR-a svoju samostalnu kolekciju pod pokroviteljstvom Samsunga. Mnogi poznati došli su pogledati što to omiljeni dizajner zvijezda nudi. Glumci serije “Zlatni dvori” okupili su se u velikom broju pa su reviju gledale glumica Ecija Ojdanić, Petra Kraljev i njena imenjakinja Petra Dugandžić. Bile su tu i Sonja Kovač, Ecija Ivušić, kao i kazališna glumica Ana Maras Harmander, koja trenutno briljira u showu “Tvoje lice zvuči poznato”. Sve je bilo spremno za kolekciju Marina za sezonu jesen/zima 2016/17. Imala je čak 60 odjevnih kombinacija, a sve su slavile ženstvenost. Započelo je jednostavnim parkama u sivim tonovima i mnoštvom pletenine da bi jednostavne kombinacije odjednom eksplodirale u dugim pletenim kaputima bogatih nabora. Sever je kolekciju nazvao u čast svoje prijateljice Martine, a inspiraciju pronašao u rocku i baroku. Bila je to jedna nosiva, suvremena kolekcija sa njegovim prepoznatljivim chic potpisom, a sve je zaokružio uz nove modele kruna, grijača za uši i bandana marama. Danas se modna magija BIPA FASHION HR-a nastavalja u paviljonu 5 Zagrebačkog Velesajma uz reviju eNVy rooma.  >> Modni tjedan spektakularno otvorile Marina Design i Ana Maria Ricov 