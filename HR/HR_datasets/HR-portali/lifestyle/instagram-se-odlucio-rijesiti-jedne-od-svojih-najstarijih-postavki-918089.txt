Foto: Instagram  U POSLJEDNJE vrijeme, Instagram često iznenađuje svoje korisnike novim značajkama i nadogradnjama.  Tako smo se nedavno jako razveselili, kada smo shvatili da napokon možemo zumirati slike, a naša će sreća biti potpuna kada ćemo moći i normalno spremiti slike s istog, bez screenshot-ova.  No, Instagram se sada odlučio riješiti jednog od naših omiljenih, ali i najstarijih sadržaja, a to su takozvane "Photo Maps" ili Karte s fotografijama.  Popularna društvena mreža počela ih se rješavati prošloga tjedna, no ne u potpunosti pa tako i dalje možete pronaći označeni restoran na karti te vidjeti sva ukusna jela, koja nude njegovi kuhari.  Ono što ne možete učiniti, jest otići na profil korisnika i vidjeti sva različita mjesta, na kojima je on slikao hranu, odnosno na kojima je objavljivao fotografije.  Drugim riječima, Instagram korisnici će i dalje moći koristiti opciju geografskog označavanja te dijeljenja lokacije sa svojim sljedbenicima, ali ne na jednom određenom mjestu.  Kako su otkrili iz Instagrama, ova značajka nije bila toliko popularna, jer nije bila u širokoj upotrebi. "Odlučili smo ukloniti ovu značajku te se usredotočiti na druge prioritete."  Dogovoreno, a sada molimo opciju normalnog spremanja slike!