Foto: Instagram, Pinterest  INSTAGRAM i Pinterest nepresušni su izvor ideja za uređenje doma.  Što je in, a što out u uređenju doma? Koja će biti hit boja ova jeseni? Kako da svom domu podarite brzi i jednostavni makeover?     Ako još uvijek ne znate odgovore na ova pitanja, ove dvije društvene mreže će vam ih sigurno dati.     A pregledom njihovih sadržaja, primijetile smo jedan vrlo zanimljiv detalj, koji se često ponavlja na raznim slikama, i koji polako, ali sigurno postaje pravi hit, koji će u trenu podignuti baš svaki kutak u vašem domu.     Radi se o bijelim vezama u raznim oblicima, koje mogu stajati na vašem noćnom ormariću, kuhinjskom stolu ili onom u dnevnoj sobi, na stolcu u spavaćoj, ako vam on služi kao noćni ormarić, u kupaoni ili na stoliću za šminku, ako ste sretnica pa ga imate.     Tulipani, ruže, dalije ili umjetno cvijeće... Vi birate svoje omiljeno, koje ćete staviti u nju te si u trenu podignuti raspoloženje, a brojna su istraživanja puno puta dokazala kako cvijeće ima tu moć.   Mi ćemo svakako prigrliti ovaj trend, a kada vidite ove slike, vjerujemo kako će isto biti i kod vas.