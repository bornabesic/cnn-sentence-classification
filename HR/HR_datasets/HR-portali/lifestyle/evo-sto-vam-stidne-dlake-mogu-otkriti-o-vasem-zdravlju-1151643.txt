Brazilska depilacija uzela je maha posljednjih godina i postala pravi hit među oba spola, no liječnici upozoravaju – uklanjanje dlaka s intimnog područja može biti opasno za zdravlje.  I dok se mnogi još uvijek zgražaju nad "prirodnim lookom" intimnog područja, liječnici se slažu u tome da stidne dlake mogu mnogo toga otkriti o našem zdravlju.  Stidne dlake, baš kao i ostatak našeg tijela, mijenja se kako starimo. Kada žene uđu u menopauzu, usporava se i rast stidnih dlaka, objašnjava ginekologinja Raquel Dardik za Prevention. Postaju tanje i počinju sijedjeti, baš kao i vlasi na glavi.  Hormoni Hormoni su pravi pokretači našeg tijela, mogu nam biti "najbolji prijatelji, ali i neprijatelji". Reguliraju naš imunološki sustav, ali i raspoloženje. Posebice je to vidljivo kod žena u predmenstrualnom razdoblju. Kada se razine hormona u tijelu poremete, nastaju i zdravstveni problemi koji mogu prouzročiti nakupljanje neželjenih kilograma, osjećaj umora, prekomjeran rast dlaka po tijelu... Ako ste primijetili da vam je intimno područje dlakavije nego prije, možda je vrijeme da odete na provjeru štitnjače i hormona. Osim stidnih dlaka, neuobičajena razina testosterona djelovat će na gušći rast dlaka i na drugim dijelovima tijela, dok će kosa postati tanja. Mogu se pojaviti i akne, ali i glas može postati dublji. Urasle dlake Iako je potpuno uklanjanje dlaka s intimnog područja postalo pravi hit, više od 80 posto žena u dobi od 16 do 40 godina, od 333 žene koje su sudjelovale u istraživanju 2012. godine na sveučilištu Texas Medical Branch, izjavilo je da na intimnom području ostavljaju tek dio dlaka ili ih potpuno uklanjaju. Uklanjanje dlaka britvicom, ali i učestalim depiliranjem voskom može izazvati probleme s uraslim dlakama zbog upale folikule dlake na tankoj koži intimnog područja. To može biti vrlo neugodno i bolno, a urastanje dlaka jedan je od znakova koji ženama poručuje da je vrijeme da se ostave britvice kao primarnog načina uklanjanja dlaka s osjetljivog intimnog područja i tako preveniraju nastanak iritacije, osipa i drugih neugodnih simptoma koji ne zaobilaze ni muškarce.  Tijekom istraživanja pokazalo se i da mršavije osobe češće uklanjaju sve stidne dlake, dok se osobe s prekomjernom težinom teže odlučuju na taj potez. Dobra je to odluka jer pretile osobe koje skidaju stidne dlake imaju veći rizik od nastanka zdravstvenih komplikacija poput genitalnih infekcija, abrazije... >>Uklanjate li stidne dlake? Brijanje 'tamo dolje' može ugroziti zdravlje