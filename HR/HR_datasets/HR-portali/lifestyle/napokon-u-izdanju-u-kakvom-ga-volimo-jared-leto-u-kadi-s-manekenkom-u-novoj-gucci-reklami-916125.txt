Foto: Press Foto,Gucci, Giphy, WENN  OBOŽAVAMO vidjeti Jareda u normalnom izdanju.  Posljednjih nekoliko mjeseci, slavni pjevač i glumac potpuno se uživio u ulogu Jokera, kojeg je odlično utjelovio u filmskom hitu "Suicide Squad".    Zelena kosa, puno šminke i izblajhane obrve, tako su bile njegov zaštitni znak pa je nova Gucci reklama, u kojoj Jared ima glavnu ulogu, bila doista pravo osvježenje za naše oči.    Naime, slavni Oskarovac snimio je reklamu za Gucci Guilty parfem, a sada je izašla i prva fotografija, u kojoj se Jared našao u kadi, u zagrljaju s manekenkom Julijom Hafstrom, a društvo im radi i Vera Van Erp.  Kako je slavni brend najavio na Instagramu, video će biti objavljen u rujnu, što znači još više Jareda.  Slavni trio u toj je ulozi naslijedio glumce Chrisa Evansa i Evan Rachel Wood, koji su bili zaštitna lica parfema 2010. godine, kada je izbačen u prodaju, a dan danas, to je najprodavaniji Guccijev parfem.   Trenutni kreativni direktor slavne kuće, Alessandro Michele, bliski je priatelj slavnog glumca pa Jared nije niti razmišljao da odbije ponudu, a sa snimanjem reklama već ima iskustva. Sjetimo se samo ranih 90-ih godina i zabavne reklame za Coca-Colu te one za Hugo Boss parfem.