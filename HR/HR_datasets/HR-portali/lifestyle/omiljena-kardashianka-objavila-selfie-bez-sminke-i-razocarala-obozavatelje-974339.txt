Foto: Instagram   MNOGIMA omiljena sestra iz najpoznatije reality obitelji, Khloe Kardashian, pridružila se Instagram #nomakeup pokretu i objavila kratki video na kojem je bez šminke. I dok su brojne druge slavne dame koje su se proteklih godina odvažile na ovakav pothvat, primale samo komplimente na račun svog prirodnog izgleda, Khloe je od obožavatelja dobila malo drugačiju reakciju.   "Prije si bila puno ljepša", "Izgledaš kao napuhana lutka", "Više su mi se sviđale tvoje prirodne usne", "Što ti se to dogodilo?", samo su neki od brojnih komentara razočaranih obožavatelja na račun njenog umjetnog izgleda.    Khloe do sada javnost nije povezivala s estetskim zahvatima, za razliku od ostalih sestara, zbog čega je mnogima i bila omiljena. Nedavno je izgubila i puno kilograma, vježbajući i hraneći se zdravo, u čemu su je podržali svi njeni obožavatelji, a postala je i prava fitness inspiracija.   Baš zato je mnoge razočarao njen umjetan look. Ipak, moguće je i da se nije naspavala ili da se taman netom prije snimanja ovog videa ustala iz kreveta pa je samo natečena.