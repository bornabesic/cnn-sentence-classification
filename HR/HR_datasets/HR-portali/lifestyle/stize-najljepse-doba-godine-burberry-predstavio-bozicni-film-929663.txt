Foto: Screenshot Youtube  KADA bi modne kampanje bile u utrci za Oscara, one slavnog branda Burberry dobile bi ga nekoliko godina zaredom. Iako smo tek zakoračili u studeni, ljudi diljem svijeta već su se počeli pripremati za po mnogima najljepše doba godine, a to je naravno božićno vrijeme. Ništa drugačije nije ni sa modnim brandovima, posebno s jednim od najpoznatijih, koji je upravo izbacio božićni film, u trajanju od 3 i pol minute. Radi se naravno o slavnom Burberryju, koji uskoro slavi 160 godina postojanja, a tom prilikom odlučio je ispričati priču o Thomasu Burberryju, pioniru, izumitelju, inovatoru te čovjeku koji stoji iza legendarnog kaputa slavnog branda, koji je postao vječna klasika. Film je zapravo kratki pogled na Thomasov bogat i zanimljiv život, prepun uspona i padova, a slavni brand za njega je angažirao Oscara nagrađenog redatelja Asifa Kapadia, kako bi što vjernije ispričao tu priču. Glavne uloge u kratkom filmu imaju glumci Domhnall Gleeson, Sienna Miller, Lily James i Dominic West.