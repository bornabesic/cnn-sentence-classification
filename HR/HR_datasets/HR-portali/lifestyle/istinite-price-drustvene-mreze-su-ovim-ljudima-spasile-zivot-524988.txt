Tehnologija nije dobra ili loša, ona je onakva kakvi su ljudi koji ju koriste. Pitanje je kako bi završile ove opasne situacije u kojima su se ljudi našli da nisu koristili društvene mreže za pomoć. Chris Strouth, house i tehno producentu, poznatom po Future Perfect dub soundu, se početkom 2009. godine život okrenuo naopačke. Budući da je u tom trenutku bio i kolumnist u Minneapollisu, želio je svoju priču podijeliti sa svojim čitateljima, ali nije stigao rok za objavu priča u novinama i priča je postala viralna. Te kobne 2009. godine Chris je saznao da mu je zdravstveno stanje daleko od idealnog i da hitno treba bubreg. Većina ljudi bi se u tom trenutku povukla u sebe i bila s obitelji, ali Chris se okrenuo poznatoj društvenoj stranici Twitteru. Nakon objave na Twitteru: "Sranje, treba mi bubreg #fb", počeo je pisati kratke objave na Twitteru, Facebooku i na svojem blogu o transplantaciji bubrega i procedurama koje donori moraju proći. Cijelo vrijeme objavljivanja statusa je bio na dijalizi koju nije dobro podnosio. Iznenađujuće, na njegove objave se javilo čak 19 ljudi koji su željeli napraviti testiranje tkiva (jedna od testova koji se mora obaviti prije darivanja bubrega). i jedan od njih, Scott Pakudaitis je ispao idealni donor. Njih dvojica se nikad nisu osobno upoznali,k ali bez obzira na to, Scott je odlučio donirati bubreg Chrisu te mu je nakon operacije čak poslao ohrabrujući tweet nakon svoje operacije. Jednog jutra Deborahinom sinu je pozlilo i hitno ga je odvela u bolnicu i dok je dugo čekala da ih doktori prime je fotografirala sebe i svojeg sina i fotografiju objavila na Facebooku. Napokon kad su obavili testiranja na streptokok i neke druge bolesti, koja su sva zaključena kao negativna, doktori su dali Leo neki generički lijek i poslali doma. Idućeg jutra Deborahu je dočekala još gora scena - njezinom sinu je bilo još gore i ona je fotografirala Lea i na svojoj Facebook stranici objavila post u kojem je napisala: "Zna li netko što je krivo s mojim sinom?" Nije dugo prošlo i primila je poziv od poznanice koja je bila uvjerena da je u pitanju autoimuna bolest Kawasaki i da što prije ode u bolnicu s Leom. Isprva nije povjerovala, ali ubrzo je primila još jednu poruku i poziv od prijateljice pedijatrice, koja je bila uvjerena da je u pitanju ista bolest. - Možete li zamisliti majku koja ulazi na hitni prijem s malim sinom i govori doktorima da su joj poznanici na Facebooku rekli da postoji šansa da joj sin ima Kawasaki bolest. - Bravo Facebook! - je odgovorio dežurni doktor koji ih je primio i prvi puta i dodao da je i on počeo sumnjati na autoimunu bolest kad su se vratili negativni rezultati pretraga koje su napravili. Nakon testiranja, ispalo je da Leo stvarno ima Kawasaki bolest i peti dan od prvog simptoma je započeo liječenje. Spletom nesretnih okolnosti, Anne Marie Walsh je završila na ulicama Chicaga na kojima je provela 6 godinama. Tijekom najgorih godina u svojem životu, na ulicama, bez budućnosti i nikakve sigurnosti, te bez ikakvog značajnog ljudskog dodira počela je twittati pod imenom @padschicago.  Preko twittera je stupila u kontakt s organizacijom "Invisible People" čiji cilj je što više ljudi maknuti s ceste i pružiti im neke osnove kako bi mogli početi iznova.  Anne Marie je tih godina na više različitih blogerskih zajednica dijelila svoje misli i osvrt na život na ulici, gdje je, između ostalog, jednom napisala da će uvijek izabrati beton prije trave za spavanje jer je "praktičnije". Mnogo ljudi je reagiralo na taj post, između ostalog i organizacija Invisible People, koja joj je na kraju pomogla naći smještaj i osnovne potrebe kako bi mogla početi normalno živjeti. Anne Marie Walsh je jedan od rijetkih primjera. Ona ni u jednom trenu nije odustala. I danas je primjer mnogima koji se žele maknuti s ulice. 