 Andrew Wardle, 41-godišnjak iz Velike Britanije rodio se bez penisa. Njegovi prijatelji to nisu znali, kao niti djevojka s kojom je bio više od godinu dana. Voljeli su se platonski, a on je stalno izmišljao razloge za izbjegavanje seksa . Da joj dečko nema penis saznala je od medija nakon što je Andrew javno ispričao svoju životnu priču. Nakon toga njihova veza je bila u sve gorem stanju jer je on odbijao razgovarati s njom o svojem problemu. Dugo joj je trebalo da mu oprosti što je tajio tako životno važnu stvar i cijelo vrijeme joj lagao. Rekla mu je da ga neizmjerno voli, ali ipak su prekinuli vezu. - Odlučili smo kako je najbolje da se raziđemo. Ne mogu je gledati u tolikoj boli. Nemam joj ništa za ponuditi . Pokušao sam se i ubiti jer više nisam mogao tako živjeti. Osjećao sam se kao da više nemam emocija - priznao je otvoreno. Spasili su ga u zadnji tren, nakon što je njegova sestra pozvala policiju jer u telefonskom razgovoru bio čudan. Provalili su u hotelsku sobu u kojoj je bio i zatekli ga s nožem, bio je okružen alkoholom i praznim kutijama tableta. On se rodio s vrlo rijetkim poremećajem u kojem se mjehur i mokraćovod razvijaju izvan tijela. Od toga obolijeva jedan naprama 30 milijuna muškaraca. Liječnici su vratili mjehur i mokraćovod u tijelo, ali penis mu nikada nije narastao, testisi jesu. Nada se da će mu se život promijeniti nakon niza operacija kojima će mu liječnici pokušati napraviti muškost. Planiraju mu penis rekonstruirati kožom, krvnim žilama i tkivom iz ruke. Trebao bi biti funkcionalan. Prisjetio se i djevojke s kojom je izlazio četiri godine. - Nije bilo problema vjerojatno jer smo imali 15-ak godina, ali s vremenom bi se to ionako otkrilo - ispričao je u TLC-evom dokumentarnom filmu "Čovjek bez penisa". Prisjetio se i kako je to izgledalo sa ženama s kojima je izlazio. - Jedna me ošamarila kada sam joj priznao svoje stanje . Bila je bijesna - priča Andrew i  tvrdi da je spavao sa stotinjak žena, a da petini je rekao istinu. Sa svima njima je doslovce spavao jer je izmišljao razloge da izbjegne seksualni odnos, naprimjer, da je uzeo neku drogu pa mu se baš u ključnom trenutku ne može dignuti. Pogledajte isječak iz odličnog dokumentarca "The Man With No Penis". Cijeli dokumentarac prikazat će danas, 13. lipnja na Discovery Life Channel. 