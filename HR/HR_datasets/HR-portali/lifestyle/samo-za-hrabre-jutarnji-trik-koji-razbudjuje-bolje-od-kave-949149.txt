Foto: Instagram  STRUČNJACI ističu kako bi bilo dobro da vam ovo postane jutarnja rutina.  Ako se ujutro nikako ne možete razbuditi niti zamisliti bez jedne do dvije šalice kave, kako biste uopće uspjeli izaći iz kuće, ovo je trik kao stvoren za vas. No, on ipak ne podrazumijeva omiljeni topli napitak većine ljude na svijetu, već naprotiv, on nudi zamjenu za isti. Kako nadalje ističu stručnjaci, on traje svega 90 sekundi, a znanstveno dokazano vas razbuđuje te ispunjava energijom te vam je za njega potreban samo tuš. Radi se o onome što oni nazivaju "pravilnim" tuširanjem, koje ne podrazmijeva toplu ili čak vruću vodu, kojom se većina ljudi tušira te tako griješi. Naime, topla voda dodatno uspavljuje organizam, zbog čega stručnjaci savjetuju da se 30 sekundi tuširate hladnom, zatim 30 toplom pa ponovno 30 sekundi hladnijom vodom. Ova kombinacija hladnije i toplije vode širi kapilare te poboljšava cirkulaciju, što je idealno za stimulaciju tijela i mozga, koja vam je posebno potrebna u ranim jutarnjim satima. Osim toga, ova rutina pogoduje sagorijevanju masnoća, poboljšava imunološki sustav te smanjuje stres, jer povećava nivo tjelesne i mentalne tolerancije. I brojne slavne osobe prakticiraju ovu jutranju rutinu, iako priznajemo kako je za nju potrebno malo više hrabrosti.