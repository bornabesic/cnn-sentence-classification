NA što je točno mislio?  Poznata pjevačica Ciara nije imala previše sreće u ljubavi, prije nego je upoznala nešto mlađeg igrača američkog nogometa Russella Wilsona.  Podsjetimo, u travnju 2015. godine prvi put se pojavila vijest o vezi mladog sportaša i pjevačice, a par je novinske stupce punio slatkim izjavama, ali i činjenicom kako apstiniraju od seksa. Russell je pred Ciaru kleknuo u ožujku 2016. godine, tijekom romantičnog odmora na Sejšelima.  U listopadu prošle godine, par je potvrdio trudnoću, a kćerkica Sienna stigla je prije dva tjedna. Obzirom sa se danas slavi Majčin dan, Russell je odlučio putem svog Instagrama poručiti svojoj supruzi koliko je ona posebna. "Nema ničeg boljeg od provođenja vremena s tobom. Ti si nevjerojatna majka te sam jako sretan što ću provesti ostatak života s tobom, odgajajući našu djecu. Volim te", napisao je zaljubljeni sportaš. No, riječ "našu" uspjela je izazvati kontroverzu u trenu, obzirom da Ciara iz veze s lažljivim reperom Futureom ima sina Futurea Zahira Wilburna, koji će uskoro navršiti 3 godine.  Iako navodno reper ne sudjeluje previše u odgoju sina, dio obožavatelja napao je sportaša kako nema pravo govoriti da je maleni njegovo dijete, bez obzira na okolnosti. Neki su otišli toliko daleko pa su označili repera na fotki, u nadi da će reagirati. "Nadam se samo da misliš na vašu buduću djecu", napisao mu je netko u komentarima. "Bez obzira na sve, to je njegovo dijete i to moraš poštovati kao muškarac."   No, bilo je i obožavatelja koji su za Russella imali samo riječi hvale te zaključili kako bi više kontroverze izazvao da je spomenuo samo kćerkicu.