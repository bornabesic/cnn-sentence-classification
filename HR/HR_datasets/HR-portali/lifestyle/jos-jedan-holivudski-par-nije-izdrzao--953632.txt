Foto: Getty, REX  PAR je bio zajedno 10 mjeseci.  Pjevačica Katy Perry i glumac Orlando Bloom odlučili su se rastati nakon 10 mjeseci ljubavi, no njihovi glasnogovornici u javnost su lansirali zanimljivu izjavu.    "Prije raznih glasina i laži, možemo potvrditi kako su se naši klijenti udaljili na pristojan način i u ljubavi."  No, prije samo nekoliko dana, na afterpartyju slavnog Vanity Faira, koji se tradicionalno održao nakon dodjele Oscara, par je spremno pozirao fotografima, iako već tada nisu bili zajedno, no nitko nije niti posumnjao, jer je duo kao i uvijek bio nasmijan i dobro raspoložen.    Svih ovih mjeseci za par se nije vezao niti jedan skandal, a činilo se kako sve ide prema nečem ozbiljnijem,obzirom da je crnokosa pjevačica nakon svega nekoliko mjeseci upoznala i Orlandovog sina iz prvog braka s manekenkom Mirandom Kerrom, koja se uskoro udaje po drugi put, za osnivača Snapchata, Evana Spiegela.  I sama Katy je često isticala kako joj je veliki san imati vlastitu obitelj, kada nađe onog pravog, a iza nje je vrlo bolan razvod od komičara Russela Branda, koji je u holivudskim krugovima poznat kao ovisnik o seksu, a te se ovisnosti nije riješio ni tijekom braka.    Samo se nadamo kako ovo neće biti još jedan celebrity prekid prepun niskih udaraca, nakon početnog "prijateljstva".