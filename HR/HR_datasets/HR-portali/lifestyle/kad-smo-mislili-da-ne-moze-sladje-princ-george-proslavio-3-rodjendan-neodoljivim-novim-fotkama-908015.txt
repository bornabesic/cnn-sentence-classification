Foto: Kensington Palace Twitter  NAJPOPULARNIJI dječak na svijetu, princ George danas slavi 3. rođendan! Maleni princ, rođen je u privatnom krilu bolnice St Mary's Hospital u Londonu, a od najranijih dana javnost zabavlja svojim vragolastim ponašanjem i simpatičnim fotografijama.   Povodom 3. rođendana popularnog Georgea, kraljevska obitelj izbacila je seriju najnovijih fotografija na kojima zgodni dječačić uživa u ljetnim danima u vrtu iza palače.    Na fotkama možemo vidjeti Georgea, koji je izrastao u zaista zgodnog dječaka, kako se njiše na ljuljački na kojoj su urezbarena imena njegovih roditelja i šeće livadom.  Najsimpatičnija fotografija prikazuje mališana kako kleči na dekici ispod drveta i sladoledom hrani obiteljskog psa koji se odaziva na ime Lupo.   Fotografije je snimio Matt Porteous, a Kate je za rođendan svoj sina odabrala dvije zgodne kombinacije koje se sastoje od hlačica i prugastih majica te Georgeovih omiljenih plavih cipelica.   Uz 4 vizuala, stiglo je i priopćenje iz Kensingtonške palače: "Vojvoda i vojvotkinja se nadaju da će ljudi uživati u ovim fotografijama. Svima zahvaljuju na divnim čestitkama koje su primili povodom Georgeovog 3. rođendana."