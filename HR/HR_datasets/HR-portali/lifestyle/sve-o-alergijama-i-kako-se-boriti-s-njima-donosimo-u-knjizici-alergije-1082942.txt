Alergijske bolesti ne mogu se spriječiti, a ni potpuno izliječiti. Istina je da broj oboljelih konstantno raste i u svijetu i kod nas. U takvom trendu dominiraju alergije na hranu koje bilježe sve veći porast, što se pripisuje raznim dodacima u svakodnevnim namirnicama te konzervansima. Koji su glavni uzročnici alergija? Činjenica je da nema tvari iz našeg okoliša koja nam ne prijeti kao potencijalni uzrok alergije. Alergeni koji se u najvećem broju pojavljuju u našoj okolini su pelud i kućna prašina. Djeca mogu postati alergična već u dojenačkoj dobi. Najčešći alergen koji se pojavljuje jest kravlje mlijeko te ga slijede: jaja, kikiriki, pšenično brašno, soja, orašasti plodovi, riba i školjke. Do dobi od 5 godina više od 90 posto navedenih alergija se izgubi. Na što reagirati, treba li ih i kada testirati? Alergiju je za početak važno dijagnosticirati te provesti alergološko testiranje tek nakon što se simptomi povuku. Sve o alergijama i kako se boriti s njima, donosimo u knjižici Alergije. Od utorka, 10. svibnja, potražite na svim kioscima za samo 3 kune knjižicu Alergije uz Večernji list. 