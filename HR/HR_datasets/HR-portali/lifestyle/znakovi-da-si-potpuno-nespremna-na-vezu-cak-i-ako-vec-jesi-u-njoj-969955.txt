VEĆINA žena koje razmišljaju o vezi se  fokusiraju na to kakav je muškarac koji im djeluje kao idealan kandidat - puno ih manje razmišlja o tome jesu li same dobre kandidatkinje za vezu. Ovo su znakovi da nisi ni približno spremna za vezu, barem ne za kvalitetnu vezu kakvu želiš.  Ne možeš biti sama   Čak ti je i loša veza bolja opcija od samoće pa ćeš prihvatiti gotovo bilo koga. To je sasvim nezdrav stav koji je jasan pokazatelj da uopće nisi spremna biti u vezi.  Misliš da ćeš privući i zadržati frajera seksom  Lako je privući muškarca seksom, ali kad je riječ o zadržavanju tog istog muškarca, seks neće funkcionirati. Muškarci se zaljubljuju u žene oko kojih se moraju potruditi, a ako je seks tvoje oružje za zadržavanje, veza nije nešto na što si spremna.  Glumiš da si netko drugi  Rijetko tko odmah na početku otkriva cijelu svoju osobnost, ali ako misliš da moraš glumiti osobu koja će ostaviti dobar dojam i skrivaš previše svojih karakteristika, nisi spremna za vezu. Ako se želiš svidjeti nekome, prvo se moraš svidjeti sebi.  Imaš osjećaj da ti je hitno da pronađeš nekog  Ako ti je jedini kriterij za vezu taj da se ona dogodi što prije, veza je zadnje što ti treba. Požurivanje sebe i drugih u ovom slučaju nikad nije dobra ideja.  Znaš svoje granice   Ali ne znaš reći ne kad ih netko želi prijeći. Žene koje očajnički žele vezu često krše sva pravila i prelaze vlastite granice samo da bi dobile šansu kod nekog. Nažalost, takvo ponašanje rijetko vodi u vezu, a puno češće samo tome da muškarac izgubi poštovanje.