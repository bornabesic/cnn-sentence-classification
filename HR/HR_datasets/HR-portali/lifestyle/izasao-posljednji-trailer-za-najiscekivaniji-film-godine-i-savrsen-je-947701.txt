Foto: Instagram  OVO je novi, a ujedno i posljedni trailer za film.  Naravno, radi se nadolazećoj Disneyjevoj igranoj adaptaciji animiranog klasika "Ljepotica i zvijer" iz 1991. godine, u kojoj glavnu ulogu ima holivudska miljenica Emma Watson. Radi se o najnovijem, no ujedno i posljednjem traileru za film, koji u kina dolazi 17. ožujka, a brojni ga obožavatelji s nestrpljenjem očekuju. Novi trailer otkriva puno više detalja, a iz njega je jasno vidljivo kako će nova verzija pratiti istu radnju kakvu je imao i animirani klasik. U pozadini se čuje i nova verzija naslovne pjesme, koju umjesto Celine Dion i Peaboa Brysona, ovoga puta izvode Ariana Grande i John Legend. Trailer će vas odvesti u neki novi, maštoviti svijet, a upravo je to ono što vam treba ovako rano ujutro, baš kao i nama. Jedva čekamo!