Foto: REX, Guliver/x17  TAKO francusko, tako chic.  Prije nešto više od dva tjedna, jedan od najljepših celebrity parova, Irina Shayk i Bradley Cooper, postali su ponosni roditelji svog prvog djeteta, a nije dugo trebalo da se sazna da se radi o djevojčici, kojoj su roditelji dali vrlo neobično i francusko ime.    Kako prenosi E! Online, malena se zove Lea de Seine Shayk Cooper, a tajna je otkrivena nakon što je duo viđen u šetnji Los Angelesom s prinovom.  "Oboje su jako sretni i uzbuđeni te se osjećaju blagoslovljeno", otkrio je izvor blizak paru, koji je od početka svoje romanse 2015. godine vrlo samozatajan pa vjerujemo kako ćemo itekako morati pričekati na prvu fotografiju malene, ako ju uopće objave.  Duo nikada nije niti službeno potvrdio da čeka dijete, kao ni zaruke, iako na Irininom prstu već neko vrijeme sjaji veliki prsten.   Neki holivudski parovi, u posljednje vrijeme, daju imena svojoj djeci, koja su poznata i Hrvatima, kao npr. Blake Lively i Ryan Reynolds, koji su svoju drugu kćerkicu nazvali Ines, no tko zna, možda Bradley i Irina planiraju još djece pa odaberu neko od takvih prekrasnih imena, iako je i ovo doista posebno.  Kako vam se sviđa?