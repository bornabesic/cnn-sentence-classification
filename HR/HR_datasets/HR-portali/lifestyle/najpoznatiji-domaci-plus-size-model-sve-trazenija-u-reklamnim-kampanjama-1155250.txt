Najpoznatiji plus size model u Hrvatskoj Lucija Lugomer posljednjih mjeseci, baš kao što je to trend i u svijetu, jedna je od najtraženijih lica za brendove koji žele biti u korak s trendovima prirodne ljepote. Lucija upravo snima kampanju za jednu poznatu estetsku polikliniku, a u videu možete vidjeti kako je to izgledalo iza kamere. 'Svakodnevno primam pozive i ponude, ali pažljivo biram s kim ću raditi. Snimanje je bilo zahtjevno, ali izuzetno iskustvo. Ekipa na setu je bila odlična i profesionalna te su u svakom trenu znali što žele od mene' rekla je Lucija. Kampanja u kojoj će dominirati trend prirodne ljepote trebala bi uskoro ugledati svjetlo dana, a lijepa Lucija smiješit će se s jumbo plakata po čitavoj Hrvatskoj.