Neki tvrde da muško-ženska prijateljstva zapravo ne postoje jer je uvijek jedna strana pomalo zaljubljena u drugu. Drugi se s tom teorijom ne bi složili. No, kako god bilo, takva prijateljstva znaju završiti ljubavnom vezom - nekada dobrom, a ponekad lošom.  Petero ljudi podijelilo je svoja iskustva za Huffington Post i otkrilo kako je to za njih završilo: Naš odnos je izrastao iz vrlo bliskog prijateljstva, i nešto više od godine dana bilo nam je predivno. Činilo se kao savršena ideja. Povjerenje je već postojalo između nas, već smo imali određenu strukturu, navike, mjesta za druženje... Seks koji smo dodali samo je bio bonus. Ali, onda je sve krenulo u lošem smjeru, postalo je užasno. Naši problemi proizašli su zapravo iz činjenice što nikada nismo sjeli i porazgovarali o tome što činimo. Jesmo li u ljubavnoj vezi? Jesmo li najbolji prijatelji? Imali smo različita očekivanja od tog odnosa i bili smo osuđeni na propast. Naša priča je završila tako da smo oboje izgubili zajedničke prijatelje jer su se morali odlučiti za jednu stranu. Meg (27) Nakon samo nekoliko mjeseci, postao je sasvim drugačiji od čovjeka kojeg sam poznavala dok smo bili prijatelji. Postao je nevjerojatno posesivan, želio je cijelo vrijeme znati gdje sam i nije volio da izlazim bez njega. Vrlo brzo je počeo govoriti o braku i djeci dok se u mojoj glavi sve češće javljala misao "Bježi odavde!". Nekoliko mjeseci sam pokušavala popraviti naš odnos, čak sam predložila da odemo savjetniku za veze, ali to je samo pogoršalo stvari. Sve je eskaliralo kada je hakirao moj e-mail i pročitao poruke koje sam slala prijateljici u kojima joj govorim o svojoj zabrinutosti za vezu i njegovo ponašanje. Poludio je. Optužio me za izdaju njegovog povjerenja i rekao mi da odem. Morala sam ga blokirati na društvenim mrežama i sada već više od pet godina ne razgovaramo. Chelsea (37) Kada smo napokon postali bliski, seks je bio toliko loš da sam se jedva usudila pogledati ga u lice. Pokušala sam prekinuti tu vezu bez spominjanja razloga, ali uslijedile su njegove očajničke SMS poruke u kojima mi govori kako je mislio da imamo nešto posebno, da ne razumije što je krivo napravio itd. To je trajalo nekoliko tjedana. Ponekad bi naletjeli jedno na drugo dok smo bili u društvu zajedničkih prijatelja, ali smo našu tajnu skrivali od njih. I danas se još uvijek povremeno sretnemo i osjećam se toliko neugodno da jedva progovorim koju riječ s njim. Christine C. Bili smo prijatelji godinu dana, a u ljubavnoj vezi više od 4,5 godine. Tada smo prekinuli na šest mjeseci i ponovno završili zajedno. Sada sam prilično sigurna da je to zauvijek. Brak je naša budućnost i osjećam se prilično čudno. Nekako ne mogu dočekati sve što je pred nama, podizanje djece itd. Cassie (23) Ludo smo se zaljubili i preselili iz New Yorka u Detroit. Tamo smo osnovali zajedničku tvrtku. Još uvijek smo zajedno nakon tri godine i vrlo smo sretni. Alex (26)   