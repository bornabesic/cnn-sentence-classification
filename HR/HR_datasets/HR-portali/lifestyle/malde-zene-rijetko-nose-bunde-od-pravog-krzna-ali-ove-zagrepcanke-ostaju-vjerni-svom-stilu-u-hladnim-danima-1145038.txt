Na fotografijama street style-a navikli smo gledati djevojke kako prate trendove i dobro nose vlastiti stil. Međutim, naš fotoreporter zabilježio je i odjevne kombinacije koje nosi zlatna generacija te je jedno sigurno - svakako znaju proturiječiti zimi! Ovog puta naglasak je stavljen na gospođe u bundama, koje su ovogodišnji veliki hit. No, primijetili smo generacijsku razliku u nošenju bundi - među djevojkama ono nije toliko popularno, no ove dame većinom se odlučuju za klasične bunde od pravog krzna. Danas su one na "lošijem glasu" pa su ih zamijenili kratki modeli od umjetnih materijala, no zvijezde naših fotografija ostale su vjerne klasici te je vješto nadopunile zanimljivim modnim dodacima - šalovima interesantnih uzoraka, šeširima, beretkama, šubarama te, najzanimljivije, kapama s "coflekom" koji je ove sezone najpoželjniji zimski detalj. Spektar boja varira između bež, smeđe i crne, a ne propuštaju nositi ni boju devine dlake, koja je među svim generacijama jedna od najpopularnijih boja. Sve zaslužuju stilsku peticu! >>Vidite li na ovoj snimci mlade djevojke koja šeće ulicom nešto neobično?