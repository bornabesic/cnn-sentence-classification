Foto: REX, Instagram  PAR je sinčića dobio prije 5 tjedana.  33-godišnja pjevačica Cheryl Cole i njezin 10 godina mlađi izabranik, pjevač boy benda One Direction, Liam Payne, svojom vezom plijene pozornost od samih početaka, upravo zbog razlike u godinama.  Iako svakodnevno svjedočimo velikim razlikama u godinama među parovima, posebno onim gdje je muškarac stariji od žene, licemjerna javnost kao da ne može prihvatiti da postoje i veze u kojima je žena starija od muškarca, i koje mogu jednako dobro funkcionirati. No, pjevačicu koja dosad nikako nije imala sreće u ljubavi pa joj je tako prvi suprug bio varalica, a drugi muška sponzoruša, nije briga za takve komentare, a sa svojim je mlađahnim odabranikom prije 5 tjedana dobila i svoje prvo dijete, koje je dugo priželjkivala. Duo se povukao te uživa u roditeljskim obavezama, no na žute stranice su ponovno dospjeli zbog imena, koje su dali bebici, i to prema jednoj životinji. Vjerovali ili ne, maleni se zove Bear, odnosno medvjed. "Nikako nisu mogli odlučiti kako će se zvati, a prije nekoliko dana su se složili kako je Bear idealan izbor. Iako doslovno ne spavaju, uživaju uz svog malenog medvjedića", otkrio je izvor blizak paru. Time je jasno kako se trend čudnih imena među celebrity bebicama samo nastavlja, a ovo ime nose i djeca slavnih glumica Kate Winslet i Alicije Silverstone.