Foto: Instagram, Bershka, H&M, Mango, Topshop   DOBAR grudnjak može transformirati svaki outfit. Isto tako, loše odabran grudnjak može pokvariti cijeli vaš izgled. Baš zato biste u svojoj ladici s donjim rubljem trebali imati nekoliko različitih modela za razne prilike, točnije njih šest. A evo i o kojim grudnjacima je riječ:  1. Grudnjak za majicuH&M, 66 kn Možda ovaj grudnjak ne spada među seksi komade donjeg rublja, ali s razlogom je klasik. Obični, "nude" grudnjak s nevidljivim rubovima i bez ikakvih detalja na sebi najbolje će izgledati ispod pamučnih majici i vjerojatno ćete upravo njega nositi i najčešće. 2. Push-upMango, 169,90 kn Svaka žena ima one dane kada se želi osjećati i zgledati seksepilno. A u tome uvijek najbolje pomaže dobri, stari push-up. Čak i ako se smatrate osobom koja to nikada ne bi obukla, vjerujte nam, jednom kad ga kupite, neće vam "trunuti" u ladici. 3. Bez naramenicaH&M, 185 kn Treba li vam uopće objašnjavati zašto vam je potreban bar jedan ovakav grudnjak? Pogotovo jer su u posljednje vrijeme majice i haljinice koje otkrivaju ramena na vrhuncu popularnosti, a sigurno ne želite da vam se u takvim komadima vide naramenice od grudnjaka.  4. Sportski grudnjak topshop.com, 186 kn Čak i ako ne idete u teretanu i ne bavite se baš nikakvim sportom, ne bi bilo loše nabaviti bar jedan sportski grudnjak. Jednom kada ga isprobate, iznenadit će vas podrška koju pruža grudima, a posebno ćete ga obožavati u "onim danima u mjesecu", kada vam je udobnost najvažnija. 5.Bralette grudnjakBershka, 99,90 kn Ovi grudnjaci jedan su od najvećih modnih hitova sezone, a osim što su baš svi neodoljivo lijepi, pružaju jednaku udobnost kao sportski grudnjaci. Najbolje je to što ih ovog ljeta možete slobodno nositi i umjesto majice, što već neko vrijeme rade brojne slavne dame.  6. Seksi grudnjakMango, 149,90 kn Čipkasti, svileni ili kombinirani - kakav god odabrali, trebate imati bar jedan seksi grudnjak. Brojne studije pokazale su seksi donje rublje kod žena povećava samopouzdanje te ih osnažuje - a što vam više od toga treba?