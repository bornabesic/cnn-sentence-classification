Istraživanja provedena u SAD-u i Europi pokazala su da veliki broj ruževa za usne poznatih svjetskih brendova (čak i luksuznih) sadrži olovo, za koje nema sigurnih doza – toksično je čak i u malim koncentracijama, upozorila je na predstavljanju nove Dr. Hauschka make up-linije stručnjakinja za prirodnu kozmetiku Bio Vege Dragana Klarić.  "Brojnim aktivnostima gotovo dva desetljeća promičemo pokret kozmetičke kulture, kako u Hrvatskoj tako i u regiji, gdje distribuiramo Dr. Hauschka proizvode. Činjenica je da svakoga dana prosječna žena nanosi na/u svoje tijelo stotine različitih kemikalija u obliku kozmetičkih proizvoda. Iako svaki proizvođač na tržište treba plasirati sigurne proizvode, a pri njihovu kreiranju koristi se listom dopuštenih sastojaka (nije jedinstvena za cijeli svijet), mnogi zanemaruju činjenicu da većina sirovina koje se koriste u kozmetici nisu detaljno istražene i ne zna se koje su posljedice njihove dugotrajne i svakodnevne upotrebe, osobito pri korištenju većeg broja kozmetičkih proizvoda." Mnoge od tih kemikalija izravno ili neizravno povezane su s hormonalnim poremećajima, oštećenjima DNA, pa čak i karcinomima. Otrovni poljubac Jeste li znali da prosječna žena tijekom svog života pojede 1,5, a prema nekim istraživanjima i do 2,5 kg ruža/sjajila za usne? Također zabrinjava činjenica da konvencionalni ruževi te takozvana prirodna kozmetika koja nema nikakve certifikate koji bi je svrstali u prirodnu kozmetiku često sadrže boje u kojima se nalaze teški metali koji se nakupljaju u pojedinim organima, a mogu imati štetne posljedice na naše zdravlje. Neke države dopuštaju određenu koncentraciju olova u gotovom proizvodu: 20 mg/kg (Njemačka) odnosno 10 mg/kg (Kanada), a olovo je neurotoksično, povezuje se sa smanjenjem plodnosti kod muškaraca i žena, menstrualnim tegobama i remećenjem ravnoteže hormona u organizmu. Uz olovo se u ruževima često nalaze i drugi teški metali poput kroma, kadmija, arsena, žive, mangana, aluminija i drugih – povezuju se s demencijom, gubitkom pamćenja, depresijom, pojavom  karcinoma, oštećenjem bubrega i pluća te drugim zdravstvenim tegobama. Prirodna kozmetika kao pravilan izbor Prirodna kozmetika, za razliku od konvencionalne, ne sadrži sintetske boje već prirodne mineralne pigmente. Vrijedne prirodne sirovine koje koriste stručnjaci u kozmetici Dr. Hauschka, uzgajaju se u vrtu ljekovitog bilja u WALI, na biodinamičkoj farmi Sonnenhof u Njemačkoj, a proizvodi su prirodni i organski, NATRUE certificirani, istaknula je Klarić.  "Tvorac naše kozmetike, Rudolf Hauschka, proučavao je utjecaj promjene ritma (toplina i hladnoća, svjetlo i tama, mirovanje i pokret) na biljne ekstrakte. Koža se obnavlja svakih 28 dana, a danju se ponaša drugačije nego noću dok se regenerira. Dr. Hauschka proizvodi podupiru i prate ritam obnavljanja kože, aktiviraju je i stabiliziraju." >>Znate li da prirodna kozmetika nikada nije bijela? Evo kako razlikovati prirodnu od 'kemijske'