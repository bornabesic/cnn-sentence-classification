Foto: Promo  BEAD IT ON je poduzeće iz Koprivnice, čija je osnovna misija izrada kreativnih i inovativnih proizvoda, a oni se izrađuju isključivo ručno.   Vlasnica poduzeća je kreativka Iva Horvat koja se tim poslom počela baviti za vrijeme studiranja i to čisto iz hobija, a na kraju je prije završetka studiranja osnovala vlastito poduzeće. Na početku zasigurno nije ni sanjala da će jednog dana otvoriti poduzeće ili da će se njeni radovi nositi po cijeloj Hrvatskoj, a i šire. Bead ItOn nudi izradu personaliziranog nakita za svaku prigodu, koji će biti izrađen isključivo za vas, ili pak možete doći u njihov dućan ili naručiti online putem neke od proizvoda koje su već ranije napravili i koji su jako dobro prihvaćeni od strane klijenata. Pronaći ih možete na Facebooku ili na njihovom Instagram profilu - @beaditon.     Iva je mlada Koprivničanka, diplomirana magistrica informatike, profesorica informatike u Obrtničkoj školi, koja je svoju pravu ljubav pronašla u izradi unikatnog nakita. Njen brend i dućan nosi naziv "Bead ItOn", a ime je dobio prema pjesmi Michaela Jacksona "Beat It". Riječ beat preoblikovala je u bead (perlica), a dodatkom "ItOn" nastao je njen modni imperativ – naperlaj se! Iva izrađuje svoj nakit uz pomoć majke koja je također zaposlena u poduzeću, a uz majku najveća potpora je ostatak obitelji i dečko Petar koji je uvijek tu kada se narudžbe moraju isporučiti u kratkom roku jer kako kaže – "Kupac uvijek mora biti na prvom mjestu jer zadovoljni kupac je najbolja reklama".   Bead ItOn prati sve svjetske trendove, a može se pohvaliti time da ih čak postavlja u Hrvatskoj što se nošenja nakita tiče. Tako su nagovijestili da će resice na nakitu biti apsolutni hit, a to je zaista i bilo tako, osobito nakon što je Doris Pinčić Rogoznica u prvoj emisiji prve sezone emisije 'Zvjezdice' nosila njihovu popularnu ogrlicu, takozvanu čupavicu. Nakon toga, sigurni smo da ste susreli najmanje jednu dok ste šetali gradom ili ste pak vlasnici iste. Uz mnogo Hrvatica, Bead ItOn nakit često možete vidjeti na poznatim osobama iz Hrvatske – na raznim eventima ili pak na televiziju u sklopu neke od emisija. Neke od njih su, uz Doris, Nives Čanović, Andrea Šušnjara, Pamela Ramljak, Hana Tabaković, Antonia Matković Šerić, Vanna, Ella Dvornik…  Uz resice, njihova specijalnost je kombiniranje različitih materijala -  kože, lanaca, perli i  kristala. Takve ogrlice su jako efektne i mogu podići gotovo svaku kombinaciju. Jako im je bitno ostati jedinstven kod onog što rade, a posebnost njihovih proizvoda je u tome što svaki od njih ima dušu. Uz to, jako dobro mogu pročitati osobu i pretpostaviti što bi bio idealan komad nakita za nju. Tu već govorimo o određenoj personalizaciji samih proizvoda što nije moguće u trgovinama masovne proizvodnje. Iako im takve trgovine konkuriraju cijenom, kvaliteta i srce samih proizvoda je daleko iznad.   Ukoliko niste sigurni što biste poklonili voljenoj ženskoj osobi, sigurni smo da ćete u Bead ItOn dućanu pronaći neki unikatni komad ili ćete prema vašim željama dobiti proizvod personaliziran upravo za osobu kojoj taj komad nakita i poklanjate. Bead ItOn proizvodi stvarani su s ljubavlju, puno kreativnosti i ono čime se najviše ponose, svaki od proizvoda upravo je njihova ideja, nikada ne prate nekog drugog, uvijek su korak ispred.