Tu je i motel sa 60 moderno uređenih soba i sedam apartmana te vlastitim parkiralištem. Osim individualnih gostiju, na ručak ili večeru s noćenjem dolaze i grupe talijanskih i poljskih turista na putu za Međugorje. Nadam se da svi koji su čuli za restoran Maki ili su ga posjetili znaju da spada među vodeće objekte ličke gastronomije. Za početak sam naručio ličku kalju, kuhanu mladu teletinu s mladim ličkim krumpirom i mrkvom, bilo je ukusno i vrlo lagano, ali mi je šef kuhinje nakon kratke pauze preporučio ramstek od buše u zelenom papru. Buša je domaće autohtono i kvalitetno mlado govedo koje nalazimo u brdskim, planinskim i krškim područjima. Dva entuzijasta – Robert Čačić, mesar i uzgajivač buše, i vlasnik restorana Marko Sokolić – ulažu veliki trud u očuvanje malog goveda buše. Osim ramsteka koji je po mom ukusu trebao biti manje pečen jer bi tada imao pravu sočnost i okus, na jelovniku možete naći i gulaš od buše, prženu jetricu, teletinu od buše na seljački način, kao i bušu na lešo. Osim ovih jela u ponudi su specijaliteti autohtone kuhinje koji su do sada bili zaboravljeni pa tako možete uživati u domaćim čvarcima, kulenu, pršutu i basi (vrsta sira), u sezoni i krvavicama s kukuruznim brašnom te poznatoj ličkoj janjetini. Osim jela po narudžbi, restoran svakodnevno nudi i gablece zbog prolaznih gostiju pa sam tako ovdje sreo i ekipu filma “General” i poznatog glavnog glumca Gorana Višnjića. Vinska karta sadrži trinaestak etiketa vina, bijelih, crnih i ružičastih, a ljubitelji piva mogu uživati u poznatom Velebitskom pivu. Za dobrodošlicu svojim gostima nude nezaobilaznu ličku šljivovicu i rakiju od borovnice. Kvaliteta pribora za jelo, čaša, tanjura i ostalog restoranskog posuđa je zadovoljavajuća. Osoblje restorana, njih dvadesetak, što u restoranu, što u kuhinji, brinu se da gosti odu zadovoljni. Vlasnik restorana gospodin Sokolić inače je i predsjednik Županijskog udruženja obrtnika i član Izvršnog odbora Hrvatske obrtničke komore. Za kraj ručka probao sam i ličke palačinke s domaćim džemom od šljiva. Palačinke se po restoranima spremaju na puno načina, ali ove su bile posebne upravo zbog domaćeg džema od šljiva. S vlasnikom Markom popio sam odličan espresso i nastavio put.      Djelatnici su najveće bogatstvo svakog posla, a ovo je osmijeh koji osvaja u Mejašima 1. Karlovac: Korana-Srakovčić 100 Osijek: Waldinger 100 3. Samobor: Kod špilje 98 4. Čakovec: Mala hiža 95 Ilok: Principovac 95 Ozalj: Žganjer 95 Velika gorica: Mon ami 95 8. Ravna gora/Brod na kupi: Mance 94 Vukovar: Lav 94 10. Plitvička jezera: Lička kuća 93 11. Varaždin: Zlatne gorice 92 12. Krapina: Vuglec breg 91 Našice: Ribnjak 91 Požega: Grgin dol 91 Sisak: Cocktail 91 Slavonski brod: Savus 91 17. Gospić: Maki 90 Koprivnica: Kraluš 90 Ludbreg: Mejaši 90 20. Buje: La parenzana 89 Đakovo: sorisso 89 Fužine: Bitoraj 89 23. Bjelovar: Bistro Franz 88 Ogulin: Frankopan 88 Slunj: Mirjana 88 26. Otočac: Mirni kutak 83 27. Zabok: Stara škola 82 IZBOR I KVALITETA JELA  (do 50 bodova): 47 bodova  IZBOR I PONUDA PIĆA  (do 15 bodova): 12 bodova POSLUGA I LJUBAZNOST  (do 10 bodova): 10 bodova  DOJMOVI I PROSTOR (do 20 bodova): 17 bodova  UKUPNOST PONUDE  (do 5 bodova): 4 boda   UKUPNO: 90 bodova 