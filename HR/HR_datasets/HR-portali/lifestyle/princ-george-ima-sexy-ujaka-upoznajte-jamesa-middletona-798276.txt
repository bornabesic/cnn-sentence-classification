Foto: TYD  PA dobar dan, James. Drago nam je.  Ako već niste, onda je krajnje vrijeme da upoznate brata slavne vojvotkinje Kate Middleton. Njegovo ime je James, ima 27 godina i upravo je odradio snimanje i intervju za The Young Director, novi lifestyle časopis u digitalnom izdanju. "Frustrirajuće je znati da si uvijek u sjeni, samo zato što si brat nekog jako važnog. Naporno radim, baš kao i svaka druga osoba koja pokušava uspjeti u poslovnom svijetu. I da, ja sam brat jako važne osobe, ali na kraju svakog dana, ja sam samo James", započeo je zgodni bradati brat lijepe vojvotkinje.  James je također jedan od osnivača tvrtke Boomf, koja svim korisnicima Instagrama omogućava da isprintaju svoje slike na marshmallowsima.  Jamesa u njegovim poslovnim pothvatima nije zaustavila ni disleksija, a postao nam je još draži kad je otkrio kako obožava seriju "Family Guy". "Ti ,likovi su toliko pametni, to je puno više od crtane serije", ushićeno je otkrio James. A ako itko ikad odluči snimiti film o njemu, James želi da ga glumi Leonardo DiCaprija. Ah, ovaj nas je dečko potpuno osvojio.