Foto: Splash News, Getty, Instagram  PAR je prvi put viđen zajedno u siječnju.  Pjevačica Katy Perry i glumac Orlando Bloom, i dalje uživaju u svojoj ljubavi, koja je otkrivena u siječnju, na dodjeli Zlatnih globusa, gdje se golupčići čitavu večer nisu odvajali jedno od drugoga.    No, kako prenosi časopis People, Orlando bi htio nešto više, dok crnokosa pjevačica nije oduševljena tom idejom, nakon bolnog razvoda od komičara Russella Branda.    "Orlando bi se volio skrasiti i imati još djece", otrkio je izvor blizak 39-godišnjem glumcu. Podsjetimo, Orlando iz prvog braka s manekenkom Mirandom Kerr ima 5-godišnjeg sina Flynna, s kojim je upoznao i Katy.    S druge strane, Katy još uvijek ima ožiljke od razvoda s bivšim nevjernim suprugim te ne želi ponovno srljati u tako nešto, sve dok ne bude apsolutno sigurna da je to ono pravo.    "Razvod od Russella emocionalno ju je upropastio", otkrili su prijatelji pjevačice, no naglasili su kako se ona i Orlando odlično slažu te su oboje vrlo neovisni i daju si prostora, zbog čega njihova veza i funkcionira. No, čini se kako nećemo tako skoro čuti svadbena zvona.  Ali zato, čut ćemo ona Mirande Kerr i njezinog zaručnika Evana Spiegela, osnivača Snapchata, koji ju je nedavno zaprosio velikim dijamantnim prstenom.