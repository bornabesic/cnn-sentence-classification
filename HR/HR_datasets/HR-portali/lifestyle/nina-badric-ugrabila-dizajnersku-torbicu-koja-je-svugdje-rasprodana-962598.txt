Foto: Instagram  TORBICA je gotovo svugdje rasprodana, što dovoljno govori o tome koliko je popularna.  Radi se o torbici slavnog brenda Chloe, koja je zaludjela fashionistice diljem svijeta, točnije o novom modelu Nile.   Ona je posebno utoliko što ima zlatnu metalnu ručku, koja izgleda kao narukvica, a dolazi u maloj, srednjoj i većoj varijanti te u nekoliko različitih boja, kao što su npr. boja konjaka, plava, boja leda, crna, ružičasta itd.   Svoj primjerak na vrijeme je ugrabila i naša pjevačica Nina Badrić, koja se njome pohvalila slikom na Instagramu, iz sunčanog Skopja.   Zgodna Nina nabavila je onu veliku, u boji konjaka, a iskombinirala ju je na crne hlače, bijeli T-shirt, crno-bijele tenisice i savršeni mint kaputić, koji je njezinom stylingu dao "točku na i".   Cijena? Od 1090 do 1290 eura  pa će si ovu prekrasnu torbicu moći priuštiti samo prave sretnice.   Zar nije prekrasna?