Liječnici upozoravaju na novi bizarni trend koji se pojavio, a šire ga portali za tradicionalnu medicinu. Naime, preporučuju ženama da koriste osinja gnijezda kako bi 'suzile' svoju vaginu.  Dok se neki prirodni pripravci preporučuju koristiti u kućnom liječenju, ovaj liječnici strogo zabranjuju. Kanadska ginekologinja Jen Gunter posebno je upozorila na opasnosti novog trenda.  Na internetu se prodaju hrastovi žirevi koji su prepuni osinjih jajašaca, a koji žene stavljaju u vaginu kako bi je pomladili. Tvar koju proizvodi hrastov žir pomoći će brže vratiti maternicu u njezino prvotno stanje nakon porođaja, zaliječit će epiziotomiju te očistiti vaginu, tvrde prodavači ovog 'lijeka'.  No, ginekologinja Gunter upozorava na opasnosti korištenja žireva navodeći kako to može dovesti do infekcija, bolnog seksa, manjka zdravih bakterija i povećanog rizika za dobivanje HIV-a. Ona je ovakvo 'liječenje' nazvala opasnim.