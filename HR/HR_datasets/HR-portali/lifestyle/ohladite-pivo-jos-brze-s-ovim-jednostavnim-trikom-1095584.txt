Neizostavni je dodatak uz nogometne utakmice, ali pravi je saveznik u osvježenju tijekom ovih ljetnih vrućina.  Hladno pivo... Ali kako ga brzo ohladiti ako niste kupili rashlađeno? Svaka minuta je bitna kada želite popiti hladno pivo, složit će se ljubitelji ovog pića. A kako ne biste morali čekati ni minutu više nego je potrebno, znamo kako možete ubrzati cijelu stvar.  Da, morate ga staviti u zamrzivač i morate neko vrijeme čekati. Ali na ovaj način kraće nego inače. A to nije mala stvar dok vas grije vanjskih 35 stupnjeva i dok se nadate da će vaš klima-uređaj rashladiti prostor "warp brzinom 8" jer ste ga zbog nekog razloga isključili prije odlaska na posao.  A pivo? Ubrzat ćete proces hlađenja ovako...Potreban vam je kuhinjski, papirnati ručnik. I malo vode.  Namočite papirnati ručnik vodom i omotajte ga oko boce piva. U "papirnatoj haljinici" stavite ga u zamrzivač. Pogledajte video i vidite o čemu pričamo...   >>Kako vam zvuči krastavac s okusom mojita za ljetni desert?   