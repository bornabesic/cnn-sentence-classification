Foto: Instagram  ONA je peta najpopularnija osoba na Instagramu.  Kim Kardashian, voljeli ju ili ne, svakako je najpoznatija starleta na svijetu, a uz to je na popularnoj društvenoj mreži Instagram prati gotovo 100 milijuna ljudi. Jedine slavne dame, popularnije od nje po tom pitanju, su Selena Gomez, Taylor Swift, Beyonce i Ariana Grande.  No, njezine nedavne fotografije sa ženskog odmora u Meksiku, gdje je njezina sestra Kourtney slavila rođendan, na kojima je prošetala poprilično puno celulita na stražnjici, dovele su do toga da je izgubila čak 100 tisuća sljedbenika na spomenutoj mreži. Iako je potpuno jasno kako Kim i cijeli njezin sestrinski klan redovito fotošopira slike, čini se kako to nije bilo baš svima jasno, jer je upravo to navodni razlog zašto je izgubila sljedbenike. Nevjerojatno, ali istinito.   "Kod nje baš ništa nije stvarno", napisao je jedan razočarani obožavatelj, dok je drugi komentirao: "Kimmy bi izgledala sto puta bolje da nije išla na sve te operacije. Injekcije, implantanti... Samo reci ne."   No, čini se kako slavnu ljepoticu nisu nimalo uzrujale ovakve opaske. "Ja samo sjedim tu na plaži sa svojim sexy tijelom", napisala je na Twitteru. Slike iz Meksika pogledajte ovdje.