Foto: Dubreuil Corinne/ABACA/PIXSELL, Instagram, REX  SUPRUGA poznatog tenisača poznata je po besprijekornom stilu.  Lijepa Jelena Đoković, poznata je i kao supruga proslavljenog srpskog tenisača Novaka Đokovića, ali i po tome što je uvijek besprijekorno obučena, a od lijepih krpica ne odvaja se ni u trudnoći.   Tako je bodrila svog supruga i u Monte Carlu, gdje je Novak igrao svoj prvi meč na Monaco Rolex Mastersu, koji je i dobio, a u tome mu je možda pomogla zlatna ogrlica, koju Jelena nosi na brojnim njegovim mečevima, kao amajliju.   Tako ju je nosila 2011. godine na US Openu, na kojem joj je suprug pobijedio Rafaela Nadala, kao i u finalu Wimbledona, gdje se dogodio isti scenarij. Tu je i Novakova pobjeda u finalu Australian Opena 2012. godine, kao i pobjeda nad našim Marinom Čilićem na US Openu 2015. Slučajnost?    Očito je kako Jelenina ogrlica donosi njezinom suprugu itekakvu sreću, a zavrtjet će vam se u glavi kada čujete njezinu cijenu.  Naime, radi se o ogrlici poznatog brenda Boodles iz Velike Britanije, koji je osnovan davne 1798. godine, a ona košta vrtoglavih 3200 eura, što je nešto manje od 24 tisuće kuna.   A čini se kako ogrlica vrijedi te novce!