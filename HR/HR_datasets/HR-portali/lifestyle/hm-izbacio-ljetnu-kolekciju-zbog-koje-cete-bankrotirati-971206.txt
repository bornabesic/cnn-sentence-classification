IAKO ljeto kalendarski još nije stiglo, poznati high-street dućani već su puni ljetnih komada.  Po mnogima omiljeno godišnje doba tako je i službeno stiglo u jedan od omiljenih, a radi se o švedskom modnom gigantu H&M-u.   Naime, H&M je upravo izbacio svoju ljetnu kolekciju, koja je prepuna, logično, kupaćih kostima u jednodijelnim i dvodijelnim varijantama, ali vrvi i ostalim esencijalnim komadima za vruće ljetne dane i noći.  Tu su tako haljine, torbice, sandale, slamnati šeširi, bluze, rezani topići, kratke hlačice, košuljice, a kolekcijom prevladava military stil, ali i žute, srebrne, bakrene i smeđe nijanse, koje će odlično naglasiti vašu preplanulu put.  Cijelu kolekciju možete pogledati ovdje.