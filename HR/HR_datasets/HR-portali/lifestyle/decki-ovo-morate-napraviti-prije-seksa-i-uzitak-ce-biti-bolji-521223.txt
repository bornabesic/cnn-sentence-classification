Velikodušnost u svemu pa tako i u seksu može rezultirati samo dobrim. Stručnjaci savjetuju muškarcima i ženama da ne misle samo o svojim užitcima jer će na kraju više uživati ako pažnju usmjere partneru. Prema istraživanju objavljenom u časopisu "Social Psychological and Personality Science" - velikodušnost rezultira većom strašću i češćim seksom. Autori studije su proučavali parove u dugim vezama koji su svaki dan, i tako tri tjedna, ispunjavali anketu. Ispostavilo se da su velikodušni ljubavnici doživjeli više strasti, više svakodnevnih uzbuđenja i jaču želju za svojim partnerom od onih sebičnih. - Postoji dosta istraživanja koja sugeriraju da je davanje drugima zapravo dobro za onoga koji daje, a učinak je još intenzivniji u romantičnoj vezi s partnerom. Osim toga, činjenica da možete zadovoljiti potrebe partnera je glavni faktor povjerenja - objasnila je Amy Muise sa Sveučilišta u Torontu koja je i autorica ove studije. Ipak, ispunjavanje samo njezinih ili njegovih želja, a isključivanje vlastitih, neće imati isti ishod, napomenula je autorica i dodala da je kompromis rješenje za sve, pa tako i za želje u krevetu, prenosi Mens'Health.  Zato, dečki, najprije se pobrinite da znate što vašoj boljoj polovici treba i odgovara jer time ne dobiva samo ona, već i vi. Njenim zadovoljstvom vi ćete zapravo najviše profitirati.  