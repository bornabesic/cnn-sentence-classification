Foto: GQ, JLP, Splash, Women's Health  ZA neke slavne cure već znaš kako su zarađivale za život, prije nego su postale slavne.  Catherine Zeta-Jones, Lady Gaga, Eve, Amber Rose, Carmen Electra... Svim ovim curama zajedničko je da su u određenom periodu svog života bile striptizete te tako plaćale operacije, satove glume, režije i slično.  No, kada su u pitanju slavni dečki, ovo je zanimanje bilo zanimljivo i njima, no o tome se puno manje priča. Upravo zato, mi smo odlučile da baš to bude tema današnjeg članka te ti donosimo tri slavna frajera, koja su se bavila striptizom, prije holivudske karijere.  Za Channinga Tatuma već znaš, no jesi li znala za ostale?  1. Channing Tatum  Prije nego je osvojio Hollywood, zgodni glumac osvajao je žene svojim sexy plesnim pokretima. Njegov život bio je i inspiracija za dva nastavka filma "Magic Mike" pa ne moramo dodatno objašnjavati kako je to izgledalo. I u intervjuima, Channing je često otvoreno govorio o svojim iskustvima sa spomenutim zanimanjem te je otkrio kako se nema čega sramiti. Danas je Channing uzoran suprug i otac, i iako vjerujemo kako je dobro zarađivao kao striper, nešto nam govori da je njegova plaća sada puno veća.   2. Brad Pitt  Da, dobro si pročitala. I Brad Pitt je, prije nego je postao Brad Pitt kakvog znamo, bio striper. No, ako si mislila kako je jedan od najpoželjnijih frajera na svijetu nastupao po klubovima, prevarila si se. Brad je, naime, s nekoliko svojih prijatelja iz studentskih dana, osnovao grupu stripera, koji bi putovali na razne zabave te tamo nastupali za samo odabrane goste. Angelina je sretna žena, koja uživa u privatnim nastupima na regularnoj bazi.   3. Chris Pratt  Chris Pratt jedan je od zgodnijih i šarmantnijih holivudskih frajera: uspješan glumac te odan suprug i otac, kojeg je 2007. godine osvojila glumica Anna Faris, na setu filma "Take Me Home Tonight", odnosno doslovno to i napravila te ga otad ne pušta. Chris iza sebe ima vojsku obožavatelja, od kojih neki možda ne znaju da je prije glumačke karijere, Chris bio striper. Iako nije dostigao nivo Channinga Tatuma, otkrio je kako je počeo plesati vrlo rano, sa svega 18 godina. S obzirom da nikada nije imao problema s golotinjom, pitao se zašto ne bi nešto i zaradio. I tako je sve počelo. Sada znamo zašto ga Anna svih ovih godina ne ispušta iz vida...