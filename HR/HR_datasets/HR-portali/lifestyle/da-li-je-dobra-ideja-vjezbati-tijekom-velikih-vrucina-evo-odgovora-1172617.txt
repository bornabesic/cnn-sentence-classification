Da li je dobra ideja vježbati za najvećih vrućina? Tada i sama šetnja po suncu izaziva znojenje, a što bi se tek dogodilo da tijekom najvećih vrućina i vježbate vani. Trener slavnih osoba Scott Laidler za Metro kaže da nije problem ako vježbate vani kada su visoke ljetne temperature, ali morate se pridržavati određenih pravila.  PAŽLJIVO BIRAJTE VRIJEME ZA VJEŽBANJE  Scott kaže kako on tijekom ljeta vani trenira iza 17 sati kada sunce više ne prži tako snažno, ali dodaje kako ima i osoba koje vježbaju i kada su sunčeve zrake jako intenzivne i to im ne smeta. - Sve ovisi koliko ste otporni na sunce i zato ljudi kojima sunce ne smeta toliko mogu vježbati i za jako toplog vremena. Moj savjet je da ljeti vježbate u parku i da to budu treninzi visokog intenziteta nakon kojih se rastegnite i odmorite negdje u sjeni. USPORITE Ako ste se odlučili za trčanje na suncu onda nemojte ići iznad svoji granica i nemojte se forsirati. Trčite sporije i  nemojte na suncu trčati satima ako ne podnosite vrućinu jer takav pothvat zahtjeva posebnu pripremu i energiju.  NOSITE KAPU Zaštiti će vas od sunca i znojenja i olakšati vrijeme provedeno na suncu i bez kape ni ne pomišljajte na trčanje ili bilo koji drugi oblik tjelovježbe. Možete kapu prije nošenja i potopiti u hladnu vodu i tako će vas osvježiti i manje ćete se znojiti. VAŽNA JA HIDRATACIJA Kod svakog treninga a pogotovo onog koji radite tijekom velikih vrućina važna hidratacija organizma. Nosite bocu vode sa sobom i  svakako se napijte dosta vode i prije samog treninga.