Foto: Grayson Lauffenburger  HRVATSKI dizajner Ivan Mandžukić svoju će aktualnu kolekciju ovaj tjedan predstaviti svjetskoj modnoj sceni na berlinskom tjednu mode.  Atraktivnu mušku kolekciju za jesen/zimu 2015.72016. hrvatski su ljubitelji mode imali priliku vidjeti na posljednjem Cro-A-Porteru, a brand IVANMAN predstavio je i živopisnu kampanju, snimljenu na ulicama Berlina.   U kampanji zaista svjetskog izgleda, glavnu ulogu ima model Adom Wieneke dok fotografije potpisuje renomirani njemački fotograf Grayson Lauffenburger.  U kolekciji za aktualnbu sezonu IVANMAN predstavlja kapute, jakne, pulovere, majice i hlače za modernog muškarca koji živi užurbanim stilom života, a ne boji se svoju individualnost istaknuti žarkim bojama i zanimljivim krojevima garderobe koju nosi. "Kampanju za novu kolekciju izbacujem prije Tjedna mode u Berlinu i izuzetno sam uzbuđen zbog toga. Revija će se održati za par dana i nadam se da ću i dalje opravdati visoka očekivanja njemačkih modnih urednika, ali i svjetskih, te buyera i ostalih gostiju moje revije. Prije svake revije osjećam posebno uzbuđenje i osim što sve prođe dobro, najveća nagrada mi je ta da su svi zadovoljni. Nadam se da ću se ove sezone uspjeti pokazati i domaćoj publici u Hrvatskoj na najvećoj modnoj manifestaciji Schwarzkopf Cro A Porter-u jer se Viktor Drago zbilja trudi što se vidi i zaslužuje da se i mi dizajneri potrudimo opravdati očekivanja i domaće publike. Priznati ću da mi je ponekada najveća treba pokazati se pred domaćom publikom. Čak puno više nego pred svjetskom. To je ipak jedan nevjerojatan osjećaj." izjavio je Ivan Mandžukić "I u ovoj kolekciji kao što se vidi ostao sam dosljedan sebi, svom kroju, viziji muškarca koja je itekako dobro prihvaćena svagdje. Trudim se kombinirati klasiku s malo suvremenim elementima u muškom odijevanju što je, koliko vidim itekako dobro prihvaćeno. Trudim se muškarce izvući iz palete boja na koje su naučeni i to mi uspijeva.", dodaje dizajner.