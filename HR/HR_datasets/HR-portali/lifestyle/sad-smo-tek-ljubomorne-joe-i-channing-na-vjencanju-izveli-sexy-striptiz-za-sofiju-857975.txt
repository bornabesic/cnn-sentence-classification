Foto: Screenshot Youtube, Giphy  KAD smo mislile da Sofia ne može biti veća sretnica...  Vatrena kolumbijska glumica Sofia Vergara prošlu se nedjelju udala za jednog od najpoželjnijih frajera današnjice, Joeja Manganielloa. Njezin 5 godina mlađi izabranik, osim što je zgodan i uspješan, je i izvrsni plesač, a svoje je plesne vještine navodno demonstrirao i na vjenčanju.  Kako prenosi E! Online, Joe je sa svojim kolegom i prijateljem Channingom Tatumom, s kojim je snimio oba nastavka popularnog filma "Magic Mike", otplesao sexy ples za svoju novopečenu suprugu, zbog čega su gosti imali osjećaj kao da su na setu spomenutog filma. Jedna od točaka bila je i definitivno najpoznatija scena iz drugog nastavka, u kojoj Joe ulazi u dućan, izvija se, voda štrca na sve strane, mi padamo u nesvijest... Ma znaš na koju mislimo! Iako, nažalost, nemamo nikakvih video dokaza, dečki su navodno napravili pravi show, a oduševljena publika ih je čitavo vrijeme bodrila velikim pljeskom. Pssst! Dečki su, naravno, zaplesali na hit "I Want It That Way", slavnih Backstreet Boysa!