Tim Brummel iz SAD-a saznao je da mu je supruga Rachel trudna prije nego je to ona sama saznala. Uzeo je uzorak njezine mokraće iz zahoda i šokirao se - test na trudnoću je bio pozitivan iako je on bio na vazektomiji. Naime, on i njegova supruga već imaju troje male djece pa su odlučili da će on podvezati sjemenovode kako u budućnosti više ne bi morali paziti na plodne dane i koristiti kontracepciju. Ali, osam mjeseci nakon zahvata ona je ostala trudna. Iako Rachel toga nije bila svjesna, Tim je posumnjao na trudnoću jer se njezino ponašanje promijenilo. Često je bila umorna, povremeno je osjećala mučninu, počela je jesti više nego prije... Prošao je to s njom već tri puta pa je odlučio u tajnosti saznati o čemu se radi - kupio je test. Nakon što je bio siguran da čekaju dijete, zapitao se kako je to moguće. Sjetio se da nikad nije otišao po nalaze nakon vazektomije. Posjetio je liječnika koji je obavio zahvat, a ovaj mu je"mrtav hladan" rekao da zahvat nije uspio te da su jednostavno zaboravili obavijestiti ga o tome. Vratio se kući šokiran, ali i sretan u isto vrijeme - dobiti će još jedno dijete. Odlučio je šutjeti o tome i supruzi prirediti iznenađenje kada dođe kući. Sve je snimao kamerom. Na stolu ju je dočekao potitivan test i poruka: "Za mamu moje bebe: Ako si se ikada zabrinula da će život biti dosadan, stavi taj strah na stranu jer si sada majka četvrtog djeteta." Rachel je bila u totalnom šoku. Rasplakala se od sreće i zagrlila ga. Bilo je to lani, a odlučili su šutjeti o tome sve dok ne vide da će s trudnoćom sve biti u redu. Prije oko mjesec dana rodio im se je sin Merrit Andrew. Presretni su zbog toga. Mommy and baby are doing great! Praise GOD for a smooth delivery and healthy baby! Pogledajte u videu kako je izgledalo kada je Rachel saznala da nosi četvrto dijete: A ovo je njihova proširena obitelj snimljena prije oko mjesec dana:  