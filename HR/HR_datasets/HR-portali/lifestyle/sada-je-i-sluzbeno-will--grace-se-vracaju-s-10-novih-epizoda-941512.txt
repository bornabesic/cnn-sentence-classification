Foto: Promo, Giphy  NAPOKON je stigla i službena potvrda.  Serija koja nas je davnih dana nasmijavala u 8 sezona, ponovno se vraća na male ekrane, i to s 10 novih epizoda.  Radi se, naravno, o seriji "Will & Grace", koja se emitirala u razdoblju od 1998. do 2006. godine, aurnebesnu četvorku nismo nipošto mogli zanemariti. Vijesti je potvrdio jedan od glumaca, Leslie Jordan, a na NBC se vraća čitava glumačka postava, osim nedavno preminule holivudske legende Debbie Reynolds, koja je glumila mamu slavna Grace, no producenti itekako planiraju način kako joj odati počast tijekom novih epizoda. Snimanje počinje u srpnju ove godine, a kako je otkrio Leslie, nove epizode mogli bismo gledati već ove jeseni. Will, Grace, Karen i Jack, dobrodošli natrag nakon punog desetljeća!