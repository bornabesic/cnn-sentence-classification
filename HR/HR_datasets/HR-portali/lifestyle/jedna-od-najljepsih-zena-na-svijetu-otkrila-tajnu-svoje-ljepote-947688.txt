Foto: Instagram, Getty  RADI se o poznatoj glumici. Njezino ime je Kate Beckinsale, a slavna glumica ima 43 godine, no ništa na njoj ne odaje tu brojku.  To je pokazala i nedavnim sexy editorijalem za poznati časopis "Shape", na čijim je stranicama pokazala kako joj na liniji i ljepoti mogu zavidjeti i neke puno mlađe kolegice.   A lijepa Kate, koja često oduševi i vrlo elegantnim kreacijama na crvenim tepisima, s cijelim je svijetom podijelila tajnu svoje ljepote i savršene linije pa je tako priznala kako ne pije alkohol.   "Ne pijem alkohol. Imam osjećaj da alkohol odmah utječe na mene pa skoro nikad u životu nisam popila cijelu čašu alkoholnog pića. Nikad nisam imala problem da kažem 'ne' alkoholu, a to me motivira da treniram još napornije", otkrila je.   "Kad izađem iz teretane, osjećam se 100 posto bolje. Vježbanje je najprirodniji antidepresiv."  Lijepa Kate prošle se godine razvela od redatelja Lena Wisemana, nakon 13 zajedničkih godina, a vjerujemo kako nema nikakvih problema s udvaračima pa nam tek ostaje vidjeti tko će osvojiti srce lijepe brinete.