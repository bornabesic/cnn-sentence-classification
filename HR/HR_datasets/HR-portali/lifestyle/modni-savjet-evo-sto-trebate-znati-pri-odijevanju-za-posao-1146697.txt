Proljeće je vrijeme novih početaka: krećemo na dijetu, mijenjamo boju kose, listamo modne časopise kako bismo pronašli nove modne trendove kojima ćemo obilježiti vlastitu modnu sezonu. Ako ste u potrazi za novim poslovnim odijelom ili kostimom, ovo su modni savjeti na koje trebate obratiti pozornost! Boje i uzorci Prije nego što krenete s isprobavanjem kroja, odaberite boju, odnosno uzorak. Koja boja? Kako je riječ o poslovnom looku, na prvom su mjestu crna, tamnoplava ili siva, no svaka neutralna boja, poput primjerice bež nijansi, bit će dobrodošla. Jednobojno odijelo ili kostim učinit će vas i vizualno mršavijima, a takav komad lako možete kombinirati s detaljima u raznim bojama. I, naravno, dobiti uvijek drukčiju modnu priču! Ove su sezone moderni uzorci. Posebno mornarski look! Ako vaše poslovno odijelo ima pruge, posebnu pažnju posvetite spajanju uzoraka na šavovima. Ne želite pretjerivati s uzorcima? Odaberite jednobojne hlače koje će vas optički suziti. Sako s uzorkom dobar je način za privlačenje pozornosti na gornji dio tijela. Ili obrnuto, ovisno o vašoj građi. Kvalitetne tkanine! Kada se radi o odjeći koju ćete dugo i često nositi, nikada nemojte štedjeti na kvaliteti tkanina. To pravilo vrijedi uvijek, a ne samo za poslovni look. Kvalitetno vuneno tkanje uvijek je pravi odabir, a posebno izbjegavajte mješavine s velikim udjelom poliestera (više od 30%). Prilikom isprobavanja odijela ili kostima, probajte zgužvati tkaninu kako biste vidjeli hoće li se vratiti u prvobitno stanje ili će ostati zgužvana. Sasvim sigurno ne želite odijelo u kojem ćete sjesti u auto i do ureda izgledati kao da ste spavali u njemu. Isto tako pazite na dubinu hlača (kako se ne bi vidjele gaćice). Kako znati jesu li hlače dovoljno duboke? Čučnite nekoliko puta i pogledajte stražnjicu u ogledalo. Ako je pokrivena, hlače su dovoljno duboke. Mali trikovi za odabir sakoa! Imate li velike grudi, odaberite sako s jednorednim kopčanjem. U modu se, posebno ove godine, vratilo i dvoredno kopčanje koje može biti vrlo ženstveno i šik, ali će bolje pristajati ženama s manjim grudima. I sakoom možete naglasiti struk, što je uglavnom prednost kod svakog oblika tijela, jer vas čini mršavijima. Čak i ako nemate savršen struk, ušitci na pravim mjestima će ga stvoriti. Što se pak dužine tiče, klasika su sakoi koji prekrivaju stražnjicu do pola, no ako vam to građa dopušta, možete odjenuti i kratke sakoe koji dopiru do bokova ili u zadnje vrijeme vrlo aktualne dulje sakoe koji su slični blejzerima i više pripadaju casual stilu. Nosite poslovno odijelo, ali želite izgledati casual? Pravi dojam ćete ostaviti ako su džepovi na sakou unutrašnji, dok će našiveni džepovi odavati formalniji i stroži dojam. Duljina rukava – tako važan detalj! Rukavi na sakou ne smiju biti ni predugački, ni prekratki, jer će u oba slučaja izgledati šlampavo. Kako znati koja je prava duljina? Pogledajte ruke kada ih spustite: duljina rukava ne smije prelaziti zglob palca i šake i u tom slučaju košulja nikako ne smije provirivati ispod sakoa. Pripazite i na ramena koja mogu biti lagano podstavljena, a šav rukava i sakoa mora savršeno pristajati vašim ramenima. Na kraju, obratite pozornost i na leđa. Ovratnik sakoa mora lijepo pristajati stražnjoj strani vrata. Suknja ili hlače-pitanje je sad! Ovisno o tome u čemu se bolje osjećate, odlučite se za suknju ili hlače. Ako je moguće, možda bi bilo najpraktičnije nabaviti i jedno i drugo. U vrlo formalnim prigodama najbolje je posegnuti za suknjom (još uvijek su IN one pencil kroja), dok je za formalnije prigode bolje nositi hlače. Koji kroj hlača odabrati? S ''faldama'' s prednje strane, što će ih učiniti daleko komotnijima i udobnijima za nošenje. Hlače bez faldi i općenito uske hlače i nogavice, učinit će vas mršavijima. Kod hlača se postavlja i pitanje manžeta. One s manžetama, baš poput suknji, daleko su formalnije, a one bez njih izduljit će vam noge. Alma vas savjetuje na Modnom almanahu >>7 HIT komada koje nećemo nositi ove sezone >>Kako prekriti trbuščić u 'pet do 12'? Doznajte što vam treba... 