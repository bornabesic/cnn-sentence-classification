Jučer je u popularnom okupljalištu mnogih ljubitelja sporta, prvom sportskom baru u Zagrebu – Brewbites, održano predstavljanje nove etikete piva Pan. Predstavljanju su nazočili brojni ljubitelji i vrsni poznavatelji ovog pjenušavog pića, među kojima su bili i redatelj Miran Kurspahić, glumac Enes Vejzović, poznati hrvatski pivski sommelier Domagoj Jakopović Ribafish i mnogi drugi. Novi, moderni izgled Pana okupljenima je, na stručan i nadasve zanimljiv način, predstavio naš priznati povjesničar umjetnosti i profesor na Studiju dizajna, Feđa Vukić. Istaknuo je kako je inspiracija za novo ruho piva Pan pronađena u staroj hrvatskoj povijesti i jedinstvenom hrvatskom simbolu – pleteru. Pleter je ranije bio najčešće korišteni ukras, a nastao je prepletanjem vrpca, odnosno prutova. On je sada moderniziran, prilagođen sadašnjem vremenu, no i dalje nosi najbitnije odrednice koje ga čine univerzalno prepoznatim u cijelom svijetu. Unutar stiliziranog pletera, na novoj se etiketi tako smjestio vertikalno okrenut naziv Pan, komunicirajući vizualni identitet koji je istovremeno jednostavan, lagan, jedinstven, prepoznatljiv i moderan, što su također i glavne odlike i karakteristike ovog piva. Pan ove godine obilježava svoj okrugli, 20. rođendan postojanja na tržištu, što ga čini jednim od najmlađih u hrvatskoj pivskoj industriji. Nezaobilazan je pratitelj nezaboravnih trenutaka koje provodimo s nama dragim osobama. Pivo koje, zajedno s nama, stvara priče koje će se pamtiti za cijeli život. On je iskren, siguran u sebe, vedar i s obje noge na zemlji. Potpuno drugačiji od drugih, baš poput njegovih vjernih korisnika, koji će nesumnjivo uživati u novom, modernijem ruhu svog omiljenog pjenušavog pića! 