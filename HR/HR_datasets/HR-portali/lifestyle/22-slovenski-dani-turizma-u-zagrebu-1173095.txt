Slovenski dani turizma sajamska je manifestacija, koja će se i ove godine održati u Zagrebu, na Trgu bana Josipa Jelačića, 5. i 6. lipnja 2017. godine Moći će te, iz prve ruke, upoznati se s novitetima turističke ponude naših susjeda. Ukoliko planirate ljetni odmor, imate idealnu priliku na jednome mjestu detaljno upoznati mnoštvo zanimljivih ponuda s poznatih i onih manje poznatih vrhunskih turističkih destinacija. Odmor u toplicama, wellness, odmor na selu, planini ili jezeru... Ljubazno osoblje pomoći će vam u donošenju prave odluke pri odabiru destinacije za odmor koji ćete pamtiti. A sve to uz, naravno, neizostavne degustacije proizvoda slovenskog sela, autohtonu gastronomsku ponudu, vrhunska vina i nastupe glazbenih skupina. Očekuje vas i aktivna zabava na „Mini Planici“, jedinstvenoj atrakciji na kojoj će oni najmlađi moći isprobati svoje vještine u skijaškim skokovima. Svi posjetitelji mogu sudjelovati u nagradnoj igri, dok će javno izvlačenje nagrada biti upriličeno u utorak 6. lipnja, u 16:45 sati na Trgu bana Josipa Jelačića. Možda upravo vas očekuje nezaboravan odmor na nekoj od vrhunskih slovenskih turističkih destinacija! Radno vrijeme sajma je u ponedjeljak, 5.6.2017. od 10:00 do 20:00 sati, a u utorak, 6.6.2017. od 09:00 do 17:00 sati. Dođite i zabavite se s nama!