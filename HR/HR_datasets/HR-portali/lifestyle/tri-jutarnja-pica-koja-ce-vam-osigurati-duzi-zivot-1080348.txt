Ono što pijete svako jutro itekako može imati utjecaj na duljinu vašeg života.  Ne govorimo o napicima od voća i povrća već o sasvim uobičajenim "tekućinama" koje mnogi ionako piju svako jutro. Čaj Rezultati istraživanja objavljenih u Annals of Epidemiology, pokazali su da zeleni čaj smanjuje rizik od srčanih bolesti i prerane smrti. Osobe koje su tijekom studije pile pet ili čak i više šalica zelenog čaja na dan, imaju najniži rizik od smrti prouzročene srčanim bolestima, moždanim udarom i bolestima dišnog sustava. Antioksidansi u čaju "zaslužni su" za dulji životni vijek, a najbolji izbor su zeleni čaj, matcha i hibiskus.  Kava Studija, čiji su rezultati nedavno objavljeni na Harvard Health blogu, otkrila je da osobe koje piju umjerene količine kave na dan žive dulje. U studiji je sudjelovalo gotovo 300.000 muškaraca i žena, a pokazalo se da je umjereno konzumiranje kave povezano s nižim rizikom od smrtnosti općenito te manjim rizikom od smrti uzrokovane srčanim i neurološkim bolestima. Kava sadrži antioksidanse  koji štite ljudski organizam od slobodnih radikala i ubrzanog starenja.  Voda Ako niste ljubitelj ni čaja ni kave, ujutro posegnite za čašom vode u koju ste iscijedili sok limuna. Pijte dovoljno vode tijekom dana i održavajte svoje tijelo hidratiziranim.  >>Čaj od peršina za temeljito čišćenje organizma 