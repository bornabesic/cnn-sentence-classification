Muškarcima se često pripisuje krilatica 'seks je kao pizza, čak i kada je loša, dobra je'. No što razlikuje dobar seks od fantastičnog?  Desetero je hrabrih muškaraca za Cosmopolitan otkrilo detalje najboljeg seksa u njihovom životu. 1. Bio sam s jednom preslatkom, pristojnom djevojkom koju sam sreo u losanđeleškom kafiću, s kojom sam se ljubio cijelo vrijeme. Kada smo napokon došli do spavaće sobe shvatio sam koliko voli agresivnost u krevetu. Nikad prije nisam to isprobao pa sam bio dosta nervozan. Dosta dugo smo imali grubu i pomalo nastranu predigru, a onda smo prešli na stvar. Uhvatio sam je za zapešća, povukao za kosu i bacao je po krevetu. Upoznala me s mojom dominantnijom stranom i nikada više nisam bio isti. Na dobar način. - Nicholas, 23 2. Bio sam sa svojom dugogodišnjom djevojkom u ormaru, u kući njenih roditelja. Opasnost da budemo uhvaćeni na djelu, spontanost našeg čina i zaista neobična lokacija bila je recept za eksplozivna djela. - Peter, 24 3. Bila je novogodišnja noć i upravo smo odvezli doma neke pijane prijatelje moje djevojke. Kada smo došli doma, ona je izašla iz ormara noseći samo svileni negliže. Bili smo vrlo spontani. Htjela je da preuzmem kontrolu, a ja sam veselo poslušao. Bila je užasno energična cijelo vrijeme, sve dok se nismo srušili, znojni i umorni. - Steve, 22 4. Najbolji seks mog života bit će s onom koju ću voljeti, no još je nisam upoznao. Ipak, usputne avanture su zabavne. - David, 26 5. Bio je to prvi seks s mojom sadašnjom djevojkom. Upoznali smo se na faksu i prvi put kad smo se vidjeli nisam uspio prozboriti ništa više osim 'Bok, tvoja kosa je prekrasna, kao i ti'. Nismo postali prijatelji sve do kasnijih akademskih godina, mislio sam da je to platonska ljubav. Pristala je izaći sa mnom na par pića jer sam se spremao na jednomjesečno putovanje, i dok sam je pratio do auta pitala me zašto je nisam pozvao na spoj prije. Tada me poljubila. Nitko od nas se nije spremio za ono što će uslijediti te noći. Seksali smo se tri puta. Jednom u kuhinji, jednom pod tušem, pa zatim u mom krevetu. Bilo je savršeno, oboje smo htjeli jedno drugo toliko dugo. Osjećao sam se kao kad napokon dolaziš do zraka nakon dubokog zarona. - Clayton, 24 6. Moja djevojka i ja smo imali seks utroje s curom koju smo upoznali na društvenoj mreži. Bilo je jako uzbudljivo i bili smo uzbuđeni. Nitko od nas nije mislio da će biti tako dobro! - Austin, 21 7. Bila je jako opuštena i nije mi se libila reći što želi, a što ne. Činjenica da nije samo ležala ondje kao mrtva ribica je nešto najbolje ikad. - Dominick, 21 8. Bio sam s tom curom mjesecima, no morao sam otputovati van grada. Kada sam se napokon vratio bila je spremna pustiti sve kočnice. Zavezala se i ostavila seks-igračke na stoliću. Seksali smo se u svakoj mogućoj pozi 4 puta na svaki mogući način. Nikada nisam doživio ništa slično tome! - Andrew, 23 9. Najbolji seks bio je kada me djevojka pitala mogu li je svezati i imati 'doggy style'. Nikad prije nisam doživio nešto slično i to je bila eksplozija strasti za oboje. - Jimmy, 20 10. Svaki seks gdje sam ludo zaljubljen u partnericu je najbolji. Tada sam lud i sve postaje jedna posve druga razina! - Mark, 21 >> 13 muškaraca otkrilo što ih najviše uzbuđuje kod žena tijekom seksa >> Ovo su stvari koje se muškarci boje pitati ženu u krevetu 