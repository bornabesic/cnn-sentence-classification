Foto: Getty, Splash News  ŠTO je bolje od jednog Ryana? Dva Ryana!  Sinoć je u Los Angelesu održana dodjela Critic's Choice nagrada, na čijem su se crvenom tepihu pojavila brojna poznata holivudska imena. Slavne dame, poput Kate Beckinsale, Amy Adams, Nicole Kidman i Jessice Biel, prošetale su u elegantnim haljinama, no show su ukrala dva frajera.  Radi se o holivudskim glumcima Ryanu Reynoldsu i Ryanu Goslingu, koji su sinoć blistali u elegantnim odijelima, dok se ženski dio publike topio.  No, na našu žalost, obojica su u sretnim brakovima, Gosling s latino zavodnicom Evom Mendes, a Reynolds s holivudskom miljenicom Blake Lively te su obojica ponosni očevi dvoje djece.  Reynolds je plavokosu Blake oženio 2012. godine, a to mu je drugi brak, jer je prethodno, 2008. godine, oženio još jednu glumicu, Scarlett Johansson, no brak je potrajao svega 2 godine. Gosling je pak sa zgodnom Evom prohodao 2011. godine, a oženili su se u potpunoj tajnosti, u rujnu 2016. godine.  Cure su prave sretnice!