Poznata dizajnerica Aleksandra Dojčinović u prostorima Hrvatskog državnog arhiva sinoć je održala drugu samostalnu reviju na kojoj je predstavila svoju novu kolekciju svog branda Lei Lou za proljeće/ljeto 2017. U Esplanadi, na koktelu dobrodošlice okupili su se brojni poznati i slavni, među kojima su bile i Kristina Krpela, Maja Šuput, Sandra Perković, Jole koji je došao u pratnji supruge.... Upravo je slavna sportašica plijenila posebnu pažnju prisutnih. U prepunom Hrvatskog državnom arhivu, svoje komade za proljeće i ljeto predstavila je Aleksandra Dojčinović, a na modelima su se izmjenjivale haljine prožete romantičnim detaljima za suvremenu ženu, odnosno detaljima čipke, plišanih vezova, ali i kože. Od ostalih poznatih lica, reviju nisu propustile ni RTL-ove voditeljice Antonija Stupar Jurkin i Edita Misirić Vrkljan, HRT-ova Nevena Rendeli Vejzović, glumice Bojana Gregorić i Ecija Ojdanić, sportašica Sandra Perković, pjevačica Maja Šuput te brojni drugi. 