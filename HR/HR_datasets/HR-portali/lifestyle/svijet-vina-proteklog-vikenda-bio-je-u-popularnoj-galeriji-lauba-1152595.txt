Lauba je ovog vikenda bilo vinsko središte. U toj popularnoj galeriji u Ul. Baruna Filipovića održan je 2. Vinart Grand Tasting, u organizaciji Vinarta Saše Špiranca. Izložba je u prvom redu bila namijenjena profesionalcima, ugostiteljima, trgovcima, sommelierima i specijaliziranim novinarima, cilj joj je promocija vinara i svijeta vina. Dakako, dobrodošli su bili i svi zainteresirani vinoljupci, što je pokazao velik odziv posjetitelja. Prostor Laube i ovog se puta potvrdio kao izvanredno mjesto za ovakva događanja. U Laubi se, po pozivu organizatora, okupilo skoro stotinu hrvatskih vinara i 20 iz svijeta, izravno vinara ili njihovih zastupnika. Zastupljene su bile sve naše vinske regije, neću izdvajati poimence nijednog našeg vinara, jer su svi svojim vinima i dosadašnjim postignućima zaslužili da se spomenu, počevši od Jasne Antunović koja je svoju glasovitu Graševinu Premium '13 upravo poslala Decanteru na ocjenjivanje. Uz klasične internacionalne sorte izložena su bila vina od naših domaćih, od škrleta, pušipela, malvasije dubrovačke, malvazije istarske, pošipa, pa do crljenka i plavca malog. Posebno dobro raspoloženi bili su Istrani, kojima je iz EK upravo bila stigla vijest da je priznat njihov/naš teran. Preko granice ugodno je iznenadio etablirani Nuić iz Ljubuškog s odličnom žilavkom. Naš pak Sladić iz Plastova pokraj Skradina promovirao je žutinu – stari lokalni naziv za sada popularna narančasta vina, od maraštine i debita. Zablistao je štand s rumunjskim vinima kompanije Liliac; uz međunarodne sorte iskazali su se i vlastitim autohtonim kao što su feteasce: alba, regala i neagra. U susjedstvu su im bila gruzijska vina, egzotičnih naziva, sva iz amfora, koja je predstavljala tvrtka Marani. Uz njih, Vinarija Matalj iz Negotinske krajine, uz ostalo s vinom Kremen kamen! Podrum Gere iz Vilanyja dičio se svojim vinom harslevelu, u nas poznatim kao lipovina, ali u prošlosti…