Foto: Splash News, Instagram  ZABORAVI na haljine...  Iako se sinoć baš sve vrtjelo oko toga tko će ponijeti kući slavni "zlatni kipić" i što će obući slavne cure za crveni tepih, dvije zvijezde uspjele su privući pozornost i odabirom nakita. Radi se o 29-godišnjoj Lady Gagi i 33-godišnjoj glumici Priyjanki Chopri, koje da je itko uspio pokrasti, ne bi do kraja života više trebao raditi.  Lady Gaga tako je zasjala u vrlo elegantnom izdanju, u bijelom kombinezonu te s frizurom karakterističnom za zlatno doba Hollywooda, a nosila je naušnice slavne Lorraine Schwartz, u vrijednosti 8 milijuna dolara. Radi se o dijamantnim naušnicama od ukupno 90 karata. Pjevačici je pratnja bio njezin prezgodni zaručnik Taylor Kinney, s kojim je, kao i uvijek, izmjenjivala nježnosti, ne obazirući se na kamere.  Bivša Miss svijeta Priyanka Chopra, odabrala je čak tri dijamantna prstena te naušnice, a sve skupa koštalo je nešto malo manje od 8 milijuna dolara.   I za njezin nakit bila je zadužena Lorraine Schwartz. Dijamantne naušnice od 50 karata, koštale su 3,4 milijuna dolara, kao i jedan prsten od 22 karata. Dijamantni rozi prsten od 10 karata stajao je 850 tisuća dolara, a najmanji od 8 karata 300 tisuća dolara. Iako su i neke druge slavne dame, kao npr. Heidi Klum i Chrissy Teigen, za sebe izabrale dijamante, niti jedna nije nosila ni približnu vrijednost nakita kao glavne akterice naše priče. Kod obje se radilo o otprilike 2,5 milijuna dolara.