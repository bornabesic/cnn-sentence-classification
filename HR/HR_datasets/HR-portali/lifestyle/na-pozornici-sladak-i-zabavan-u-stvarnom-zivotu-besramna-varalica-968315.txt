TO je i sam priznao jednom prilikom.  Chris Rock jedan je od najpoznatijih komičara na svijetu, koji je punih 20 godina nasmijavao i svoju lijepu suprugu Malaak Compton, s kojom se rastao u prosincu 2014. godine.    Naime, toliko je godina par proveo u braku, a nakon razvoda, Malaak je kratko komentirala događaj. "Nakon puno razmišljanja i punih 19 godina braka, Chris i ja smo odlučili svaki poći svojim putem." Tada damski nije otkrila kako su uzrok raspada braka njegove prevare te kako ju je, osim nasmijati, znao i rasplakati.    A Chris je posljednjih dana ponovno u središtu pozornosti, jer se otkrilo kako mu je jedna od ljubavnica bila i poznata glumica Kerry Washington, a njihova je afera trajala pola godine. Zanimljivo jest kako se duo upoznao 2007. godine, na setu filma "I Think I Love My Wife", u kojem Chris glumi muškarca koji mašta o tome da prevari suprugu. Kakva ironija...    Iste te godine, zvijezda serije "Scandal", prekinula je zaruke s tadašnjim dečkom, glumcem Davidom Moscowom. "Bio sam pravo govno za vrijeme braka", jednom je prilikom priznao Chris, a navodno je sam otkrio kako je suprugu varao s tri žene - jednom jako poznatom, jednom manje i jednom potpunom nepoznatom.   "U to vrijeme, Chris nije živio sa suprugom, a s Kerry je snimao film. Njegov brak bio je pun uspona i padova te čestih razdvajanja", otkrio je izvor blizak glumcu.  Glumica je od 2013. godine u sretnom braku sa zvijezdom američkog nogometa, Nnamdijem Asomughaom, s kojim ima i dvoje djece, dok je 52-godišnji Chris sreću pronašao s 33-godišnjom glumicom Megalyn Echikunwoke.   Samo se nadamo kako je naučio na svojim greškama.