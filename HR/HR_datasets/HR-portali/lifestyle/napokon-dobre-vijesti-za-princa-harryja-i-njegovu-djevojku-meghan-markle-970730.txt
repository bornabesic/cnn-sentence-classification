OD kada je javnost saznala da princ Harry hoda sa zvijezdom serije Suits, mnogi s nestrpljenjem očekuju bilo kakve vijesti o još jednom kraljevskom vjenčanju.    A izgleda da je sada napokon došao i taj trenutak. Nekoliko tjedana nakon prvog službenog pojavljivanja para u javnosti, gdje su uhvaćeni kako razmjenjuju poljupce, princ Harry dobio je dopuštenje kraljice da zaprosi svoju djevojku.  "Kako za sada stvari stoje, zaruke bi se mogle dogoditi do kraja godine. Harry je pričao s kraljicom i dobio je njeno službeno odobrenje," otkrio je izvor blizak kraljevskoj obitelji za britanske medije Mirror i Daily Express.  A s obzirom na kraljičin blizak odnos sa svojim najmlađim unukom, sigurni smo da Harryju njeno dopuštenje znači puno.   Vijesti o zarukama stigle su samo nekoliko dana nakon što je glasnogovornik Westminster Abbeya otkrio i kako je kraljica dopustila Harryju da se sa svojom odabranicom vjenča u istoj crkvi, gdje je su sudbonosno "da" izgovorili i njegov brat princ William i Kate Middleton te njegovi roditelji princeza Diana i princ Charles. Šuška se i kako bi se Meghan do kraja godine trebala preseliti u Harryjev stan u Kensingtonskoj palači.   Izgleda da je veza princa i glumice napokon dobila pozitivni zaokret, nakon što su je obilježile priče o kraljičinom neodobravanju, razvodu Meghan Markle kao i negodovanje britanske javnosti o Harryjevom izboru djevojke.