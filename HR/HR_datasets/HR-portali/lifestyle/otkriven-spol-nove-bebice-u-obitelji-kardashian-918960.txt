Foto: Press Foto/E!, Getty, Splash News  U OBITELJ Kardashian stiže...  Rob Kardashian, brat slavnih sestara Kim, Khloe i Kourtney, uskoro će postati tata, a sada je otkriven i spol djeteta, koje čeka sa svojom zaručnicom Blac Chynom, koja je donedavno bila najveći neprijatelj slavne obitelji.  Rob i starleta sto su otkrili u svom reality showu "Rob & Chyna", koji se nedavno počeo prikazivati na televizijskom kanalu E!.    Naime, slavni par očekuje djevojčicu, iako je Rob otvoreno priznao pred kamerama kako bi volio da je dječak.  "Imate već dečka kod kuće?", upotao ih je doktor, misleći na njezinog sina iz veze s reperom Tygom, koji je u vezi s Robovom 19-godišnjom polusestrom Kylie.   "Ja nemam", odgovorio je Rob, no doktor ga je umirio riječima kako još ima vremena. "Ovo je vrlo emotivni trenutak. To što sam htio dječaka ima veze s mojim ocem, no siguran sam da ću imati odličan odnos sa svojom kćeri, kakav smo imali ja i tata. Sretan sam što je beba zdrava te ću biti super zadovoljan i s djevojčicom", kasnije je objasnio Rob.  Obitelj Kardashian još se nije očitovala u vezi najnovijih vijesti, iako se posljednjih mjeseci njihov odnos prema Robu i njegovoj zaručnici itkako promijenio, obzirom da je Blac Chyna najzaslužnija što se Rob izvukao iz teške depresije te počeo raditi na sebi te gubiti nakupljene kilograme.   Nekad bivša najbolja prijateljica Kim Kardashian, slavnu obitelj zamrzila je nakon što joj je Kylie otela bivšeg zaručnika, dok je Kim prohodala s Kanyeom Westom, koji je nekad bio dečko njezine najbolje prijateljice Amber Rose.  No, sada ipak dolazi bebica pa je bitno da sve bude kako treba, barem prividno. Čestitke sretnom paru!