Foto: Splash News, Facebook, Instagram, JLP, Getty, Men's Fitness, Screenshot Youtube, Versace  ČEKAJTE kad saznate što je nekad davno radila Angelina Jolie...  Ove slavne face dosad ste viđali na crvenim tepisima, u dizajnerskoj odjeći ili pred milijunima dolara vrijednim vilama, koje su si priuštili za sebe i svoje obitelji. No, nije uvijek sve išlo tako glatko pa su mnogi od njih zarađivali za život na sve moguće načine, istovremeno sanjajući o holivudskoj karijeri. A kada kažemo na sve moguće načine, doslovno mislimo tako. Evo što su neka slavna holivudska imena radila, prije nego je cijeli svijet saznao za njih. 1. Joe Manganiello Danas zvijezda serije "True Blood" i suprug Sofije Vergare nekada je bio građevinski radnik, koji je skidao pijesak i šljunak s kamiona. Nije ni čudo da Joe ima tako savršeno tijelo, nakon toliko dizanja.  2. Whoopi Goldberg Slavna glumica nekada je zarađivala za život doslovno kao "kozmetičarka za mrtvace". Kada bi tijelo stiglo u mrtvačnicu, Whoopi bi ga uljepšala prije pokopa. Hrabra žena.  3. Gerard Butler Da nas krivo ne shvatite, nema apsolutno ništa loše u odvjetničkom zanimanju, no moramo priznati kako nikada nismo pomislili kako bi se neki odvjetnik odrekao svoje karijere radi one holivudske. No, upravo je to učinio Gerard Butler, koji je pravo upisao kako bi mu roditelji bili ponosni. No, vjerujemo kako su i sad itekako ponosni na njega.  4. Brad Pitt Postoje te neke stvari u životu, koje nam je itekako žao što ih nismo vidjeli svojim očima. Brad Pitt u kostimu rasplesane kokoši, koja lecima mami ljude da dođu u restoran "El Pollo Loco", svakako je jedna od tih stvari.  5. Chris Pratt Slavni glumac nekada davno je bio beskućnik te prodavao kupone za popuste, a priznao je i kako je pušio travu svaki dan, kada se preselio u kombi. Danas živi u vili, o kakvoj mi možemo samo sanjati.   6. Rachel McAdams Slatkica Rachel u stvarnom životu nije bila "Zločesta djevojka", no bila je radnica u McDonald's-u. No, sama je priznala kako nije bila najpoželjniji radnik, jer je bila opsjednuta pranjem ruku, što nama nimalo ne bi smetalo, no njezinim šefovima očito jest. Rachel se danas sigurno hrani po finijim restoranima...  7. Patrick Dempsey Apsolutni pobjednik današnje liste svakako je doktor McDreamy iz "Uvoda u anatomiju" te zvijezda filma "Bridget Jones's Baby", Patrick Dempsey. Zašto? Zato što je zgodni glumac nekada davno bio žongler, a često se i natjecao na raznim natjecanjima te osvajao visoka mjesta. Danas vjerojatno žonglira snopovima novčanica.  8. Matt Le Blanc Zvijezda "Prijatelja" bila je vrlo spretna s rukama pa se prije nastupa u raznim TV reklamama i serijama, okušavao u stolarstvu. Njegov djed je bio vrlo uspješan stolar pa je potpuno jasno od koga je Matt naslijedio talent. No, želja za svjetskom slavom bila je jača od komada drva.  9. Madonna Prije nego je postala "kraljica popa", Madonna je bila "kraljica krafni", točnije zaposlenica Dunkin' Donutsa, no dobila je otkaz zbog bahatosti prema kupcima. Kakvog li šoka...  10. Angelina Jolie Jeste li znali kako je slavna Angie nekada zarađivala kao redateljica pogreba? Na ideju je došla nakon što nije bila zadovoljna time kako je izgledao sprovod njezinog djeda te je odlučila bolje napraviti posao, no holivudska karijera poremetila joj je pogrebne planove. Ako ništa drugo, sada može isplanirati onaj Bradov, kako je krenulo...  11. Kanye West Možete li zamisliti slavnog repera da radi za ikoga drugoga osim sebe? Ne, ni mi. No, to se nekad davno događalo, dok je Kanye radio u GAP-u, vrlo vjerojatni vrijeđajući ljude i govoreći im kako je on najveća zvijezda na ovoj planeti. Sada bar znamo otkud mu ideja za dizajniranje.  12. Matthew McConaughey  Tijekom studentskih dana i jedne razmjene u Australiji, Matthew je radio na farmi pilića, a njegov je posao bio čišćenje kokošinjca.  13. George Clooney  Holivudski šarmer nekada je zarađivao kao Al Bundy u seriji "Bračne vode", točnije kao prodavač cipela, no sigurne smo kako je bio puno pristojniji prema kupcima nego dotični.  14. Jon Hamm Prije nego je postao Don Draper u hit seriji "Mad Men", markantni Jon uređivao je setove filmova za odrasle, no priznao je kako je mrzio taj posao. Tko zna, možda je već tada htio glumiti, a i u Hollywoodu se godinama glasno šuška o veličini njegova ponosa pa vjerujemo kako bi i na tom polju ostvario uspješnu karijeru.