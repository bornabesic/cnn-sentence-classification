Foto: Press  BLAGDANI su idealno vrijeme za dekoriranje doma.   Uskrs vežemo uz žive boje poput žute, zelene, crvene, a to su boje koje sada primjećujemo i u prirodi. Za vidljivu promjenu ne treba izdvojiti mnogo novca, dovoljna je teglica cvijeća i nekoliko ukrasnih jastuka.  Ako volite sami izrađivati stvari, evo i jednog prijedloga, koji nam je dala Mirjana Mikulec. Napravite duguljastu, dekorativnu drvenu kutiju za cvijeće i ukrašena uskršnja jaja.  Prije nego što pristupite izradi drvene posude, razmislite o njezinim dimenzijama. Prvo morate odredite dužinu donje daske, jer će ona odrediti ukupnu dužinu posude. Prilagodite je broju i veličini teglica koje ćete smjestiti u posudu.  Osim dužine, u vidu imajte i promjer teglica, odnosno njihovu širinu. Nakon što spojite stranice, odaberite boju za posudu. "Predlažem neku žarku ili pastelnu boju koja asocira na proljeće ili pak onu koja najviše odgovara vašem interijeru."  Na kraju, jaja ukrasite vrpcama, perlicama, gumbićima,te ih, zajedno sa cvijećem, složite u drvenu posudu, kao jedinstveni uskršnji aranžman.  Cvjetne grane uvijek daju eleganciju domu, stavite ih u visoke staklene vaze i smjestite u  prostor. Možete se poigrati i kompozicijom od nekoliko vaza što će dati dašak ekstravagancije.     Žarke boje najbolje je unositi u prostor kroz detalje koje, kad vam dosade, možete jednostavno zamijeniti novim. Tako vaš dom uvijek priča neku novu priču.