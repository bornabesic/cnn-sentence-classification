Rak želuca je jedan od najbolnijih vrsta rakova. U Hrvatskoj je rak želuca na drugom mjestu, iza raka bronha. Međutim, pojavljivanje i smrtnost su posljednjih desetljeća u većini zemalja u opadanju. Bolest je 1,5-2 puta češća u muškaraca, a pojavljuje se najčešće nakon 50. godine života.  U ranom stadiju bolesti bolesnike obično muče netipične tegobe koje traju duže vrijeme, ali nisu toliko izražene. Dugotrajna infekcija bakterijom H. pylori koja živi na sluznici želuca jedan je od primarnih uzročnika raka želuca. Simptomi su u ranoj fazi bolesti uglavnom odsutni, ali i teško se prepoznaju. Mnogi prekasno odlaze liječniku, a upravo je rano otkrivanje bolesti ključno za pravovremeno liječenje. Iako sam po sebi jedan od najbolnijih vrsta karcinoma, ovo su simptomi obolijevanja koji ne uključuju bolove. - Nelagoda u trbuhu - Mučnina i povraćanje - Gubitak teka - Brz osjećaj sitosti nakon jela - Povraćanje krvi ili pojava crne stolice - Neobjašnjivi gubitak tjelesne težine Kao neki od najčešćih uzroka nastanka karcinoma želuca spominju se česte konzumacije dimljene i jako zasoljene hrane, vode s dosta nitrata te držanje pripravljene hrane na sobnoj temperaturi umjesto u hladnjaku. Nezdrave navike također povećavaju rizik od obolijevanja, posebice pušenje i alkoholizam. Mnoga istraživanja pokazala su da konzumiranje hrane koja sadrži C-vitamin i beta-karoten, poput svježeg voća i povrća te crnog kruha, smanjuju rizik od obolijevanja.