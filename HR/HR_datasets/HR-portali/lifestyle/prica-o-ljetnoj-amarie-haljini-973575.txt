Foto: Maja Kljaić   NJEŽNA, prozračna, nesputana – riječi koje najbolje opisuju A'marie haljinu.  U njoj nema puno propitkivanja, samo dobar osjećaj jednostavnog postojanja, bez previše razmišljanja. U dizajnu s potpisom A'marie ujutro odlazite u dan i jednako se dobro osjećate do dugo u noć.    A'marie haljina ne traži puno – pokoji komad nakita i omiljene ljetne sandale. Iz dnevnog stylinga jednim potezom crvenog ruža postaje najljepša večernja haljina, a uz visoke potpetice idealan party model.  Viskoza i svila pružaju savršen osjećaj na koži, dopuštaju da ona diše, a crne rips trake mogu se zavezati u mašnu, promijeniti siluetu ili jednostavno egzistiraju naglašavajući ramena i leđa. Iz svoje kolekcije za ljeto 2017.   A'marie, između ostalog, predstavlja nekoliko modela – haljinu u metalik plavoj boji asimetričnog kroja s otvorenim leđima, cvjetni model u retro stilu s mašnom oko struka, bijelu haljinu s predimenzioniranim volanom od čipke koju ukrašava velika svilena mašna, elegantnu maxi haljinu od viskoze s floralnim printom, te savršen modni dodatak.    Chic ruksaci u veličini koja odgovara dnevnim i večernjim stylinzima nadopunjuju metalik naramenice i šarene mašne, a mogu se nositi uz sve kombinacije.