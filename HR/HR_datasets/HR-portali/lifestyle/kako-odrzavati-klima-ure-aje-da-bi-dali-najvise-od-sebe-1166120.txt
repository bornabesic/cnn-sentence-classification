Kao i sve drugo za čime žudimo da što duže traje, i klima uređaje treba pravilno održavati. Vjerujemo da ima pregršt stvari koje ste o klima uređajima htjeli pitati prošlih sezona, no niste imali koga. U većini slučajeva «pitaj servisera» nije dolazilo u obzir jer oni jedva čekaju da vam nešto naplate. Čak i topli savjet. Pa kako onda produžiti vijek svoje klime? U nastavku pročitajte naših nekoliko toplih savjeta koje vam, obećajemo, nećemo naplatiti. Na koliko stupnjeva hladiti prostoriju? Hlađenje klima uređajem za vas predstavlja ugodu i neće utjecati na vaše zdravlje pridržavate li se preporučenih temperatura za rashlađivanje, odnosno grijanje, koje ne bi smjele varirati više od 5 do 7 stupnjeva u usporedbi s vanjskom temperaturom. Svaki stupanj iznad spomenute temperature vaš organizam i organizme vaših ukućana može dovesti u temperaturni šok kada tijelo naglo prelazi iz hladnijeg u topliji prostor i obrnuto. Također, za svaki dodatni stupanj kojim rashlađujete prostoriju, troši se dodatno 3 do 10% više energije, ovisno o razredu klima uređaja kojeg posjedujete. Kao što sigurno znate, klima uređaji raspoređeni su u 7 razreda, od A koji je najučinkovitiji pa do G koji je najlošiji i koji troši najviše energije. Zato, kada kažemo da se skuplji klima uređaj iz višeg razreda dugoročno isplati, ne pričamo bajke, a pod klima uređajima višeg razreda prvenstveno mislimo na Japance: Mitsubishi klima uređaji, Fujitsu i Toshibu. Koliko često je klima uređaj potrebno servisirati? Godišnji servis klima uređaja preporučuje se iz nekoliko razloga: čuva mogućnost korištenja garancije klime, otklanja potencijalne probleme čiji popravci bi bili skupi, ali i čuva kvalitetu zraka te samim time zdravlje ukućana. Godišnji servis sastoji se od čišćenja i vanjske i unutrašnje jedinice - ispiranja odvoda lužinom, dezinfekcije isparivača, ispuhavanja kondenzatora vanjske jedinice, kontrole tlaka plina i temperature ispuha. Filter za zrak potrebno je mijenjati redovito, a ako je klima u punom pogonu cijeli mjesec, onda i na mjesečnoj bazi. Naravno, servis ne smijete raditi sami ako za to niste ovlašteni, a cijena servisa koštat će vas oko 250 kuna godišnje, što je malo ako uzmete u obzir činjenicu da tako čuvate svoje zdravlje. Zašto se iz unutarnje jedinice povremeno čuje pucketanje? Kada klima postigne zadanu temperaturu, vanjska jedinica prestaje s radom, dok unutarnja nastavlja cirkulirati zrak. Mijenjanjem temperature kućišta postepeno dolazi do širenja ili skupljanja plastike, što posljedično proizvodi zvukove pucketanja. Ova pojava zove se dilatacija plastike i nije opasna niti za klimu niti za ljudsko zdravlje. Zašto klima preko ljeta izbacuje vodu iz unutarnje jedinice? Mnogi su u panici kada im procuri klima i trkom zovu ovlaštenog servisa ne bi li riješio problem. Istina je sljedeća: voda u klimi teče u dva smjera, što ovisi o kondenzatu koji nastaje na hladnim dijelovima klime. Zimi je hladnija vanjska jedinica pa za vlažnih dana iz nje teče voda, dok se ljeti korištenjem hlađenja hladi unutarnja jedinica, a vruća vlaga iz zraka pretvara se dodirom s hladnom površinom u tekućinu. Prije negoli pozovete ovlaštenog servisera, provjerite nije li se začepio kraj odvoda kondenzata ili je posuda za otjecanje vode puna. Ako ste oba potencijalna problema provjerili i na njih reagirali, a voda i dalje curi, isključite vaš klimu i tek tada pozovite ovlaštenog servisera. Zašto klima uređaj ponekad prestane s radom i napravi čudan zvuk? Čudno pištanje iz klime popraćeno prestankom rada zapravo je posljedica odleđivanja uređaja. Riječ je o normalnom stanju klime do kojeg dolazi kada su vanjske temperature niske. Ova, popularno zvana defrost opcija služi kako bi se vanjska jedinica oslobodila eventualnog leda koji se na njoj nakupio. Trebam li znati baš sve funkcije programiranja klima uređaja? Ne da trebate, nego morate znati. Zašto? Pažljivim programiranjem uređaja spriječit ćete njegov stalan nepotrebni rad te time i trošenje uređaja, ali i nepotrebnu potrošnju energije. S ovih nekoliko funkcija klimom upravljate daljinskim upravljačem. To su funkcije kojima se mijenjaju temperatura hlađenja i grijanja, odvlaživanja, ventilacije, smjer puhanja, postavljaju timeri za uključivanje i isključivanje klime u zadano vrijeme. Ne budite lijeni i pridržavajte se uputa, a kada dođete kući vrući s posla, zdravije je i pametnije otuširati se u mlakoj vodi, nego pojačati klimu «do daske». Zašto mi savjetuju koristiti inverter? Inverter je poseban sustav koji će pomoći klimi da u kraćem period postigne željenu temperature. Za razliku od običnih klima uređaja, klima uređaji s inverterom imaju više razina hlađenja, odnosno grijanja. Nakon što klima s inverterom postigne željenu temperaturu, potrebna je mala snaga za njezino održavanje. Ukratko, pomoći invertera štedjet ćete vrijeme i energiju potrebnu za klimatiziranje. Gdje servisirati staru klimu ili kupiti novi po povoljnim cijenama? Vašu staru klimu renomiranih brendova servisirati možete u bilo kojem jačem servisnom centru za klima uređaje. Pa ipak, mi vam preporučujemo tvrtku Ferlež d.o.o. jer trenutno na akciji imaju klime visokih razreda poput Mitsubishi, Fujitsu i Toshiba klima uređaja. Zašto vam to spominjemo? Ako je vaša klima dotrajala, možda ćete se odlučiti kupiti novu, a ovaj put nećete pogriješiti kao prošli i kupiti jeftinu klimu koja slabo hladi i buči. U poslovnici tvrtke Ferlež d.o.o. na adresi Kukuljevićeva 18, Zagreb ili na web shopu možete kupiti klime visokih razreda već od 4.000 kuna na više. Možda će to biti malo veći početni ulog od očekivanog, no vjerujte, kvaliteta se dugoročno uvijek isplati. 