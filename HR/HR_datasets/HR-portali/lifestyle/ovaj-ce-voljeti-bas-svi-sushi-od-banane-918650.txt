Foto:Veganheaven OVAJ sushi voljet će baš svatko. Oduševljenje sushijem prilično je podijeljeno, jer nema zlatne sredine: ili ga volite ili ga ne volite.  A za one koji nisu pretjerano oduševljeni idejom da konzumiraju sirovu hranu, danas donosimo jednu preslatku ideju kako da sebi i svojim gostima ponude nešto što samo nalikuje na sushi, no nema ni približno jednak okus. Za sve one koji vole sushi, ovo će biti odličan desert. Potrebne namirnice: Tri banane Maslac od kikirikija Tamna čokolada Pistacije, chia sjemenke, sjemenke sezama i/ili kokosove mrvice nisu obavezne, već ih možete dodati po želji. Postupak: 1. Ogulite banane te ih uz pomoć noža premažite maslacem od kikirikija. 2. Zatim otopite tamnu čokoladu, na laganoj vatri ili u mikrovalnoj te ju pažljivo dodajte na sloj maslaca od kikirikija. 3. Ovaj dio je po vašem izboru: preko banane posujte sjemenke, nasjeckane komade pistacija, kokosove mrvice ili nešto slično. 4. Pustite čokoladu 10 minuta da se stvrdne. 5. Izrežite banane na komade sushi veličine te poslužite. Slatki sushi je nevjerojatan, zar ne? Dobar tek!