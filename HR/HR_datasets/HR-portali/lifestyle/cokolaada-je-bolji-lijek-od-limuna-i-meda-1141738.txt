Vrijeme je prehlada i gripe, a znamo da je najbolji prirodni način za podizanje imuniteta i sprečavanje prehlada, limun, med i đumbir.  Međutim, profesor Alyn Morice sa Sveučilišta Hull tvrdi da postoji bolji "lijek". Čokolada.  Tvrdi kako kakao ima bolji utjecaj na sprečavanje prehlada i gripe, a to temelji na rezultatima istraživanja u kojem su sudjelovala 193 pacijenta kojima se stanje poboljšalo u samo dva dana nakon korištenja preparata na bazi kakaa.  Nisu ovi prvi podaci koji ukazuju na zdravstvenu dobrobit kakaa, istraživanje provedeno na Imperial Collegeu pokazalo je da sastojak teobormin, također poznat i kao ksanteoza, sprečava simptome prehlade.  Teobromin je ljepljiviji i "puniji" od ostalih preparata za liječenje prehlade i "kači" živčane završetke u grlu, što nas navodi na iskašljavanje. Za to obično koristimo limun i med no, smatra Morice, teobromin je mnogo efikasniji izbor.  Tvrdi kako vruća čokolada neće biti toliko učinkovita jer se ne zadržava dovoljno dugo u grlu u tekućem stanju, ali je zato kockica čokolade mnogo bolji izbor, zaključuje Morice.   >>Znanstvenici na pragu velikog otkrića: U budućnosti nas više neće mučiti obična prehlada?