Foto: Getty  ČINI se kako bivši golupčići nisu ostali u nimalo dobrim odnosima. John Mayer, zločesti dečko glazbene scene, ljubio je brojne slavne ljepotice, poput Jennifer Aniston i Katy Perry, ali i Taylor Swift, od prosinca 2009. godine do veljače 2010., koja mu je kasnije posvetila čak nekoliko pjesama.   Svakako najpoznatija je "Dear John", u kojoj mu je uputila sljedeće pitanje: "Zar ne misliš da sam bila premlada da se tako igraš sa mnom? Cura u haljini plakala je cijelim putem do doma..."  A čini se kako njihovo javno prepucavanje nije gotovo ni 6 godina kasnije. Naime, jučer je slavna pjevačica slavila 27. rođendan, a John je iskoristio priliku kako bi taj dan na Twitteru nazvao "najjadnijim u godini", u postu koji je nešto kasnije izbrisan.  Uz to, Taylor je 13 najsretniji broj, koji često crta na svoje ruke, prije svakog nastupa pa nema sumnje na koga se odnosila objava. Istovremeno, brojne slavne prijateljice slavne pjevačice, iskoristile su priliku kako bi joj dodatno uljepšale taj dan te joj uputile dobre želje na društvenim mrežama.  Nitko od spomenutih aktera nije se oglasio u vezi događaja, no ponekad je najbolje neke stvari samo pustiti, jer jednostavno nisu vrijedne komentiranja...