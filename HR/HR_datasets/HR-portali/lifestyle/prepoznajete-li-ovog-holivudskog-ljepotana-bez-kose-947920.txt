Foto: Guliver/X17, Getty, Instagram  MORAMO priznati kako nam je trebalo neko vrijeme da shvatimo o kome se radi. No, pripadnice ljepšeg spola itekako dobro znaju njegove ime, jer radi se o irskom ljepotanu Jamieju Dornanu, kojeg ćemo za nekoliko dana gledati u novim sexy scenama, u drugom nastavku erotske trilogije "Pedeset Nijansi Sive".  "Pedeset Nijansi Mračniji" u kina dolazi na Valentinovo, a njegovi glavni protagonisti, Jamie i Dakota Johnson, u posljednje vrijeme na sve strane reklamiraju novi nastavak.  Tako je glumac uhvaćen pri dolasku u studio, na snimanje showa slavnog Jimmyja Kimmela, gdje se i pohvalio novom frizurom, zbog koje smo ga jedva prepoznale.  Naime, svoju smeđu kosu, Jamie je ošišao na nulu, a sakrio se i iza tamnih naočala. Jedino što je na njemu ostalo isto, jest njegov ležerni stil odijevanja, koji njeguje i na crvenim tepisima, no i dalje izgleda tako dobro.   Ostavljamo vam da same prosudite u kojem vam je izdanju bolji.