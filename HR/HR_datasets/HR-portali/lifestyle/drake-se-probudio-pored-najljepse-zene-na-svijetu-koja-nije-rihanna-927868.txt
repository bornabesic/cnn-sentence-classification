Foto: Instagram, Getty  SLAVNI reper Drake nedavno je u Zapadnom Hollywoodu proslavio 30. rođendan velikom zabavom.  Na njoj su se pojavila brojna slavna imena iz svijeta šoubiznisa, no samo je jedna ljepotica imala čast probuditi se pored slavljenika, koji je nedavno prekinuo s pjevačicom Rihannom.    To nije bila ni Taylor Swift, koja se navodno čitavu večer nije odvajala od repera, već jedna  treća pjevačica, i to ni manje ni više, nego legendarna Sade.  "Probudio sam se pored najljepše žene, koja je ikad bila u mojoj kući", napisao je Drake na Instagramu, ispod slike ručno napisane poruke od spomenute pjevačice, što je bio jedan od poklona povodom rođendana.  Na partyju je bilo 170 ljudi, no među njima nije bila Rihanna, s kojom je Drake nedavno po tko zna koji put prekinuo romansu, i to navodno zato što ga je uhvatila kako šalje poruke drugim ženama u kasne noćne sate. "Bila je to intimna zabava, samo za prijatelje i obitelj. Sve je počelo oko 21 sat, a završilo oko 3 ujutro. Drake je bio sjajno raspoložen i nasmijan te se sa svima izgrlio, kada je dolazio", otkrio je nepoznati izvor.  Intimna zabava sa 170 ljudi? Hm...