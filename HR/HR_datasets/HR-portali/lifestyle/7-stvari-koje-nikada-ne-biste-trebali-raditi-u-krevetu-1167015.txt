Nemoguće je znati želje vašeg partnera odmah na prvu. "Svatko ima osobne sklonosti", kaže seksologinja Gloria Brame. Komunikacija je ključna za sve aspekte odnosa, a trudeći se da razumijete ono što vaš partner voli, gradit ćete ispunjeniji fizički i emocionalni odnos. Ne svađajte se Svakako bi trebalo izbjegavati voditi raspravu o nekom problemu već kada ste oboje legli u krevet. Svaki razgovor koji trebate voditi, a za koji ste sigurni da će "navući negativnost", odradite preko dana ili prije odlaska u krevet. Kad legnete, trebali biste se umiriti i biti spremni opušteno utonuti u san.  Ne glumite da uživate Nemojte glumiti da uživate u seksu ako nije tako. Radije pričajte s partnerom o tome kako biste ustanovili problem i riješili ga.  Ne unosite stres u krevet Imali ste težak dan, razumijemo vas, ali nemojte taj stres unositi u krevet na kraju dana. Ostavite sve što se događalo iza vas i opustite se i pripremite se za novi dan i nove izazove.  Ne kritizirajte Još jedna loša odluka jest kritizirati u krevetu. Primijetili ste da je dobila trbuh ili da se on nije obrijao? Ostavite kritike za dan (ako baš morate kritizirati).  Ne spominjite bivše Nitko u vezi ne želi slušati o bivšima, a posebice ne želi znati da vam je netko iz neke prošle veze pao na pamet dok ležite pokraj sadašnjeg partnera ili partnerice.  Ne zazivajte tuđe ime Jedno je što zamišljate nekog drugog za vrijeme seksa, ali da vam izleti tuđe ime? Ups, u velikom ste problemu.  Ne šizite zbog "tehničkih problema" Što ste stariji, to se češće događaju problemi u krevetu. Impotencija je kod muškaraca češća kako stare, a kod žena se javlja suhoća vagine. Nemojte to partneru "nabijati na nos". Postoje načini kako i tome doskočiti.    