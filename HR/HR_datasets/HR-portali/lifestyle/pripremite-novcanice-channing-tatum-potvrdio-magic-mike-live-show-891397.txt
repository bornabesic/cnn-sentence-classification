Foto: Screenshot Youtube, Giphy, Splash News  MI smo već počele skupljati novce za put.  Slavni glumac Channing Tatum, prošlu se srijedu poslužio Facebookom Live-om, kako bi svim obožavateljicama uljepšao dan zanimljivom viješću.  Naime, 36-godišnji Channing snimio je svoj prvi live video ikad, kako bi najavio da će popularni film "Magic Mike" dobiti svoju live verziju, i to u Las Vegasu, od ožujka sljedeće godine.    To je taman dovoljno vremena da sakupimo što je moguće više novčanica.    Predstave će se održavati u Hard Rock Hotelu i Casinu, no prije nego počneš planirati put, moramo te obavijestiti kako se Channing nažalost neće pridružiti ostalim plesačima na pozornici, već će samo režirati predstavu, s obzirom da je film nastao prema njegovim iskustvima, u vrijeme kada je zarađivao kao striper.    "Magic Mike je vrlo poseban i osoban projekt za mene, a ovaj show je prirodni nastavak toga. Pa iako neću biti na pozornici, veselim se provođenju vremena u Las Vegasu i stvaranju nečega što će ženama dati ono što one stvarno žele", izjavio je zgodni Channing.  Ah, njegova Jenna je prava sretnica!