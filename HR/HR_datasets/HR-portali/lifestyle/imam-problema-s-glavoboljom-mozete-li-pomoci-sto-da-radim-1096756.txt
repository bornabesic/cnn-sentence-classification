Imam problema s glavoboljom, a bol se javlja samo u lijevoj strani glave. Najviše povrh oka, gdje bol jako pulsira povećavajući se i smanjujući. Četiri puta sa, zbog t oga išao k doktoru, kažu da je migrena, a bol sam imao prošle godine dvva mjeseca, pa nakon toga tri mjeseca nisam imao glavobolju, a sad je opet imam već mjesec dana. Možete li mi pomoći, što da radim? Trebaju li mi neki dodatni pregledi?  Migrena je bezopasan ponavljajući tip glavobolje, koji se periodički ponavlja, tj. postoje intervali kada je osoba koja inače boluje od tog tipa glavobolja bez simptoma, a tada se bol ponovno javi. Često se javlja ujutro, pojačava se fizičkom aktivnošću i kretanjem. Za migrenu je karakteristično da traje 4 do 72 sata, praćena je često fotofobijom, mučninom, povraćanjem. Postoji oblik migrene s takozvanom aurom, gdje pojavi glavobolje prethodi tzv. aura, tj. određeni simptomi koji najavljuju početak migrene. S obzirom na to da vaša glavobolja traje mjesec dana, teško možemo govoriti o migreni. Moguće je da je riječ o tzv. cluster glavobolji, koja se također manifestira kao jednostrana glavobolja, praćena katkad bolovima u oku, suzenjem, te drugim autonomnim simptomima. Bol može trajati u nekim oblicima i više od godinu dana, a u epizodičkim oblicima od 7 dana do godinu dana, s periodom bez boli duljim od mjesec dana. Dijagnoza se postavlja na temelju tipične kliničke slike i neurološkog pregleda, a uobičajeni analgetici uglavnom nisu djelotvorni. Svakako se javite svome liječniku. >>'Trebam pomoć s problematičnom kćeri' >>Odvikavanje od spreja za nos zahtijeva volju i disciplinu 