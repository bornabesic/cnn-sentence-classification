ZAŠTO nama nikada nije poslao poruku?!  U posljednje vrijeme, braća Jonas postala su pravi hit, barem kada su u pitanju Nick i Joe.  Nick je tako nabacio mišiće i skratio kosu te postao predmet želja brojnih poznatih i manje poznatih dama, a nakon prekida višegodišnje veze s missicom Olivijom Culpo, spetljao se s 13 godina starijom Kate Hudson te mladom glumicom Lily Collins.    Njegov brat Joe također se iz dječaka pretvorio u frajera, osnovao super cool bend DNCE, s kojim žari i pali glazbenim ljestvicama, a i za njim su poludjele brojne slavne cure, poput Gigi Hadid i njegove trenutne ljubavi, prekrasne Juliane Herz.    No, vratimo se na Nicka. Slavni pjevač nedavno je otkrio kako uletava curama i pritom nas iznenadio, jer smo mislile kako to radi pjesmama, ali ne. Kako je otkrio - on im voli slati poruke.  Dakle, kada vidi ili upozna neku zgodnu curu, Nicku nije problem pronaći ju na društvenim mrežama te poslati direktnu poruku, kako bi se povezali.    "Istina je, vrlo sam besraman po tom pitanju. Puno puta čak niti ne dobijem odgovor, jer vjerujem kako atraktivne djevojke dobivaju puno takvih poruka svaki dan", otkrio je The Sunday Timesu.  Ako nama pošalješ takvu poruku, mi ćemo ti odgovoriti iste sekunde, kao da sutra ne postoji...