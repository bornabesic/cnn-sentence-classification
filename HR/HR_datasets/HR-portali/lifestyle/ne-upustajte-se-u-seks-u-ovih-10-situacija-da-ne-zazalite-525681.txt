Ako primijetite jednu ili više od navedenih situacija u odnosu s partnerom, seks je bolje zaobići. Ako niste sigurni biste li se seksali ili radije zavalili u krevet i gledali omiljenu seriju, nemojte se forsirati. U slučaju da vam je neugodno zbog nečega što vaš partner radi, najbolje je lijepo mu objasniti da vam to ne odgovara ili da vas ne napaljuje. U svakom slučaju, forsiranjem seksa nećete se ni zabaviti, a ni dobro osjećati.  Ako izlazite s nekim za koga niste sigurni koliko mu se sviđate i imate li budućnost, nemojte forsirati seks kao način na koji ćete ga impresionirati i potaknuti da vas više vrednuje. Ta je strategija rijetko učinkovita, dapače, nakon ovakvog seksa, češće je udaljavanje nego zbližavanje. Ako to nije to - prekinite i tražite dalje.  Ako ga ne možete dobiti na telefon ili nikad nema vremena za vas, zaboravite na seks. On vas neće zbližiti, već će mu samo olakšati da prekine s vama. Veza s ovakvim partnerom nema budućnost. Ako na početku ne želi provesti svaki slobodni trenutak s vama, teško da ćete se seksom popeti na vrh liste prioriteta. Rijetko kad muškarci ženama otvoreno kažu da ne žele vezu, ali ako vam to kaže - shvatite to ozbiljno. Osim u slučaju da želite seks bez obveza, nemojte se upuštati u to. Rijetki su primjeri kad iz neobaveznog seksa nastane veza. Isto pravilo ide i obrnuto. Nemojte se upuštati u seks s nekim tko je zaljubljen u vas, a prema kome ne gajite iste osjećaje. Iz takvog "aranžmana" ne može izaći ništa dobro, budući da su vaša očekivanja poprilično različita. U slučaju da se muškarac s kojim ste započeli vezu jako "pali" na vas, a vi baš i niste ludi za njim, seks će vam samo dodatno zakomplicirati odnos.  Upustite li se u seks, indirektno ćete mu poručiti da želite nešto više, a budući da to ne želite, za oboje je bolje što prije okončati taj odnos.   Postoji samo jedna jedina opcija da se spetljate s bivšim od prijateljice, a koju bi vaša prijateljica i okolina prihvatila, a to je da je to - čovjek vašeg života. No to je jako rijetko i uglavnom u situacijama kad ste vi poznavali tog muškarca još prije veze s prijateljicom. Ali, i tad to može biti jako škakljivo. U svim ostalim slučajevima, radije preskočite i nađite nekog tko nema povijest s vašim prijateljicama.  Primijetite li da muškarac s kojim se nalazite ružno priča o svojim bivšim curama, velika je vjerojatnost da je problem on, a ne one.  Alkohola ili drugih opijata nemojte ni pomišljati na seks sa strancem. Pod prvo, ne poznajete se i ne možete znati što takav utjecaj izvlači iz njega, a drugo, vi možete učiniti nešto što biste drugi dan mogli gorko požaliti. Ovakve odluke vas mogu dugoročno proganjati pa je najbolje riješiti problem odlaskom u suprotnom smjeru i dobro se naspavati.  Ako odbije koristiti kondom, nemojte se upuštati u seks samo zato što ste napaljeni. Njegova neodgovornost može promijeniti cijeli vaš život. Erotski triler iz zagrebačkog seksualnog podzemlja "Do kraja: Oslobađanje" potražite na svim kioscima i na mondo.hr za samo 39,90 kn!