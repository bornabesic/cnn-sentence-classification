Foto: Ivan Pavliš  FOTOGRAF Ivan Pavliš i modna stilistica Ivana Pavić ovim su projektom iskoristili slobodu umjetnosti kao najintenzivniju formu individualizma.  Autori su pokušali "pomaknuti" komercijalan pristup modi – s kojim se svakodnevno susreću –  te "riskirati" drugačijim pristupom unutar područja modne fotografije.  Serija crno-bijelih fotografija velikog formata prikazuje moćnu sinergiju fotografskih elemenata sa stilističkim formama tekstura i volumena.  Korištenjem fotografije kao medija kojim će prezentirati svoje ideje, na promatrača se prenosi određena doza sirovosti te nepoznate i hladne eksperimentalnosti.  Svaka fotografija nosi tenziju svjetla i tame te dinamike i statike, uz stalno prisutnu napetost između modela i fotografa, prenoseći je i na njezina promatrača.  Fotografije su nastajale tijekom zadnjih godinu i pol dana stvaralaštva mladih autora. Fotografsko – stilistički projekt Pavliš + Pavić "Experimental View" predstavit će se u 27.02.2017. u Galeriji Kranjčar.