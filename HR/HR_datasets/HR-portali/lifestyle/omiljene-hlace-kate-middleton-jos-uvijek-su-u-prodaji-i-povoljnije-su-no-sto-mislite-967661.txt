Foto: Rex, Zara  SIGURNO većina vas ima one jedne hlače u kojima se uvijek osjeća dobro i koje su najčešće na pranju - jer ih i najviše nosite. A ako ste mislili da to ne vrijedi i za bogate i slavne, ova članica kraljevske obitelji tu je da vas razuvjeri. Iako često plijeni pažnju javnosti u zapanjujućim dizajnerskim kreacijama, Kate Middleton nikada nije krila svoju ljubav prema popularnim i povoljnim high street brendovima. Viđali smo je u haljinama iz Topshopa, s Mango nakitom, topićima iz H&M-a... No komad o kojem je ovdje riječ su njene omiljene hlače iz Zare u kojima je vojvotkinja viđena već nekoliko puta, a posljednji put u obilasku farmi za gradsku djecu u Arlingtonu.   Sive moto hlače iskombinirala je s maslinastom parkom i svojim omiljenim smeđim čizmama, a čak i ovoj ležernoj kombinaciji Middleton je zračila elegancijom. Ove hlače iz Zare prvi put smo na njoj zamijetili tijekom kraljevskog putovanja u Indiju, prošle godine, a nakon toga ih je nosila još nekoliko puta (baš kao i svi mi "obični smrtnici"). A vjerovali ili ne, hlače su još uvijek u prodaji, samo u crnoj boji, pa i sami možete otkriti u čemu je njihova čar, ali i hvaliti se da imate isti odjevni komad kao članica najslavnije kraljevske obitelji. Zara, 229,90 kn