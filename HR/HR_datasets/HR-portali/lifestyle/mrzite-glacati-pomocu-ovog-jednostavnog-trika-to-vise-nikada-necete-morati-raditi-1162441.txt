Glačanje je sigurno među najdosadnijim kućanskim poslovima. Oduzima mnogo vremena, čini se kao da nikad ne prestaje. Koliko god često glačate, oprana odjeća uvijek se gomila. Mnogo je onih koji glačaju samo najzgužvanije odjevne predmete, no uz pomoć ovog trika sada bi si i taj posao trebali olakšati. Sve što vam treba jesu kockice leda i sušilica. Kada vam se rublje u sušilici osušilo, ne vadite ga odmah van nego ubacite u bubanj nekoliko kockica leda. Uključite sušilicu na nekoliko minuta na najjači program. Kada je isključite, odjeću odmah izvadite van, protresite i složite. Odjeća bi trebala izgledati kao da je upravo izglačana te bi svi ružni nabori trebali nestati.  Naime, ovaj trik ima jednak učinak kao para na vašem glačalu pa zbog toga rublje iz sušilice ne izlazi zgužvano. Kod sušilica je također bitno da je ne natrpate, a u ovom triku pazite i koliko kockica leda stavljate u nju jer ne želite da vam odjeća bude mokra.  >> Ovi trikovi u kućanstvu uštedjet će vam vrijeme, novac i živce! >> Vjerovali ili ne: kućanski će poslovi ženama produljiti život, no ako ste muškarac... Za vas vrijedi upravo suprotno! 