Muhe "zujalice" koje lete u krug iznad naših glava mogu biti vrlo iritantne. Osim toga, njihovo prisustvo u našem domu može biti i prijetnja zdravlju s obzirom na to da muha može nositi oko milijun bakterija na svojim nožicama prekrivenim sićušnim dlakama. Muhe slijeću na razne prljave površine poput izmeta, pokvarene hrane, smeća i sl. Upravo stoga važno je tjerati muhe s hrane i izbjegavati jesti taj komadić namirnice na koju je sletjela. Iako može zvučati drastično, imajte na umu da muha može prenijeti opasne bakterije, poput uzročnika tifusa, proljeva, kolere... Vrećica s vodom Jedan od najjednostavnijih i po mnogima najučinkovitiji način da spriječite da u vaš dom ulete muhe jest da napunite običnu prozirnu vrećicu s čistom vodom. Napunite je do pola i zavežite čvrsto. Objesite je pred vrata ili prozore koje držite otvorene, a bez zaštitne mrežice kako biste spriječili muhe da ulete kroz te otvore u vaš dom.  Zbog njihove strukture očiju, bistrih vrećica ispunjenih vodom, muhama to nalikuje na paukovu mrežu pa ne dolaze blizu. Tvrdi se i da vrećica s vodom dezorijentira muhe i stvara im neku neobjašnjivu iluziju koja ih drži podalje. Bilo kako bilo, važno je da djeluje..