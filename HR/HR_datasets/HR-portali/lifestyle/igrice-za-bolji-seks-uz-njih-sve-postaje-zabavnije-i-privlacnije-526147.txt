Ludu “kemiju” s početka veze teško je održati na duge staze. Kako bi veza i nakon duljeg vremena bila napeta, potrebno ju je “začiniti” vragolastim igrama, savjetuju seksolozi. Ljubitelji kartanja učinit će to klasikom - pokerom na skidanje. Pritom je osnovno pravilo “nema akcije dok jedan od partnera nije potpuno gol”. Tek tad pobjednik postaje vođa igre koja slijedi. Osim kartama seksualni život može se “osvježiti” i bacanjem kockica. Na komad papira oba bi partnera trebala napisati akcije koje odgovaraju brojevima od jedan do pet. Primjerice, 1 - masaža stopala. Ovisno o željama i raspoloženju, akcije mogu varirati od “pitomih” do onih krajnje “zločestih”. Nakon što jedan partner baci kocku, drugi izvršava akciju. To je, tvrde stručnjaci, možda najbolja igra za one sramežljive koji se partneru ne usude predložiti maštarije koje ih privlače.  Druga varijanta igre uključuje dvije kocke. Pritom su na jednoj, umjesto brojeva, upisani dijelovi tijela, a na drugu su zapisane akcije. Svaki partner baca obje kocke, a drugi izvršava naredbu. Maštate li o filmskom scenariju, zaigrajte igru zamjene uloga. Ovisno o željama, možete se uživjeti u uloge fotografa i modela, liječnice i pacijenta, zatvorenice i stražara... Onima “klasičnijima” više će odgovarati scenarij stranaca koji su se zapazili u kafiću. Ulje za masažu, papir, boca i pješčani sat pomagala su za igru izazovne masaže. Na papir u krug napišite dijelove tijela, stavite bocu u sredinu i zavrtite. Onaj tko vrti masira, a drugi uživa. No svaka masaža traje samo dok pijesak ne iscuri.  Mala preinaka zapisanih pravila učinit će svaku društvenu igru erotičnom, ističu seksolozi. Zaigrajte klasični monopoly, no tako da zaustavljanje na partnerovu teritoriju, umjesto novcem, platite maštovitom seks-akcijom prema vlastitu (ili partnerovu) izboru.  Sakrijte se u mračnu kupaonicu i čekajte da partner dođe komotnije odjeven (ili gol). Iščekivanje i ograničen prostor pojačat će napetost, a nedostatak svjetla izoštriti osjetila. Nakon što vam se pridruži, poljubite mu nadlanicu, ruku, rame i vrat. No odgađajte poljubac u usne, sve dok ne poludi od iščekivanja. Pravilo: Svaka akcija traje sedam minuta. Nakon što se “zagrijete” vinom, zaigrajte seks-varijantu legendarne boce istine. Prije nego što zavrtite bocu, na papir nacrtajte krug koji ćete podijeliti na manje dijelove. U svaki od njih upišite seks-zahtjev, primjerice, francuski poljubac, striptiz i slično. Nakon što partner zavrti bocu, mora izvršiti akciju na kojoj se boca zaustavila.  Hrana je oduvijek bila nezaobilazan dio erotičnih igara. Želite li se poigrati osjetima okusa, mirisa i opipa, odaberite nekoliko vrsta hrane prema izboru - primjerice, med, sladoled, voće, jogurt ili nešto drugo. Rasporedite manju količinu na jedan ili više dijelova tijela. Partner bi zatim zavezanih očiju trebao pomoću usana i ruku istražiti vaše tijelo, pronaći hranu i prepoznati je po okusu, mirisu ili teksturi.  Erotski triler iz zagrebačkog seksualnog podzemlja "Do kraja: Oslobađanje" potražite na svim kioscima i na mondo.hr za samo 39,90 kn!