Foto: REX  MOGU li oni uopće biti ljepši? Ryan Reynolds i Blake Lively jedan su od najomiljenijih holivudskih parova, ali i najzgodnijih, a duo zajedno ima i dvije kćerkice.  No, sinoć su iskoristili večer samo za sebe pa su se tako pojavili zajedno na crvenom tepihu u New Yorku, na glamuroznom eventu slavnog časopisa TIME, koji je objavio listu 100 najutjecajnijih ljudi na svijetu.  Plavokosa glumica, koja je od svog supruga mlađa čak 11 godina, ponovno je privlačila pažnju svojim modnim odabirom, iako je prije tjedan dana poludjela na novinarku, koja ju je pitala što nosi na sebi. Radi se o crno-prozirnoj haljini s cvjetnim elementima i dubokim dekolteom, koje potpisuje modni brend Marchesa.  Blake ju je iskombinirala s genijalnim zlatnim metalik sandalama, koje su ove sezone veliki hit, dok je oduševila i podignutom frizurom, naušnicama i prekrasnim make up-om. S druge strane, 40-godišnji Ryan blistao je u klasičnom plavom odijelu i bijeloj košulji te još jednom pokazao zašto ga smatraju jednim od najpoželjnijih holivudskih frajera.  Svoju lijepu suprugu, glumac je upoznao davne 2010. godine na setu zajedničkog filma "Green Lantern", a ostale je povijest. Prekrasni su, zar ne?