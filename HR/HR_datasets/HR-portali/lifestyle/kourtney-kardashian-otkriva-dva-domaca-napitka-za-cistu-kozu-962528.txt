Foto: Instagram  OD svih Kardashian sestara, Kourtney je nedvojbeno najviše posvećena holističkim zdravlju.  Majka troje djece usvojila je organsku dijetu, koja isključuje mliječne proizvode i gluten, a takav način života nastoji prenijeti i na svoju djecu.   Upravo zato, nimalo nas ne čudi kako je i njezina beauty rutina, bazirana na što prirodnijoj njezi kože pa smo upravo kod nje potražili nekoliko savjeta za besprijekornu i blistavu kožu. Najstarija sestra Kardashian tako je otkrila dva jednostavna, domaća napitka, za koje se kune kako joj pomažu u održavanju prekrasnog tena, koja brzo i lako možete pripremiti i vi.   Prvi je zeleni čaj, a 37-godišnja starleta otkrila je kako pije dvije šalice dnevno, bez ikakvih dodataka, jer upravo zeleni čaj ima protu-upalna i anti-age svojstva. Drugi je organski jabučni ocat, točnije dvije žlice, koje dodaje u čašu vode, kako bi pomogla svom tijelu da bolje upije vitamine.   Naravno, nemojte zaboraviti niti na dovoljan unos tekućine u tijelo tijekom dana, što zdraviju prehranu i redovitu tjelovježbu, koji vam i omogućuju lijepu kožu. Ona će vam biti itekako zahvalna, a i vi ćete se osjećati još ljepše i bolje!