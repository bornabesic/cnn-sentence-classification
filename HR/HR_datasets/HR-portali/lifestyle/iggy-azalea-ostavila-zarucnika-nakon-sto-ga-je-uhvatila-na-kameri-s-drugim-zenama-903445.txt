Foto: Forever 21  SLAVNA reperica trenutno proživljava pravu privatnu dramu.  Prije nekoliko dana, reperica Iggy Azalea izbacila je svog zaručnika, NBA košarkaša Nicka Younga iz zajedničke vile, vratila mu veliki dijamantni prsten te navodno uzela natrag skupocjeni automobil, koji mu je kupila.    Odluku je kratko objasnila činjenicom kako mu više ništa ne vjeruje, nakon skandala u ožujku ove godine, kada je jedan od njegovih suigrača objavio video, na kojem Nick priznaje kako je varao pjevačicu.  Razgovor je započeo pitanjem njegovog kolege je li imao što s 19-godišnjakinjom iz noćnog kluba. Nickov glas se tada ne čuje na snimci, no pitanje "ti imaš 30, a ona 19?", dalo je odgovor na prethodno postavljeno pitanje. "Što je s Amber Rose?", pitao je D'Angelo kasnije, a Nick mu je odgovorio: "Ništa, ona zna moju curu".    I kao da to sve nije dovoljno samo po sebi, priča ima još gori nastavak.  Naime, pjevačica je priznala kako je ulovila sada već bivšeg zaručnika kako ju vara s čak nekoliko žena na snimkama sigurnosnih kamera, a u međuvremenu, Nick je navodno napravio i drugo dijete svojoj bivšoj curi Keonni Green, s kojom je nedavno viđen u šetnji, dok su se grlili i bili odlično raspoloženi. Podsjetimo, s njom već ima 4-godišnjeg sina, no pjevačici naravno nikada nije rekao da joj je napravio drugo dijete.  "Imam osjećaj kao da me netko bacio iz aviona, bez padobrana", "Ovo je kao da me netko drugi put pogodio metkom u srce", iskreno je priznala Iggy obožavateljima, serijom statusa na Twitteru.   Podsjetimo, košarkaš je pred Iggy kleknuo u lipnju prošle godine, tijekom proslave njezinog 30. rođendana, a ono što se činilo kao bajka, pretvorilo se u pravu noćnu moru.  Samo se nadamo kako će se Iggy iz nje probuditi što prije...