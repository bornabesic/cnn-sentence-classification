Foto: Instagram  AKO ona nešto voli, onda je to pokazivati svoje utrenirano tijelo. Radi se o 20-godišnjoj Alexis Ren, iz Santa Monice u Kaliforniji, koja na Instagramu broji čak 8,6 milijuna sljedbenika.   Zgodnu manekenku javnost je imala priliku upoznati posljednjih godinu dana kada je, sa sad već bivšim dečkom, manekenom Jayjem Alvarezom, putovala svijetom te izazivala ljubomoru običnih smrtnika, prekrasnim slikama s egzotičnih lokacija.   Osim toga, na istim je slikama, plavokosa ljepotica pokazala i kako je redoviti gost teretane, što joj je i priskrbilo milijune obožavatelja. Kako je sama otkrila u intervjuima, koje je dala tijekom godina, potpuno joj je jasno kako seks prodaje baš sve pa je prvu fotografiju u bikiniju na društvenim mrežama objavila sa samo 15 godina, a tako joj je počeo rasti broj sljedbenika na istima.   No, ovoga puta, Alexis je ponovno u središtu pozornosti zbog svog tijela, no zato što obožavatelji smatraju da je previše mršava. Slika koja ih je razbjesnila bila je ona sa slavne Coachelle, na kojoj manekenka gotova da i nema struk, a obožavatelji su joj postavili pitanje: "Koliko trebaš biti jadan i opsjednut sobom da fotošopiraš svoje tijelo, čak i kada ti to nije potrebno?" "Ovo nije normalno", "Patetično", napisali su drugi.   Iako je manekenka uvijek bila mršava, činjenica jest da je posljednjih tjedana mršavija nego inače, no fanove pokušava umiriti slikama iz dućana, na kojima ima pune ruke slatkiša. "Zar doista misliš da vjerujemo da ćeš sve ovo pojesti?", pitao ju je jedan obožavatelj, dok je drugi ustvrdio: "Kad poziraš u dućanu, kako bi ljudi vjerovali da nešto i jedeš".   Radi li se o internetskim trolovima, koji ovih dana ne štede baš nikoga ili samo iskrenim i zabrinutim obožavateljima, ostavljamo vam da prosudite sami.