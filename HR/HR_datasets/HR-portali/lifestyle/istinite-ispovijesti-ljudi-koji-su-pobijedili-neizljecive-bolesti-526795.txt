Nemilosrdni smo prema sebi, zadnji liježemo, prvi ustajemo, ne volimo sebe, izuzetno smo strogi prema sebi. Da ne prčkam po prošlosti, oboljeli će znati o čemu govorim. Danas je sve drukčije - govori Anđa Marić koja se uspjela othrvati bolesti. U novom broju donosimo njezinu intimnu ispovijest. Najpoznatiji hrvatski karizmatici, pater Ciril Ćus, fra Ivan Matić, fra Smiljan Kožul i fra Ivo Pavić samo za Astral govore o svom životnom putu, ali i otkrivaju kako su ozdravljenja moguća na seminarima duhovne obnove. Iscjelitelj Ante Poljak objašnjava pak kako ljudima pomaže uz pomoć anđeoske energije. Za čitatelje smo pripremili i veliki vodič kroz snove i sanjanje, a astrologinja Julijana Oremović otkriva klanove Zodijaka, odnosno na koje se sve načine znakovi grupiraju i zašto. Astrologinja Vesna Narat donosi veliki astroprofil Blizanaca te mjesečnu astroprognozu za sve znakove za lipanj. Astral vas neće razočarati ni ako vas zanima zdravlje: otkrivamo sve o alkalnim sokovima koji smanjuju kiselost stanica, a uz jednodnevnu kuru moguće je smanjiti rizik od raka i organizam vratiti u ravnotežu. Objašnjavamo zašto je ulje divljeg origana moćnije od antibiotika te kako njegovati kosu i vlasište uz pomoć prirodnih pripravaka (baznih i eteričnih ulja, pakunga za kosu). Saznajte i kako ogledala u stanu udvostručuju energiju prostora (gdje ih postaviti po feng shuiju) te koji su savjeti i životna pravila dalaj-lame za sretan život. Za kraj vas Mevludin tješi svojim mnogobrojnim odgovorima i savjetima. Novi Astral možete pronaći na svim kioscima za 16,99 kn.