U prošlosti su tvrtke imale propisan stil odijevanja za svoje zaposlenike, no to je davna prošlost u većini današnjih firmi. No ono što nije zastarjelo jest dobar dojam, pogotovo ako je prvi.  Ako se vi osjećate dobro u svojoj odjeći, automatski ćete bolje i zračiti. Bit ćete samouvjereniji, smjeliji i sigurniji u sebe i svoj rad. Vaš nastup će tada sigurno biti bolji. Odijelo nije tu da čini čovjeka već da pomogne čovjeku da bude ono što jest.  Donosimo vam nekoliko ideja za poslovni look koje možete uvijek kombinirati.  1. Kombinacija tirkizne i smeđe je uvijek bila dobitna kombinacija za ozbiljne situacije, ali i svakodnevni posao. Nije preozbiljna kombinacija, ali daje dojam da se pazi na izgled i prezentaciju. 2. Ako ste vatreni po prirodi, vi ćete uvijek moći obući drske kombinacije s kojima ćete se izdvojiti iz mase. Ali pazite da ne pretjerate, "vatreni izgled" ne podrazumijeva i "vatrenu" komunikaciju. 3. Elegantno, retro i chick. Vrtoglave potpetice u kombinaciji s uzorkom i modnim dodacima u crvenoj boji - dat će jasnu poruku da ste vi tu da pokažete što sve možete. Ovakva poslovna kombinacija naglašava ženstvenost i odmjerenost u odijevanju. 4. Za proljetne mjesece koji stižu, boja lavande je obavezna. Svaka kombinacija koja daje smirujući prirodni ton je must have.  5. Volite miješati boje i razne uzorke? Nemate milosti prema dosadnim sivim tonovima? Onda je ova kombinacija stvorena za vas! 6. Kod kombiniranja uzoraka ipak treba biti malo oprezan. Više različitih uzoraka će izgledati nespretno, tako da je uvijek dobra ideja kombinirati jednobojne dodatke koji se slažu s barem jednom od boja na odjeći s uzorkom. 7. Tko kaže da je klasično dosadno? S drskim rezovima i oblicima možete postići jedan novi nivo elegancije. Nije za večernji izlazak, ali pokrit će potrebe većine situacija - poslovnih i privatnih.  8. Volite pokazati svoju ćud? Ne volite pravila i dosadne krojeve? Onda je idućih par kombinacija stvoreno za vas. Traperice u svim bojama i dodaci koji zaslužuju drugi pogled će izvući iz vas ono najbolje. 9. Bad girl gone pro? Zašto ne? Stil dolazi iznutra i zato neka vaša odjevna kombinacija predstavlja vas. Ne bojite se biti drugačiji od drugih. Samo pripazite da ovaj stil prilagodite okolini u kojoj radite. Birajte dodatke oprezno. 10. Sjajno i mat, čizme od brušene kože i dlakavi šal - idu zajedno. Zašto ne pomiješati sve i dobiti potpuno novi outfit? 11. Klasika i koža idu zajedno. Kožna odjeća se često veže za motoriste i darkere, ali ne postoji nijedan dobar razlog zašto ne bi postojala i u poslovnoj eleganciji. Jedan kožni komad u bilo kojoj kombinaciji nije previše, ali nemojte baš birati kožne hlače niskog struka ili kožne motorističke čizme kad idete na sastanak s, na primjer, bankarima.    