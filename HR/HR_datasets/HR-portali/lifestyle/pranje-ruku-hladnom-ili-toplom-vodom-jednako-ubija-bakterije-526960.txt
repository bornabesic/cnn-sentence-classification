Temperatura vode nema nikakav utjecaj na količinu bakterija koju operemo s ruku, kao ni upotreba antibakterijskog sapuna. Razlika u količini bakterija se pokazala kod načina pranja ruku. Kako bi ljudi skinuli što više bakterija, potrebno je trljati ruke sapunom barem 10 sekundi, pokazalo je istraživanje provedeno u New Jerseyu. - Ljudi se moraju osjećati ugodnije za vrijeme i nakon pranja ruku, ali što se tiče efekta pranja - isto je peremo li ruke u toploj ili hladnoj vodi. Ovo istraživanje može imati veliki utjecaj na budućnost hidroenergije, budući da korištenje hladne vode štedi puno energije, potrebne da se voda zagrije - zaključio je voditelj istraživanja profesor Donald Schaffner sa Sveučilišta Rutgers. U istraživanju je sudjlovao 21 volonter koji su izložili svoje ruke bezopasnim bakterijama i koji su prali ruke na različitim temperaturama tijekom šestomjesečnog razdoblja. Ruke su prali po 10 sekundi u vodi 15.5, 26 i 38 ° C koristeći različite količine sapuna. Utvrđeno je da ni temperatura vode niti količina sapuna koju su koristili nije utjecala na razliku u količini bakterija koju su oprali s ruku. - Topla voda je bolja kod pranja ruku jer pomaže sapunu da se jače zapjeni, ali aktivnost ispiranja sapuna pomaže bolje očistiti ruke - izjavila je doktorica Lisa Ackley. Istraživači se slažu da je bitnije da poslodavci, pogotovo u ugostiteljstvu, se pobrinu da osoblje na pravi način pere ruke, nego na kojoj temperaturi mora biti voda za pranje ruku. Budući da momentalni zakoni u Velikoj Britaniji i Sjedinjenim Američkim Državama se uglavnom baziraju na temperaturama vode koju moraju imati uslužni objekti, umjesto zakona koji će osiguravati da osoblje pere ruke prije, za vrijeme i nakon pripreme hrane te korištenja wc-a, otkriva Daily Mail.