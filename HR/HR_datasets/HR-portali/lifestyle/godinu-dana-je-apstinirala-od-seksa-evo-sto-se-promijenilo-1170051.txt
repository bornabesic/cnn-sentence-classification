Reema Zaman, 33-godišnjakinja, iskusila je kako je to biti godinu dana bez seksa. Posljednji seks koji je imala bilo je bombastično seksualno iskustvo s 25-godišnjim modelom za donje rublje. Seksali su se četiri puta zaredom, a to je iskustvo opisala kao ono "nakon kojeg ni jedno ni drugo nisu mogli hodati uspravno".  Bila je nedjelja, započela je svoju priču Zaman za YourTango. Prvi seksualni odnos imala je sa 17 godina i otada su njene veze bile, kako ih je okarakterizirala "zdrave i uključivale su seks".  S pravim partnerom, seks je u vezi uvijek zabavno i poželjno iskustvo, navodi Reema.   No onda se dogodilo da je došlo razdoblje kada je bez seksa bila četiri mjeseca. Živjela je svoj život dan po dan i u jednom trenutku shvatila da su prošla četiri mjeseca od zadnjeg spolnog odnosa. Shvatila je koliko se posvetila svojoj karijeri, privatnom životu, razvoju sebe i odlučila je to vrijeme produljiti. Na godinu dana. Žene i muškarci različito reagiraju na apstinenciju od seksa, objašnjava Zaman. Shvatila je koliko je vremena "trošila" na veze, partnere, seks... Tvrdi kako je gotovo svakom partneru pokušavala pomoći podići samopouzdanje, usmjeravati ga i poticala, pružala podršku te im je, uz partnericu, postajala i majka, i sestra, i prijateljica, psihologinja... Sada je, s ovim eksperimentom, svu svoju energiju, znanja i sposobnosti trošila samo na sebe i svoj razvoj. To joj je dalo drugi pogled na sebe i svoje kvalitete te sada, jača nego ikada prije, u veze ulazi na drukčiji način: Svijet gleda svojim očima, a ne tuđima – poručuje Reema.   