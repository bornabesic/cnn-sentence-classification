Često čujete o hrani koja je dobra za mozak, poput bobičastog voća i lososa.  Postoji, naravno, i druga strana - hrana koja je loša za mozak te, kažu stručnjaci, može dovesti čak do Alzheimera. Portal Prevention donosi šest namirnica koje trebate izbjegavati ako vam je stalo do mozga, prema savjetima više liječnika: 1. Umjetna sladila Izraelski znanstvenici lani su pokazali da konzumacija nekaloričnih zaslađivača mijenja bakterije na način koji utire put za dijabetes tip 2. A dijabetičari imaju četiri puta veći rizik za dobivanje Alzheimerove bolesti. Naime, dijabetes vas čini manje osjetljivim na inzulin, što dovodi do rasta šećera u krvi, što pak dramatično povećava rizik od degeneracije mozga. 2. Riba s visokim udjelom žive Živa se posebice nalazi u velikim ribama koje duže žive pa je više akumuliraju. Živa posebno utječe na mali mozak, dio mozga koji nadzire ravnotežu, koordinaciju i vid. Ribu sa živom možete jesti, ali ne više od jednom tjedno, ili u manjim količinama poput sushija. 3. Gotovi kolači i tijesto za pizzu Ovakvi proizvodi česti koriste trans-masti za teksturu. Trans-masti su većinom zabranjene, ali mogu se naći u nekim proizvodima ako im ima malo. A te masti mogu dovesti do smanjenja mozga, upale, čak i oštećenja pamćenja. 4. Zašećerena pića Takvi sokovi su problematični jer se čini da moždani sustav za regulaciju težine ne kompenzira točno njihove kalorije. Dokazi ukazuju na to da zašećereni napitci ne smanjuju glad kao kruta hrana s istim brojem kalorija, zbog čega jedemo više nego što bismo trebali. 5. Gluten Liječnica Kelly Brogan kaže da je prehrana bez glutena kod njezinih pacijenata dovela do svega od jasnijeg razmišljanja preko ravnih trbuha do ponovnog rasta kose. Gluten je u modernoj hrani, objašnjava, hibridiziran i pun imuno-stimulatornih bjelančevina, šprican otrovima i procesuiran u hranu s genetski modificiranim sastojcima i šećerom. 6. Procesuirana hrana Najbolje je takvu hranu izbjegavati, uključujući brzu hranu i gazirane sokove. Često sadrže trans-masti, a i visoke razine šećera i drugih umjetnih sastojaka. >> Na slatkiše i slatka pića uvesti viši porez i zabranu reklamiranja 