Foto: Instagram  "NISI mu baš napeta" možda nije nešto što će ti frendice reći čak ni kad je to sasvim očito, ali ponekad je upravo to ono što trebaš čuti. Ako se viđaš s frajerom i čini ti se da nešto ne štima, provjeri uklapa li se njegovo ponašanje u ove obrasce.  Ti iniciraš sve Ti ga zoveš, ti organiziraš druženje, ti šalješ poruke… ako je sve isključivo na tebi a on praktički ne sudjeluje, vjerojatno mu sudjelovanje nije pretjerano zanimljivo. Viđate se kad on želi I nema šanse da ga nagovoriš na nešto što ne želi raditi. Vidjet ćete se kad on kaže, a na tebi je da čekaš taj trenutak. Radi planove u zadnji čas Ako ti se čini da on uvijek čeka neku bolju ponudu, a tebe viđa samo ako mu ništa bolje ne uleti, vjerojatno si u pravu. Ne odgovara na poruke Nitko nije toliko zaposlen da ne stigne odgovoriti na poruku. Ako su njegovi odgovori kratki, nezaiteresirani i ako kasne satima, to se događa jer je njemu manje-više svejedno. Sebičan je u krevetu Nije mu važno kako je tebi, važno je samo kako je njemu. Da si mu napeta, itekako bi se trudio da ti bude dobro.