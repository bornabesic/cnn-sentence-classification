Foto: Splash News   MLADI par nije bio oduševljen činjenicom da ih ispred restorana čekaju fotografi. Liam Hemsworth i njegova zaručnica Miley Cyrus prošli petak proveli su na romantičnoj večeri u Los Angelesu.  Golupčići su se u vrlo ležernom izdanju odlučili za popularni restoran Nobu, a na izlasku, dočekala ih je vojska znatiželjnih paparazza. Dobro raspoloženi, mladi par nije skidao osmijeh s lica, a pritom ih je dodatno zabavljalo to što su paparazzima pokazivali srednji prst. Iako vjerujemo kako oni ponekad mogu biti itekako naporni i bezobrazni, čemu smo svjedočili puno puta, ovo ponašanje svakako je puno karakterističnije za pjevačicu, a manje za holivudskog glumca, koji slovi za jednog od najpoželjnijih.  No, ipak je zgodni Liam puno više utjecao na nju, i tou dobrom smislu, nego obrnuto, a prije nego mu se prošloga Božića vratila u zagrljaj, samo je izazivala zgražanje javnosti golotinjom i nedoličnim ponašanjem.  Podsjetimo, mladi par počeo se viđati 2010. godine, a svega 2 godine kasnije, Liam ju je zaprosio. No, u rujnu 2013. godine, par je naprasno prekinuo zaruke. Njezin izgled i ponašanje tada su se drastično promijenili na gore, a Liam je u jednom intervjuu prošle godine otkrio "kako ne možemo birati u koga ćemo se zaljubiti". "Pretpostavljam da neki ljudi samo dođu s malo više prtljage."  "Oboje smo bili jako mladi i to je tada bila dobra odluka, oboje smo to trebali", zaključio je. Priznao je i kako se ne želi zamarati time što ljudi pričaju i misle. "Kada nešto osjećam, idem za tim. Donosim odluke prema tome što mene usrećuje i što ja mislim da je ispravno i ne vodim previše računa o tome što će drugi reći na to."  No, čini se kako su loši dani iza njih, jer Miley je vratila skupocjeni prsten na ruku, a sve su glasnija šuškanja kako par planira ljetno vjenčanje u njegovoj rodnoj Australiji, u krugu obitelji i bliskih prijatelja. Uz to, Miley je pokrivenija i pristojnija nego ikad.