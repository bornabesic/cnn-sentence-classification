Nakon holografskog make-upa, na red je stigla i holografska kosa. Svaka sezona donosi nove trendove, ali ovaj najnoviji trend će prihvatiti samo odvažne žene. Ne samo da je upadljiva i da će se svatko na cesti okretati za vama, nego treba imati hrabrosti i znati kako je “isfurati”. Holografska kosa najnoviji je hit u frizerskoj industriji – a svijetle, reflektirajuće nijanse u duginim bojama dižu svijet pastelnih boja na novu razinu. Pojam holografski opisuje najčešće srebrnu boju koja se prelijeva u duginim bojama, a kada je u pitanju kosa, efekt se postiže pastelnim nijansama na sivosrebrnoj ili blond podlozi. Za svojevrsnu varijantu takvog bojenja odlučile su se mnoge zvijezde.