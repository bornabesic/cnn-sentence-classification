Foto: Getty, Instagram  CHACE Crawford i u pravom životu je veliki zavodnik.  Slavni glumac, koji se proslavio ulogom Natea Archibalda u planetarno popularnoj seriji "Gossip Girl", ponovno ljubi. Barem tako izgleda na slikama iz Brazila, gdje se ovog vikenda provodio na najpoznatijem karnevalu na svijetu. Tom prilikom, Chace je uhvaćen u vrućim poljupcima s tamošnjom glazbenog zvijezdom, 22-godišnjom Manuom Gavassi.  Kako prenosi portal Just Jared, Chace je prethodno uhvaćen s drugom ženom, koja mu je dala lekcije iz sambe, a nakon toga nije se odvajao od mlađahne Brazilke, koja mu je očito dala puno više. Inače, Manu ima preko milijun sljedbenika na Instagramu i Twitteru te je poznata tamošnja pjevačica. A da li se radilo samo o vikend avanturi ili nečem više, ostaje da pričekamo i saznamo.  Podsjetimo, zgodni glumac posljednji put u vezi je bio s prelijepom manekenkom Rachelle Goulding, a o prekidu je dao samo jednu kratku izjavu. "Ne viđamo se više, ali sve je u redu. Bilo je zabavno. Stalno putujem i sretno sam slobodan. Ne viđam se trenutno s nikim, jer nemam vremena. Pokušavam se preseliti u L.A. i imam nekoliko projekata za odraditi", otkrio je tada glumac. No, čini se kako mu klima u Brazilu ipak više odgovara.