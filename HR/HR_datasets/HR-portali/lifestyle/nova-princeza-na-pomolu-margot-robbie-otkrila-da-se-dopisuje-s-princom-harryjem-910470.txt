Foto: Splash  PRINC Harry pravi je sretnik, a ni Margot Robbie nije loše...  Plavokosa glumica za E! je otkrila kako se redovito dopisuje s britanskim princem Harryjem i to putem sms-a. Čini se da joj je oprostio što nije znala tko je on kada su se prvi puta vidjeli.   Naime, Margot je princa prvi puta srela na zabavi manekenke Suki Waterhouse i bila presretna što je upoznala celebrityja, jedini je problem bio u tome što je mislila da je princ Harry pjevač Ed Sheeran.  Inače, princ Harry dobar je prijatelj manekenke Care Delevingne, koja s Robbie glumi u filmu "Suicide Squad", a djevojke u posljednje vrijeme provode dosta vremena skupa.   "On je jako brz na porukama. Za razliku od mene koja odgovaram nekoliko dana, a nekad i tjedana kasnije.", izjavila je Robbie.  Ipak, čini se da je njihovo sms druženje na prijateljskoj bazi jer lijepa glumica ima dečka.   Hoda sa Tomom Ackerleyjem i u Londonu dijeli stan s njim i četvero cimera, piše Glamour.