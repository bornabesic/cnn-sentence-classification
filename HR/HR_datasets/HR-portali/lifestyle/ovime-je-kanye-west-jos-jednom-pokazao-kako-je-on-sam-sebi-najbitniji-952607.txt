Foto: Getty, Instagram  ČUDI li nas ovo? Nimalo! Reper Kanye West već nekoliko godina pliva u modnim vodama. Uspješno ili neuspješno, činjenica jest da još uvijek izbacuje kolekcije, koje očito imaju svoje kupce. U glazbenim odlično pliva već duže vrijeme, no čini se kako mu to nije dosta pa je svoje djelovanje odlučio proširiti i na beauty svijet. Kako se šuška, Kanye je upravo prikupio svu potrebnu dokumentaciju za pokretanje vlastitog kozmetičkog branda, koji će nositi ime njegove pokojne majke Donde.  Linija bi se trebala sastojati od šminke, losiona i parfema, a ovo nije prvi put da je Kanye neki svoj projekt nazvao prema mami, koja je umrla 2007. godine, od posljedica plastičnih operacija, kada je došlo do komplikacija tijekom liposukcije trbuha i smanjenja grudi. Prije 5 godina, kada je dobio ulaznicu za modni svijet, Kanye je svoju prvu kolekciju nazvao upravo po njoj, a za nju mu je mentor bio i slavni dizajner Riccardo Tisci.   I to ne bi bilo ništa neobično da polusestra njegove supruge Kim Kardashian, Kylie Jenner, već neko vrijeme ne širi svoje make-up carstvo, koje je počelo s Lip Kit ruževima, za kojima su doslovno poludjele žene diljem svijeta.  Iako uvijek postoji šansa za suradnju, po onome što smo dosad viđali od Kanyea, nekako nam se čini kao da se želi natjecati s dotičnom, a manje surađivati, obzirom da je njemu baš uvijek najbitnije da bude prvi i najbolji.  Nitko se još uvijek nije oglasio u vezi svega, a hoće li ostatak obitelji Kardashian-Jenner dopustiti da se nešto ovako dogodi, dok najmlađa pripadnici "mlati" milijune na identičnom biznisu, tek nam ostaje vidjeti.