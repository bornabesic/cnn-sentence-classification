Foto: Instagram  BAŠ nitko ne može zaustaviti porodicu Trump u njihovim namjerama.  Nakon što je njezin ozloglašeni tata Donald Trump postao 45. američki predsjednik, i njegova kćer Ivanka našla se pod još većim povećalom javnosti, ali i na udaru brojnih kritika.  Lijepa poduzetnica tako je imala puno problema sa svojom modnom linijom, koju su ljudi počeli bojkotirati, no ako ste mislili kako će se "prva kćer" Amerike tako lako predati i nestati s poslovne mape, itekako ste se prevarili. Unatoč kampanji pod nazivom "Grab Your Wallet", koja je pozivala Amerikance da bojkotiraju kupnju njezine odjeće i modnih dodataka, brend plavokose ljepotice bilježi rast prodaje od čak 61 posto. Godišnje izvješće objavila je grupa G-III Apparel, koja je zadužena za proizvodnju njezinog brenda, a u njemu stoji kako je dotična u zadnjih godinu dana, zaključno s krajem siječnja, zaradila vrtoglavih 47,3 milijuna dolara. Nameće se i pitanje koliki bi bio taj iznos da Ivanku sa svojih polica nisu izbacile poznate robne kuće, kao što su Nordstrom, Neiman Marcus i Bergdorf, koje nisu izdržale pritisak svojih kupaca, no potez su pokušale opravdati lošom prodajom kolekcije, iako je sada i službeno potvrđeno kako je to bila čista laž. Time je potvrđeno da koliko god ju neki ljudi bojkotirali, i dalje ima onih koji će kupovati njezine dizajne, a to je dokazano u veljači, kada je prodaja bila dokazano najveća u povijesti brenda, koji postoji od 2011. godine. Žene najviše kupuju odjeću, a zatim cipele i torbice.   A osim što žene vole njezine krpice, sviđa im se i njezin izgled pa je tako porastao i broj žena koje žele izgledati kao Ivanka, zbog čega estetska kirurgija cvjeta. "Ivanka je postala nova ikona u plastičnoj kirurgiji. Već sam operirao nekoliko žena, koje su željele izgledati poput nje, a jedna je potrošila čak 30 tisuća dolara te 6 sati pod nožem, kako bi joj bila što sličnija", otkrio je Franklin Rose, estetski kirurg iz Houstona za Redbook Mag.  Iako se kaže kako i bogati plaču, čini se kako to nije slučaj kod Ivanke, barem ne zasad.