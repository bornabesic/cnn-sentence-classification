Foto: Instagram  MI radimo toliko puno stvari svaki dan.  Stoga ne čudi previše da sve kasnije odlazimo na počinak, a ujutro se sve ranije dižemo, zbog čega većina nas pati od nedostatka sna, koji ne samo da je loš za naše zdravlje, već i za naš izgled, a može utjecati i na to da nećete moći kvalitetno obavljati svoje obaveze tijekom dana, koje se nažalost neće obaviti same. No, želite li funkcionirati kako treba, morate svaku noć što kvalitetnije spavati. Ako spadate u dobnu skupinu od 18 do 64 godine, to znači 7-9 sati sna svaku večer. No, znate li što se događa s vašim tijelom kada ne spavate dovoljno? Mi vam otkrivamo sve stvari, koje će vas natjerati da dobro razmislite o tome kada ćete večeras krenuti na počinak. 1. Bolesni ste Naš imunološki sustav izravno je vezan uz spavanje, a nedostatak sna otežava našem tijelu borbu protiv bolesti. 2. Teško je razmišljati logično te reagirati brzo Što ponekad može biti vrlo opasno, pogotovo kada je potrebna neposredna odluka, kao npr. tijekom vožnje. 3. Debljate se Spavate li manje od 5 sati dnevno, budite sigurni kako će se to vidjeti na kritičnim dijelovima na vašem tijelu. 4. Zdravlje i izgled kože se pogoršavaju Bore, pucanje kapilara, podočnjaci, akne, staračke pjege... Također, cijelo naše tijelo tako brže stari u cjelini. 5. Veći rizik od kardiovaskularnih bolesti 6. Veći rizik od raka 7. Pada vam seksualni nagon Ponovno, spavate li manje od 5 sati dnevno, razina testosterona pada, kao i spolnih hormona za oko 15 posto. 8. Zaboravljate stvari Dok vi spavate, vaš mozak pohranjuje informacije. Nedostatak sna onemogućuje tu važnu misiju.