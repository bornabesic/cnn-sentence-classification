KRAJEM ožujka pisali smo vam o tome kako ove majice osvajaju modni svijet. Kada pogledamo dosadašnje modne trendove u 2017. godini, jasno je kako je ovo godina svih popularnih trendova 90-ih godina prošloga stoljeća. A jedan takav su i majice s printevima, odnosno imenima popularnih rock bendova. Nekada su se te majice kupovale na koncertima ili u CD shopovima, no ubrzo su i brojni high-street brendovi shvatili kako bi ih žene kupovale, kada bi one bile na policama njihovih dućana. A to je upravo ono što se i dogodilo.   Žene diljem svijeta uspjele su ih odlično iskombinirati i na ženstvene kreacije, poput plisiranih suknji, ili ih nose uz kožne hlače, traperice, donje dijelove trenirke, minice i slično. A ni domaće dame nisu odoljele ovom trendu, a jedna od njih je svakako i Maja Šuput, koja se svojom pohvalila na Instagramu, tijekom noćnog provoda u susjednom Beogradu.   Radi se o dužoj majici-haljini, koju je iskombinirala s mrežastim čarapama, kožnom jaknom i sandalama na visoku petu, a mi smo za vas pronašli nekoliko takvih modela u jednom od najpoznatijih high-street dućana.    H&M, 20 eura  H&M, 20 eura  H&M, 30eura