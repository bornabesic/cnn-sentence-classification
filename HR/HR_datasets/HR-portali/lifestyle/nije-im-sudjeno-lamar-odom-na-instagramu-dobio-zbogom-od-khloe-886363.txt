Foto: Splash News, Instagram, JLP  DOK su svi mislili kako je par na pragu pomirenja, čini se kako smo se prevarili.  Nakon incidenta u listopadu 2015. godine, kada je Lamar Odom pronađen u nesvijesti na podu jednog bordela, gdje je pio, drogirao se te orgijao puna 4 dana, slavni NBA košarkaš utjehu je pronašao u bivšoj supruzi Khloe Kardashian i njezinoj obitelji.    S obzirom da su često bili viđeni zajedno posljednjih mjeseci, brojni obožavatelji ponadali su se kako se par pomirio te kako ipak neće potpisati papire za razvod.  No, stvari su se opet preokrenule, a čini se kako je među slavnim parom ovoga puta sve gotovo. Barem se tako čini prema objavama slavne Khloe na Instagramu, u kojima je zaključila "kako se slomljena osoba ne može popraviti".    "Puštanje nekoga od sebe, ne znači da više ne voliš tu osobu. To samo znači da si ti jedina osoba nad kojom imaš potpunu kontrolu. Moramo naučiti prestati shvaćati tuđe probleme kao svoje. Ne možeš natjerati osobu da bude lojalna, draga i suosjećajna. Ne možeš ju natjerati da bude onakva kakva želiš da bude. Ponekad je osoba koju najviše želiš, ona bez koje ti je najbolje. Neke stvari jednostavno nisu suđene. Trebale su mi godine da to shvatim", samo je dio poruke, koju je Khloe napisala ispod slike.   Podsjetimo, slavna starleta uz svog je supruga bila čitavo vrijeme u bolnici, ali i nakon izlaska iz nje, a Lamara se često moglo vidjeti i u društvu njezinih sestara i njihovih partnera. I kad se činilo da se Lamar ostavio svih poroka, koji su ga i doveli na pod bordela, košarkaš je ponovno viđen kako tulumari i pije.   Par se upoznao u rujnu 2009. godine, na zabavi Lamarovog suigrača te se zaljubio na prvi pogled. Postali su nerazdvojni i zaručili se nakon samo nekoliko tjedana veze te vjenčali već mjesec dana nakon prvog susreta. U 2013. počela su prva šuškanja o Lamarovom čudnom ponašanju i drogiranju, a nedugo nakon toga, Khloe je predala papire za razvod, koji nikada nisu potpisani.   No, čini se kako je slavnoj Kardashianki dosta svega, a nakon Lamara, razočarala su ju još dva muškarca, s kojima se viđala. Prvi je bio reper French Montana, koji je u jednom intervjuu otkrio kako je s njom zbog popularnosti, dok ju je mlađahni košarkaš James Harden navodno varao.  Nadamo se da kako će sljedeći biti "onaj pravi".