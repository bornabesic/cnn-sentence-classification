Foto: Instagram  AKO ih radi, onda imate posla s dječakom, a ne muškarcem. 1. Omalovažavati vas i kritizirati Pravi muškarac prihvatit će vas sa svim vašim manama i vrlinama te vas neće pokušavati promijeniti u svakom pogledu. Dječak će vam pokušati nabiti komplekse, kako bi se osigurao da je vaše samopouzdanje dovoljno nisko da ga nikada nećete ostaviti. 2. Tražiti da žrtvujete svoje privatno vrijeme Parovi u zdravim vezama znaju koliko je važno imati vremena za sebe te nipošto ne pokušavaju "minirati" takve trenutke. Muškarac koji od vas traži da zanemarujete svoje prijatelje, obitelj, interese i hobije zbog njega, nije ono što trebate, jer je i to jedan od načina kako vam pokazuje da vas ne poštuje. 3. Varati Čak i ako se dogodi tako nešto, a on vam ne može garantirati da neće, odrastao muškarac iskreno će vam priznati te preuzeti odgovornost za svoja djela. Petar Pan će misliti kako je takvo ponašanje frajerski te neće osjećati grižnju savjesti zbog toga, možda samo malo na početku. 4. Bježati od problema Kada smo bili tinejdžeri, zaključali bi se u svoju sobu na prvi znak problema. Sada kada smo odrasli, znamo kako to neće riješiti probleme te se tako i ponašamo. Ako on i dalje bježi od njih, znači da se u glavi još uvijek pokriva poplunom preko glave. 5. Misliti kako je pokazivanje emocija slabost Biti frajer, ne znači biti suzdržan i hladan. Pravi muškarac zna kako pokazati osjećaje te zna kako ga to ne čini manje muževnim. Osim toga, takvo je ponašanje vrlo važno za izgradnju zdravog i kvalitetnog odnosa. 6. Zanemarivati vas zbog nekog ili nečeg drugog Posao, prijatelji, hobiji... Ponekad neće imati vremena za sve, odnosno vas, no to nipošto ne znači da će vas zanemarivati te činiti da se osjećate kao da niste bitni. Ako to radi, imate posla s infatilnim i nezrelim pojedincem, bez iznimke. 7. Misliti samo na danas Neki ljudi jednostavno nisu u mogućnosti planirati unaprijed i misliti na sutra. Tako će on spiskati zadnji novčić na izlazak s prijateljima ili u posljenji tren otkazati dogovor s vama, ako uleti nešto pametnije. Muškarac koji se ponaša kao uzbuđeni školarac, izludit će svaku odgovornu i samostalnu ženu pa ako se smatrate jednom, otiđite na vrijeme. To ne znači da vaš život mora biti dosadan, no teško da ćete se moći nositi s takvim nezrelim ponašanjem.