Veće očišćene i oprane jagode narežite na manje komade, a one manje ostavite cijele. Izmiješajte ih s vanilijom, šećerom i džemfiksom. Zakuhajte na jačoj vatri neprestano miješajući, te kuhajte još 2-3 minute uz stalno miješanje. Maknite nastalu pjenu i umiješajte sirup od bazge, te odmah ulijte džem do vrha u pripremljene staklenke. Zatvorite poklopcima, okrenite naopako i ostavite da tako odstoje oko 5 minuta. U džem možete umiješati sjeckane bademe ili pistacije. Razvaljajte odmrznuto tijesto u pravokutnik. Tupom stranom noža lagano označite, ne režući tijesto, manje kocke, pa dio izrezbarite oštrim nožem. Na drugi dio koji niste izrezbarili stavite u sredinu svake kocke žličicu džema, pa izrezbarenu stranu preklopite preko nadjeva i nožem režite fornette. Slažite ih u ohlađen lim, premažite umućenim žumanjkom, pospite šećerom i pecite oko 15 minuta na 200°C.