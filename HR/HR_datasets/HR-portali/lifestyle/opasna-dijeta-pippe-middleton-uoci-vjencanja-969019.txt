Foto: Rex   BAŠ kao i svaka buduća mladenka, sestra vojvotkinje od Cambridgea, Pippa Middleton, želi biti sigurna da će na svom vjenčanju izgledati savršeno. To potvrđuje i njen intenzivni režim tjelovježbe, čiji su rezultati već itekako vidljivi, pogotovo na njenim rukama.  I dok je tjelovježba i inače dio Pippinog svakodnevnog života, ova strastvena trkačica odlučila je kako joj to nije dovoljno i mjesec dana prija vjenčanja krenula na dijetu, koja je na lošem glasu. Radi se o takozvanom Sirtfood režimu prehrane koji je prema riječima stručnjaka "ekstremno ograničavajuć" te može dovesti do ozbiljnih zdravstvenih problema.  Ime dijete dolazi od preporučenih namirnica za vrijeme njenog trajanja, a to su one bogate sirtuinima, odnosno proteinima koji štite stanice tijela od odumiranja i upala. Drugim riječima, ova dijeta dopušta dvadesetak namirnica, poput jagoda, kelja, oraha, kave, kakaa i crvenog vina, koje ubrzavaju metabolizam pa samim time i potrošnju kalorija. A razlog zbog kojeg se Pippa odlučila upravo na ovu dijetu je taj što obećava brz gubitak kilograma.  Na prvu ovo sve možda i ne zvuči toliko opasno, no nutricionisti se nikako ne bi složili. Naime, problem se javlja već tijekom prve faze dijete koja traje sedam dana, jer tijekom prva tri dana smijete u tijelo unijeti samo 1000 kalorija, što je puno manje od preporučenog dnevnog unosa. Tada se jede samo jednom dnevno, a ostatak dana pije se zeleni sok. Ostaka tog tjedana unos kalorija penje se na 1500, što taman graniči s minimalnim preporučenim dnevnim unosom za žene. Druga faza traje 14 dana, i zove se održavanje, a tijekom tog vremena jedu se tri obroka dnevno i jedan zeleni sok.  A uz Pippin sportski način života, dnevni unos kalorija trebao bi biti i još veći do onog koji se preporučuje ljudima koji se ne bave nikakvim aktivnostima, jer joj treba više energije.  Osim što se za vrijeme trajanje Sirtfood dijete u tijelo unosi premali broj kalorija, stručnjaci su složni i oko toga da se ovako izgubljeni kilogrami najčešće brzo i vrate, što također nije nikako zdravo, a ni poželjno.  Pippa nije jedina slavna dama koja se odlučila na ovu dijetu, a šuška se i kako jena istom režimu prehrane i pjevačica Adele.