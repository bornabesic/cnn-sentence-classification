Foto: Twitter, Instagram  SIMONE Biles ne osvaja samo olimpijske medalje, već i srca muškaraca diljem svijeta.  Američka gimnastičarka Simone Biles osvojila je svijet svojim talentom, no kada se ne natječe, Simone je obična djevojka poput nas ostalih, koja također misli kako je Zac Efron jako zgodan.  19-godišnjakinja svoju je ljubav prema glumcu pokazala na Twitteru još 2013. godine, kada je kratkim sttusom objasnila koliko je zgodan. Tijekom gostovanja kod slavne Ellen DeGeneres, komičarka joj je poklonila gimnastičarski dres, prekriven njegovim licem, a u jednom videu snimljenom za televizijsku kuću NBC, otkrila je kako u svojoj spavaćoj sobi drži kartonskog Zaca u prirodnoj veličini, a priznala je i kako ga ponekad poljubi prije spavanja.  No, Zac se ovih dana javno počeo diviti svojoj mladoj obožavateljici te njezinom talentu, što njoj naravno nije promaklo, a njihovo dopisivanje počelo je nalikovati na pravo flertovanje. "Hvala na podsjetniku Ellen. Sretno na Olimpijskim igrama", napisao je Zac s emitokonom koji ima srca na očima, na što mu je Simon odgovorila "Ne mogu vjerovati. Onesvijestit ću se! Hvala :)"  Nakon što se Zac ponovno javno nadivio njezinom talentu, Simone je odgovorila totalno cool, no vjerujemo kako je iznutra vrištala od sreće: "Hvala, Zac, nadam se da ćeš moći gledati finale", napisala je, na što joj je Zac odgovorio prigodnom fotografijom. Obzirom da je Zac prije nekoliko mjeseci prekinuo s djevojkom Sami Miro, tko zna što se tu sve može dogoditi. Zar nisu preslatki?