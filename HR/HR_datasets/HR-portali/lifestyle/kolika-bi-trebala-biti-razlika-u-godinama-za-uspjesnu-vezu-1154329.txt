Prva pitanje koja vam postavljaju vaši prijatelji kada razgovarate o svom novom partneru jesu: gdje živi, što radi i koliko mu/joj je godina. Ako dobna razlika između vas dvoje nije velika, razgovor  kreće u nekom drugom smjeru. No, ako je razlika velika, ljudi uglavnom ustraju na toj temi, a popratnih komentara i savjeta nikada dosta. Međutim, ostavimo sada prijatelje po strani. Postoji li idealna razlika u godinama za uspješnu vezu? Prije nekoliko godina, znanstvenici sa Sveučilišta Emory ispitali su više od 3000 muškaraca i žena te otkrili da razlika veća od pet godina donosi veću vjerojatnost za razvod, čak 18 posto. Također potvrđuju da deset godina razlike povećava šansu za razvod na 39 posto, a 20 godina čak do 95 posto. S druge strane, manja razlika u godinama  donijela je znantno manju šansu za razvod. Ima li to smisla? Postoji toliko drugih faktora koji utječu na vaš odnos s partnerom. Vaš način razmišljanja, pristup životu, obitelj iz koje potječete, obrazovanje, prihodi, sve to utječe na vaš odnos s partnerom. Postoje situacije kada se deset godina razlike mogu pokazati dobrima. Mlađi partner donosi vitalnost u odnos, dok starija osoba donosi mudrost i iskustvo. Ne postoji točan način predviđanja uspješnosti odnosa. Bez obzira na to koliko podataka prikupljamo, ne možemo predvidjeti kako će se budući brakovi odvijati. Bitno je da se vi i vaš partner/partnerica slažete, a ako drugi ljudi imaju problema s vašom razlikom u godinama, neka bude njihov problem. >>Ovim namirnicama pojačajte svoj seksualni život