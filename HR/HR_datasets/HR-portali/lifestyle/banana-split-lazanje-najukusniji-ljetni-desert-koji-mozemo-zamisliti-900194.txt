Foto: Pinterest  OBOŽAVATE banana split? I lazanje? Zašto ne bi spojili ideju koja leži iza ta dva jela i napravili prefini desert koji će oduševiti vaše nepce, a i goste?  Bacimo se na pripremu!  Što vam je potrebno?  Za podlogu:   110 grama maslaca  170 grama graham krekera (ili keksa po vašoj želji)  2 velike žlice šećera   prstohvat soli  Za kremu:  340 grama kremastog sira  55 grama šećera  225 grama šlaga  Za voćni sloj:   - 3 banane tanko narezane  - 1 ananas, dobro ocijeđen narezan na tanje ploške (može i iz konzerve)  - mjerica jagoda, tanko narezanih  Za ukrašavanje:  - šlag  - šarene mrvice - čokoladni preljev ili rastopljena čokolada  - po želji, prženi bademi   Postupak:  1. S malo maslaca namastite posudu za lazanje  2. Izmrvite kekse i u odvojenoj ih posudi pomiješajte s maslacem (otopljenim na sobnoj temperaturi), šećerom i prstohvatom soli. Kada dobijete mrvice, utisnite ih u dno posude za lazanje.  3. Pustite da odstoji u hladnjaku na 20-30 minuta.  4. Za to vrijeme izmiješajte mikserom kremasti sir, šećer i šlag.  5. Kremu bogato rasporedite po ohlađenoj kori na dnu posude za lazanje.  6. Na kremu stavite banane, jagode i ananas.  7. Sve ukrasite čokoladom, šlagom, mrvicama i bademima te ostavite u hladnjaku na barem 4 sata ili još bolje, preko noći.  Dobar tek! Prefinu ideju za ovaj desert pronašli smo na portalu Delish.