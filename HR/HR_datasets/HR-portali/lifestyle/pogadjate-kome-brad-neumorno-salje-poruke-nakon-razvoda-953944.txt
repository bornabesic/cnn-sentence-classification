SLAVNI glumac posljednjh je dana u središtu pozornosti.  Nakon bolnog i nimalo lijepog razvoda od Angeline Jolie, Brada Pitta optuživalo se za svašta: od toga da je bio nasilan do toga da je Angelinu varao na svakom koraku.    Nakon što se skandal ipak stišao, glumca se počelo povezivati s kolegicom Kate Hudson, koju se nakon prošlog vikenda i dodjele Oscara povezuje s glazbenikom Diplom, s kojim je i napustila jedan od afterpartyja pa se čini kako se između nje i Brada ili nije dogodilo ništa ozbiljno ili se nije dogodilo ništa uopće.  No, žuti tisak kao da se ne može zasititi priča o Bradu, obzirom da se posljednjih dana opasno šuška kako se sve češće čuje sa svojom bivšom suprugom Jennifer Aniston, koju je 2005. godine i ostavio zbog fatalne Angeline. U međuvremenu, Jennifer se udala za glumca Justina Therouxa, za kojeg nismo sigurne što misli o takvom dopisivanju.    Sve je navodno počelo nedavno, kada je Brad čestitao bivšoj supruzi 48. rođendan, koji je ona provela sa sadašnjim suprugom na egzotičnom odmoru. Brad je njezin broj dobio od kolega, a otad joj ne prestaje slati poruke, očito pokušavajući popraviti njihov odnos, koji je nikakav još od davne 2005. godine.    Bivši supružnici izmijenili su nekoliko poruka, a Brad u Jennifer navodno vidi rame za plakanje, što je i više nego licemjerno, složit ćete se. "Čuju se i u prijateljskim su odnosima, no to nije velika stvar, jer nemaju nikakve namjere. Justinu njihovo dopisivanje nimalo ne smeta, jer zna da Jennifer samo želi biti ljubazna."  Nismo baš sigurni, no dobro...