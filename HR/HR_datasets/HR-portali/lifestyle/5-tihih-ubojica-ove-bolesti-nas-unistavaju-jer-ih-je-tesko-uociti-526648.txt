Da je netko iz naše okoline preminuo brzo nakon što su otkrili bolest, čuli smo puno puta u životu. Simptomi su bili skoro neprimjetni i zanemarivi pa većina bolesnika nije ne obraćala veliku pozornost na njih. Često i liječnicima promakne da je riječ o ozbiljnijoj bolesti.  Ovih pet bolesti mogu biti fatalne ako se ne otkriju na vrijeme, piše Health24. Naučite prepoznati njihove simptome.  U Hrvatskoj je ovaj rak četvrti po redu po učestalosti kod žena (nakon raka dojke, debelog crijeva i raka pluća) i incidencija je još uvijek u porastu. I u Americi je slična situacija. Tamo ova bolest pogodi svaku 75. ženu. Šanse da žena poživi pet godina od nastanka bolesti iznosi malih 46 posto, a taj postotak može se još više smanjiti ako se bolest ne dijagnosticira na vrijeme. Većina simptoma je "tiha" i teško uočljiva pa pravilna dijagnoza može promaći i iskusnim liječnicima. Simptomi se u pravilu javljaju tek u uznapredovalom stadiju kao posljedica prisutnosti velike tumorske mase ili tekućine u trbušnoj šupljini, piše Onkologija.hr.  Najčešći simptomi su grčeviti bolovi u abdomenu koji traju dulje od dva tjedna, mučnina ili žgaravica, urinarna inkontinencija, pritisak u zdjelici, povraćanje, vaginalno krvarenje i osjećaj nadutosti. Najbitnije je da žene redovito odlaze na ginekološke preglede i testiranja, posebno nakon 50. godine. Iako nam se čini da svi već znamo dosta o infarktu, neke naznake bolesti srca mogu nam promaknuti. Nisu simptomi samo bol u prsima, znojenje i bol u ruci. Među onim prvim simptomima koji najavljuju ozbiljnije stanje su kratkoća daha, vrtoglavica i umor. Ako imate u obitelj povijest srčanih oboljenja, pod povećanim ste rizikom od tih bolesti i trebate obratiti veću pozornost na sve promjene.  Lupus je kronična, autoimuna bolest koja može oštetiti bilo koji dio tijela - kožu, zglobove i organe unutar tijela. U osnovi, vaše tijelo napada samo sebe, svoje organe, a često i mozak, na isti način na koji bi se i borilo protiv bolesti. Lupus je neizlječiv i mogu se tretirati samo simptomi. Iznimno ga je teško dijagnosticirati, pogotovo zato što se simptomi javljaju sporadično. Crveni osip u obliku leptira na licu, najčešće na nosu ili obrazima, bolni i umorni zglobovi, bolno disanje, gubitak kose, glavobolje i bol u abdomenu neki su od ukazatelja na potencijalni lupus.  Simptomi dijabetesa tipa 2 mogu biti vrlo podmukli i lako je zaključiti da su to prolazne teškoće. Zbog toga se mogu razviti i komplikacije. U Klinici Mayo procjenjuju da samo u SAD-u živi oko osam milijuna ljudi s nedijagnosticiranim dijabetesom. Simptomi na koje treba paziti su neutaživa žeđ, učestalo mokrenje, gubitak težine i umor. Riječ je o neurološkom poremećaju kada živčane stanice propadaju u tolikoj mjeri da su trajno oštećene. U poodmakloj fazi pacijenti izgube svu mišićnu sposobnost i umiru. Slabljenje mišića, grčevi, trzaji, nazalni govor i nerazgovijetnost rani su simptomi ove bolesti.