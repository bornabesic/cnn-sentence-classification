Foto: Instagram  TO što on izgleda kao muškarac, ne znači da se tako i ponaša.  1. Muškarac govori ono što misli i misli ono što govori...  S druge strane, dječak govori ono što misli da će vam se svidjeti. Ako njegovi postupci nisu u skladu s njegovim djelima, ispred vas je dječak, koji očito još nije spreman odrasti. Reći "volim te" tako je puno jednostavnije nego dokazati. 2. Muškarac je siguran u svoj identitet... Dječak se pokušava uklopiti u perspektivu društva. Muškarac zna da je muškarac te nema potrebu to dokazivati drugima. Iako i dječak može nositi košulju, imati stan, posao i vlastiti automobil, muškarac se postaje iznutra, a ne izvana. 3. Muškarac je ponosan na vaš uspjeh... Ne kaže se bezveze kako iza svakog uspješnog muškarca stoji uspješna žena. S druge strane, dječaka će uplašiti vaš uspjeh, jer će znati da ima posla s pametnom i samostalnom ženom, koju neće moći mijenjati kako on želi. Muškarac će vas poticati da budete bolja verzija sebe te ćete se tako razvijati zajedno. 4. Muškarac je skroman... Dječak je samouvjeren, i to na način da misli da je bolji čak i od vas. Za muškarca je također poželjno da je samouvjeren, no on zna kada i kako govoriti o sebi, bez da ispadne hvalisav. 5. Muškarac živi za budućnost... A dječak živi u sadašnjosti. Drugim riječima, ako mu se zaista sviđate, muškarac će s vama raditi planove za budućnost. Dječaku će biti problem i ako poželite u ponedjeljak napraviti plan za vikend. Također, pravi muškarac zna živjeti u sadašnjosti, ali biti svjestan da sve što radi sada, može utjecati na vašu budućnost. 6. Muškarca zanima inteligencija i osobnost... Pogađate, a dječaka izgled. Naravno da između vas mora postojati kemija i naravno da će muškarac cijeniti vašu ljepotu, no bit će mu važnije ono što je unutra od onoga što je vani, što je ionako prolazno. 7. Pravi muškarac se ne boji obaveza... Dječak ih se boji, a ako trenutno pored sebe imate upravo jednog takvog - maknite se na vrijeme. Dječak vas ionako može usrećiti u trenutku, a muškarac za cijeli život.