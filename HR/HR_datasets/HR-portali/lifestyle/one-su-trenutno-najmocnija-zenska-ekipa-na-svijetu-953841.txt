Foto: Instagram  NAKON dobro odrađenog posla, na red je došla dobra zabava.  Govorimo o manekenkama Belli i Gigi Hadid, Kendall Jenner, Hailey Baldwin, Joan Smalls, Jasmine Sanders i Lily Donaldson, koje su jučer tulumarile u Parizu, nakon što su nosile reviju slavnog H&M-a.  Cure su se u francuskoj prijestolnici zabavljale u jednom striptiz klubu, a podijelile su puno slika, videa i Insta priča, kako bi cijeli svijet obavijestile o tome kako su se provele. A čini se kako je ženski provod bilo upravo ono što je Belli trebalo, obzirom da je ranije tog dana naletjela na svog bivšeg dečka, pjevača The Weeknda, koji u Gradu ljubavi trenutno uživa i sa svojom novom djevojkom Selenom Gomez, koja je inače bila dobra Bellina poznanica.   Bella se s bivšim tako susrela oči u oči na spomenutoj reviji, na kojoj je on pjevao, baš kao što je bilo u prosincu 2016. godine, na reviji Victoria's Secreta. No, kako je otkrio nepoznati izvor, ni Bella nije samovala. Na jednom od partyja, viđena je kako uživa u društvu nepoznatog muškarca, od kojeg se nije odvajala čitavu večer, no nitko ne zna tko je on.   S druge strane, njezina najbolja prijateljica Kendall Jenner sve više vremena provodi s reperom A$AP Rockyjem, s kojim je se povezuje već mjesecima. "Još uvijek nisu ekskluzivni, no definitivno pokazuje sve više interesa za njega", otkrio je izvor blizak manekenki. No, prošla je večer bila rezervirana samo za cure.