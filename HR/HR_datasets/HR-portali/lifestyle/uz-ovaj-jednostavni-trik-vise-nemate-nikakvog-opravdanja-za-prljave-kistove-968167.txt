PRIZNAJTE, većina vas ne pere kistove ze šminku ni približno onoliko često koliko bi to trebale raditi.  Iako ste sve svjesne kako su prljavi kistovi leglo bakterija, većina se izvlači na to kako im se ne da čekati da se osuše. A upravo taj problem za vas je riješila jedna čitateljica na Redditu.  U rubrici MakeupAddict, jedna je korisnica objavila svoj genijalni trik za sušenje kistova, zbog kojeg ćete se zapitati: Kako nam to do sad nije palo na pamet?! Radi se o vrlo jednostavnom rješenju i sve što vam treba su gumice za kosu i - ventilator!   Genijalno, zar ne? Samo zakačite gumicama svoje kistiće o šipku ili vješalicu iznad ventilatora i uključite ga. Vaši kistovi će biti suhi kroz desetak minuta, a kako bi sve još dodatno ubrzali, nakon pranja ih dobro obrišite ručnikom. Čak i ako vam se još ne da vaditi ventilator iz spreme, kistiće možete ostaviti da se obješeni suše na zraku, jer će se i tako osušiti puno brže nego kad stoje uspravno ili vodoravno.  U svakom slučaju, više nemate nikakvog opravdanja za prljave kistove!