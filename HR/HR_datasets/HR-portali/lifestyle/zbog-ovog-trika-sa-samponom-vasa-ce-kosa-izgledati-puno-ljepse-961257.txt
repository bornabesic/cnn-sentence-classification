Foto: Instagram   SLJEDEĆI put kosu operite na ovaj način. Možda još uvijek mislite kako pranje kosa nije neka velika nauka: smočite ju, nanesete šampon i regenerator, a zatim isperete. No, postoje ti mali trikovi, kojima vaša kosa nakon pranja može izgledati još ljepše. Tako sljedeći put namočite kosu i onda je dva puta operite šamponom bez sulfata. Prvi puta neće biti puno pjene, no drugi put hoće.   Beauty stručnjaci ističu kako će nam tako kosa biti jača, sjajnija i zdravija, no ono s čime se morate pomiriti jest da se takva nevjerojatna transformacija neće dogoditi preko noći. Promjenu ćete vidjeti i osjetiti nakon pranja, no najbolji rezultati bit će vidljivi tek za nekoliko tjedana, a kod nekih žena i nekoliko mjeseci, ovisi o stanju u kojem se nalazi njihova kosa. Tajna uspjeha ovog trika leži u jednostavnoj stvari: kada prvi put perete kosu, uklanjate prljavštinu, a tek s drugim pranjem, dobivamo sve prednosti koje nude ovi proizvodi, bez kojih ne možemo zamisliti život.  Također, stručnjaci ističu kako vam je potrebna prilično mala količina šampona za pranje, pod uvjetom da koristite odgovarajući i kvalitetan, a pretjerano njegovo korištenje, može zapravo ostaviti vašu kosu masnom.