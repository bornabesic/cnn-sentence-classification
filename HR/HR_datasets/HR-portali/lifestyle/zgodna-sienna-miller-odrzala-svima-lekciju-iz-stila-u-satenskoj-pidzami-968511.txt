Foto: Rex, Getty  PRATITE li trendove, onda sigurno već znate da je saten jedna od najpoželjnijih tkanina sezone, a pitate li se kako ćemo ga nositi, najbolji odgovor na to pružila je Sienna Miller svojim posljednjim stylingom.  Na Cartierovom partiju u Los Angelesu glumica je zasjala poput bisera, odjevena od glave do pete u sedefastu nijansu.   Kombinacija padajućih, sjajnih hlača i usklađenog topića ne bretele, neke će možda podsjetiti na pidžamu, što joj je i bio cilj, jer se taj look, proteklih sezona iz spavaće sobe preselio na ulice. Poznate fashionistice, blogerice i druge trendseterice već neko vrijeme zaljubljene su u satenska pidžama odijela, a Sienna je sada predstavila i njihovu proljetno-ljetnu varijantu.  Ovako elegantnoj kombinaciji nisu potrebni ni upadljivi modni dodaci, a dovoljan je tek pokoji komad nakita, ovisno o prilici.  Ako ćete baš u potpunosti slijediti Siennine modne savjete, onda slobodno ostavite grudnjak kod kuće, a i mnogi će se složiti kako je ispod ovakvih nježnih tkanina definitivno nepoželjan.