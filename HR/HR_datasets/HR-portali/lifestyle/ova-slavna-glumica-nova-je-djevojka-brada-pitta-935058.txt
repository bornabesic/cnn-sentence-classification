U HOLLYWOODU se šuška o novoj romansi.  Nakon bolnog i nimalo lijepog razvoda od Angeline Jolie, Brad Pitt se lagano oporavlja, a ispod holivudskih brda sve su glasnija šuškanja kako u tome ima pomoć još jedne poznate glumice.  Radi se o 37-godišnjoj glumici Kate Hudson, koja ni sama nema previše sreće u ljubavi, a kako otkrivaju izvori bliski 52-godišnjem glumcu, duo je nerazdvojan posljednjih tjedana.   "Kate je njegova tajanstvena žena. Posljednjih nekoliko tjedana su vrlo bliski te su izašli na nekoliko romantičnih spojeva. Dodatno ih je povezala i činjenica kako su oboje holivudske zvijezde. Sve je u počecima, no uživaju u zajedničkim druženjima", prenosi tračerski portal The Hollywood Life.   Glasine je dodatno potpalio intervju bivšeg tjelohranitelja obitelji Jolie-Pitt, Krisa Herzoga, u kojem je on spomenuo i Angelinu i Kate, ali i bivšu Bradovu suprugu Jennifer Aniston, koju je Brad ostavio davne 2005. godine upravo zbog Angeline, nakon 7 godina braka.  "Poznajem Brada i Kate te me nimalo ne bi čudilo da završe zajedno. Kate je divna žena i Brad bi bio pravi sretnik da ju osvoji. Bio bi to savršeni holivudski par", otkrio je te nastavio. "Brad i Jennifer su odlično funkcionirali, dok se u njegovom životu nije pojavila Angelina. Jennifer ga je istinski voljela te nikada ne bi ni pomislila da ga prevari. Da nije bilo Angeline, ona bi mu bila vjerna do kraja života."  A je li Kate nova Angelina, vjerujemo kako ćemo uskoro saznati, jer ipak je to Hollywood.