Foto: Splash  JESTE Li znali da je Harry Styles dobio svoju prvu filmsku ulogu, i to u filmu u kojem je glavna zvijezda Tom Hardy?  Popularni Harry koji je godinama osvajao srca djevojaka diljem svijeta pjevajući u grupi "One Direction", sada je odlučio zaploviti i glumačkim vodama, a prvu priliku dao mu je redatelj Christopher Nolan.  Ratni film "Dunkirk" prati vojnike za vrijeme II. svjetskog rata, a u kinima bi se trebao pojaviti 2017. godine.    Kako piše Mirror, Harry je prvo dobio samo nekoliko rečenica, no nakon što je zadivio redatelja prirodnim nastupom, dobio je malo više prostora.   Danas su u javnost izašle nove fotografije sa snimanja na kojima možemo vidjeti kako se Harry snašao u ulozi vojnika.