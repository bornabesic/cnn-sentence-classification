Kako je to biti u situaciji kada se kao žena "lomite" oko toga da napravite veliku promjenu u svom životu – zatražite razvod? Nije to nimalo laka odluka, sve se mijenja, suočeni ste s osudama okoline koja ne razumije zašto to radite i kako ćete dalje nastaviti sa životom. I dok mnogi upiru prstom ili pak tapšu po ramenu u znak podrške, ženama je ovakva odluka vrlo teška. Koliko, otkrile su žene za portal Women's Health. Moja je mama to učinila umjesto mene "Sve se okrenulo naopako kada me nazvala ljubavnica moga muža i ispričala mi sve detalje njegove prijevare. Bila sam u šoku, ali spakirala sam svoje stvari i otišla u kuću svoje majke. Nisam mu odgovarala na pozive niti sam htjela da zna kamo sam otišla. Htjela sam da shvati da sam doznala za njegovu aferu. Kada je napokon pretpostavio gdje sam, dovezao se pred kuću moje majke, a ona mu je rekla da ne može ući i ne može sa mnom razgovarati. Poručila mu je da možemo razgovarati na sudu. Angažirala je odvjetnika za razvode i sve dogovorila. Bilo je teško i bilo je svega, ali nisam se htjela dovesti u situaciju da me nagovara da se s njim vratim kući", ispričala je 31-godišnja Shelby W.  Napisala sam mu pismo "Tri godine bili smo u braku i šest godina u vezi. Ljubav je nestala. Upoznali smo u ranim dvadesetima i kako smo "rasli" , "prerasli" smo jedno drugo. Svatko od nas živio je svoj život, a živjeli smo u istoj kući. Nisam mu htjela slomiti srce pa sam mu napisala pismo. Pitala sam ga osjeća li isto i on, ako je i on istog mišljenja da bi bilo najbolje da se razvedemo. Pristao je i razišli smo se miroljubivo. I danas smo prijatelji, dvije godine nakon razvoda", ispričala je 35-godišnja Esther P.  Popila sam vino prije objave "Kako bih skupila hrabrosti reći mu što osjećam, popila sam čašu vina. Nisam inače sklona pijenju, ali vino je otjeralo nervozu i dalo mi snage da stanem pred njim s onim što mu imam reći. Rekla sam mu da ne mogu do kraja života biti s osobom koja me ne poštuje i koja me čini nervoznom svaki dan. Skupio je svoje stvari i otišao, a nakon šest mjeseci bili smo i službeno razvedeni", kaže 38-godišnja Sierra D.  Moja psihologinja napisala mi je poruku na papir "Vjerujem kako je mojoj psihologinji postalo preteško slušati moje konstante prigovore na brak i uzastopne probleme koje smo imali. Jednog dana napisala mi je na papir poruku u kojoj tražim od svog muža razvod. Izašla sam i nazvala sam ga te mu pročitala poruku. Znao je da to nisu moje riječi, da nisam ja to napisala, ali nije se previše iznenadio. Vjerujem da je njegovom psihologu žao što se on nije prvi toga sjetio", kaže 33-godišnja Erica D.  Dovela sam ga pred gotov čin "Nakon četiri godine braka stvari su krenule nizbrdo. Stalno smo se svađali i ja sam u svakoj svađi prijetila razvodom. On bi na to pobjegao iz stana i zalupio vratima. Tijekom jedne svađe, dovela sam ga pred gotov čin. Već sam ranije angažirala odvjetnika koji mi je dao formulare za  razvod. Ispunila sam ih tijekom svađe i gurnula suprugu "pod nos". U šoku što sam zaista ozbiljna oko razvoda, poderao je papire. Otišla sam po nove, ali sam se i iselila iz našeg zajedničkog doma i pokrenula brakorazvodnu parnicu", ispričala je svoje iskustvo 29-godišnja Jane F.  >>Najmanje se razvode oni koji su se vjenčali između 28. i 32. godine >>Koliko je vjerojatno da ćete se razvesti? Ovaj znak će vam to otkriti... 