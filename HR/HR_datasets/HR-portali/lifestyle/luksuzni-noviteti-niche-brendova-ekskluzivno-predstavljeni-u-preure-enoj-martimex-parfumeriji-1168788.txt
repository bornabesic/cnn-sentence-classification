Eventom na glavnom zagrebačkom trgu, parfumerijski lanac Martimex, koji je nedavno proslavio 25 godina uspješnog poslovanja, pokazao je kako i dalje čvrsto drži poziciju regionalnog igrača u beauty industriji. Najveća Martimexova parfumerija, u kojoj se ekskluzivno mogu kupiti čak 22 niche brenda, prostire se na više od 200 četvornih metara, a preuređena je u modernom stilu kombinirajući zlatnu i crnu, boje koje već godinama vladaju svijetom niche parfema. Dragi prijatelji Martimexa, ne samo da mi je drago što vas večeras vidim u ovako velikom broju u našoj preuređenoj parfumeriji, nego što su tu i različite generacije tih istih prijatelja. To mi govori kako su neki od vas, koji su nam povjerenje poklonili prije 26 godina, još uvijek s nama, kao što vidim i neka nova lica koja će nam se pridružiti u osvajanju novih izazova. Drago mi je što vas je zaintrigirao svijet niche parfema i ponosni smo na to što u ovoj parfumeriji možete ekskluzivno isprobati parfeme čak 22 svjetska niche brenda – naglasio je Veljko Marton, vlasnik Martimexa. Riječ je o parfemima koji imaju dušu te svojom čistoćom mirisa i ljepotom oduševljavaju publiku istančanog ukusa. Tako se na eventu mogao pomirisati jedan od najluksuznijih svjetskih niche brendova Memo Paris,  djelo bračnog para Clare i Johna Molloya, koji dočarava sjećanja na njihova putovanja, odabrana mjesta prepuna povijesti i simbolizma. Mnogobrojni ljubitelji niche parfema imali su priliku upoznati i mirise Ramóna Monegala, službenog parfumera španjolske kraljevske obitelji, kojem je glavna inspiracija literatura, od bogatstva proze do sažete poezije. Riječi pretvara u note, fraze u akorde, priče u kompozicije, a tintu, komponentu svih događanja, u zamišljeni parfem. Širio se miris i poznatog svjetskog parfumera Maisona Francisa Kurkdjiana koji je slavu stekao radeći za Jean-Paula Gaultiera te Jovoy, sinonim za najveću niche parfumeriju u Europi. Oni najizbirljiviji, uživali su u svjetskom brendu Initio koji nudi mogućnost miješanja svojih mirisa, kako biste stvorili vlastiti, unikatan parfem. Parfemima najnovijih svjetskih niche brendova nisu odoljeli niti vjerni obožavatelji Martimexa: Antonija Stupar, Vanja Halilović, Tihana Harapin Zalepugin, Kristina Krepela, Petra Kurtela, Ana Gruica, Ana Begić Tahiri, Ivana Marić, Renata Sopek, Boudoir, Matija Vuica, Josipa Pavičić, Petar Ćiritović, Igor Barberić, Ana Vilenica, Iris Pinjuh, Ana Maras Harmander, Iva Mihalić, Ivo Perkušić, Miran Kurspahić. 