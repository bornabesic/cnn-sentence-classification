Foto: Instagram  STRES može itekako negativno utjecati na razne aspekte našeg života.   A ako se ovih dana osjećaš kao da bi mogla "puknuti" svakog trena, vrijeme je da se riješiš nekih navika, koje su uzrok tome. Ne znaš na što mislimo? Čitaj dalje.   1. Premalo sna   Jedan od glavnih neprijatelja normalnog funkcioniranja svakako je loš san. Nedostatak sna čini nas sporima i mrzovoljnima pa je vrijeme da u krevet počneš ići nešto ranije nego inače.    2. Život u prošlosti   Krajnje je vrijeme da se prestaneš uzrujavati oko stvari na koje više ne možeš utjecati. Prihvati ih takvima kakve jesu i uči na greškama. To je jedino što možeš.   3. Previše analiziranja   Koliko se često nađeš kako razmišljaš o tome što si rekla ili napravila i da li si nešto mogla drugačije? Ako je odgovor često, očito da radiš probleme tamo gdje oni ne postoje. Vrlo često si ti i jedina koja primjećuje takve stvari pa je vrijeme da se malo opustiš.   4. Negativne stvari   Loših dana će uvijek biti. No, ljudi koji se neprestano brinu oko svega, imaju i tendenciju usredotočiti se isključivo ne negativne stvari. No, i u takvim danima postoje pozitivne stvari, o kojima bi više trebala voditi računa, ako želiš sačuvati zdrav razum.   5. Neprestano kukanje   Ponekad sve što trebamo jest razgovor s bliskom osobom o tome što nas muči. No, to bi se trebalo odvijati po principu: skinut ću teret s leđa i krenuti dalje, a nipošto ne prestajati pričati o tome.    6. Sve žele sami   Ljudi koji su konstantno pod stresom su i ljudi koji misle da će posao biti najbolje obavljen, ako ga naprave sami. No, nažalost, dan ima samo 24 sata i vrlo često je prekratak da bi baš sve napravila sama. Neki će te ljudi svakako vrlo ugodno iznenaditi, ako im to dopustiš.   7. Odugovlačenje   Odugovlačenje je ono što dovodi do panike. Isplaniraj dio svog vremena unaprijed i drži se rasporeda, kako bi ubuduće izbjegavala takve stvari.