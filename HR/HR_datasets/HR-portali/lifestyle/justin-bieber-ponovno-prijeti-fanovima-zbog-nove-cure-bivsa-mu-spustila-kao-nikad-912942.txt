JUSTIN posljednjih dana uživa u društvu nove djevojke. Radi se o mlađahnoj manekenki Sofiji Richie, s kojom raspjevani Kanađanin provodi sve više i više vremena, a zajedničke slike često objavljuje i na Instagramu.  Prošlog vikenda, Justin je objavio čak 6 zajedničkih slika, jednu za drugom, a njegovi obožavatelji odmah su počeli raspravljati o pravoj prirodi njihovog odnosa. Neki su itekako pretjerali sa svojim komentarima, zbog čega se Justin odlučio obračunati s njima.  "Napravit ću svoj Instagram profil privatnim, ako ne prestanete s hejterskim komentarima. Ovo je prešlo sve granice. Ako ste pravi obožavatelji, ne biste bili zločesti prema ljudima koji mi se sviđaju", napisao je Justin ispod jedne slike. Takva je prijetnja stigla i do njegove bivše djevojke Selene Gomez, koja je svojoj bivšoj ljubavi odlučila i javno spustiti zbog takvog odnosa prema fanovima, bez kojih realno nitko ne bi niti znao za njega.  "Ako ne možeš podnijeti hejterske komentare, prestani objavljivati slikom sa svojom curom, LOL. To bi trebalo biti nešto posebno, samo između vas dvoje. Nemoj biti ljut na svoje obožavatelje, oni te vole", napisala je Selena te nije stala na tome. Nedugo nakon toga, objavila je kolaž fotografija sa svojim fanovima,ispod kojeg je napisala. "Moj svijet, vi ste najvažniji". Naravno, kako to obične ide, ni Justin joj nije ostao dužan.  "Zabavno je vidjeti ljudi, koji su me koristili samo za dobivanje pažnje, kako i dalje upiru prstom u mom smjeru. Tužno. I naravno da volim svoje Beliebere." Taman kada smo pomislili kako je među bivšim golupčićima sve gotovo. Nadamo se samo kako se ova svađa neće rastegnuti na mjesece javnih prepirki i spuštanja, barem u ime ljubavi, koja je nekad očito postojala...