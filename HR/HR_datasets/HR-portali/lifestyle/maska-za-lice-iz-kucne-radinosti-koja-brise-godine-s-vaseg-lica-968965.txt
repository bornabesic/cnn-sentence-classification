Foto: Instagram  AKO ste jedna od onih žena, koje zagovaraju prirodne preparate, ovaj je tekst za vas.  No, vjerujemo kako će naslov privući i one žene, koje prednost daju kozmetičkim proizvodima, bilo jeftinijima, bilo skupljima, jer mladoliki izgled je nešto čemu sve težimo, bez obzira na to koliko smo zapravo različite. A jedna se maska iz kućne radinosti u posljednje vrijeme pokazala kao najučinkovitija, kada je u pitanju brisanje godina s lica, a mi vam danas donosimo recept za istu. O njezinoj učinkovitosti saznali smo iz brojnih pozitivnih komentara zadovoljnih internetskih korisnica. Ona vašoj koži daje svježinu, tonira, ujednačava ten i smanjuje vidljivost bora, a to je upravo ono što vam treba. Potrebni sastojci: 1 žlica kukuruznog brašna 1 žlica nemasnog kiselog vrhnja 5 žlica soka od mrkve 100 ml vode. Kako ju pripremiti? 1. Kukuruzno brašno sipajte u vodu, dobro promiješajte i stavite kuhati. 2. Cijelo vrijeme miješajte smjesu, a kada ona postane gusta, uklonite ju s vatre te ostavite da se ohladi. 3. Na kraju dodajte sok od mrkve i kiselo vrhnje te dobro promiješajte. 4. Prije nanošenja temeljito očistite lice te ostavite masku da stoji na licu pola sata. Isperite mlakom vodom. 5. Postupak možete ponavljati i više puta tjedno.