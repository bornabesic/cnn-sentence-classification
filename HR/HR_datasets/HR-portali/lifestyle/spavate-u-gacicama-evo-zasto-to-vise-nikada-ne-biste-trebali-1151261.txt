Velika većina žena grozi se od same pomisli da spava bez gaćica. No, nakon ovoga možda promijenite mišljenje. Autorica knjige 'V je za Vaginu' Alyssa Dweck savjetuje ženama da spavaju bez donjeg rublja, a pod donjim rubljem smatra i gaćice. Ona tvrdi kako su brojne bolesti povezane sa spavanjem u gaćicama. – Često kažem mojim pacijenticama da spavaju bez donjeg rublja zbog čega me one gledaju kao da imam tri glave. Zabrinute su zbog vaginalnog iscjetka i zbog toga imaju barijeru. Nenošenje gaćica u krevetu im je odvratno pa se na to i ne odlučuju. No to bi trebale promijeniti – kaže dr. Dweck. Ona ističe kako zbog gaćica vagina ne može disati, a pogotovo ako žene nose donje rublje s elastinom ili likrom, zbog čega nošenje gaćica potiče infekcije, pogotovo u žena koje su u menopauzi ili je u spavaćoj sobi toplo za spavanje. – Ako je vagina stalno pokrivena, pogotovo s tkaninom koja nije prozračna, skuplja se vlaga. A to je onda savršeno tlo za bakterije i gljivice – kaže Alyssa Dweck. Ako vam ipak nije potpuno ugodno spavati bez gaćica, dr. Dweck savjetuje da onda spavate u svojim najvećim i najširim gaćicama. Koje su, naravno, pamučne. – Za spavanje slobodno odjenite bakine gaćice – savjetuje. Čipkaste gaćice, tange i ostale seksi gaćice nosite samo u posebnim prilikama, ali nikako za spavanje.  >> Udobne, praktične ili seksi gaćice: Koje vi birate?