Foto: Getty  NAVIKLI smo da bogati i slavni sve svoje estetske zahvate skrivaju kao zmija noge.  Gotovo će svi redom javno poreći da su ikad radili išta na sebi i tek rijetki među njima priznaju poneki zahvat. Baš zato je i osvježavajuće čuti nekoga kako bez dlake na jeziku priča o svemu što je promijenila na sebi, a iznenadit ćete se o kome je riječ.  Simpatična manekenka, poznata po iskrenosti i mijenjaju modne industrije, kao i po pijanim 0ispadima kojima često zabavlja svoje obožavatelje, u intervjuu za časopis Birdie otvoreno je progovorila o svim estetskim zahvatim kojima se podvrgnula tijekom godina. "Sve na meni je lažno, osim jagodica," priznala je manekenka upirući pri tome prstom na svoje čelo, nos i usne. A riječ je o supruzi Johna Legenda s kojim ima i malu djevojčicu, 31-godišnjoj Chrissy Teigen. Zgodna manekenka nije skrila ni informaciju o svojoj liposukciji.  "Isisali su mi salo ispod pazuha," pohvalila se Chrissy i dodala kako se odmah nakon toga osjećala puno bolje, iako razlika baš i nije bila vidljiva. A koliko je opuštena i neopterećena oko svojih zahvata, dokazala je i na Twitteru, gdje je još jednom posebno istaknula kako se stražnjica poput njene ne dobiva napornim vježbanjem.