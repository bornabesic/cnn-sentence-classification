MNOGE od nas si ne mogu priuštiti da svaki dan nose novu odjeću, no nošenje nekog odjevnog predmeta svaki dan nije dobro nne samo kad je riječ o higijeni, nego i trajnosti i udobnosti. Posebno se to odnosi na gaćice, grudnjake, čarape i cipele. Za čarape i gaćice jasno je zašto ih moramo mijenjati svakog dana, no mnogima nije jasno zašto ne bismo trebali svaki dan nositi isti grudnjak i cipele.  Grudnjacima treba dan odmora između nošenje, ne samo zbog higijene već i zbog toga da zadrže svoj oblik. Nošenje grudnjaka po cijele dane rasteže ih na leđima pa im treba vremena da se vrate na staro. Najbolje je rotirati nekoliko grudnjaka tjedno.  Ljudi često nose isti par dok se ne istroši, no to nije dobro jer i cipelama treba bar dan odmora. Osim toga, odmor treba i vašim stopalima, jer nošenje iste obuće danima stavlja pritisak na iste točke na stopalu, a posljedica mogu biti spuštena stopala te deformacija.