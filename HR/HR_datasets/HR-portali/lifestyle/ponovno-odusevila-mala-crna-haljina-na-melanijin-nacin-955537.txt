Foto: Getty, REX  S MALOM, crnom haljinom ne može pogriješiti niti jedna žena. Iako je bivša manekenka Melania Trump, u prošlosti znala počiniti razne modne zločine, od službenog preuzimanja uloge Prve dame, gotovo da nije pogriješila.  A povodom Međunarodnog dana žena, koji se slavio jučer, Melania je zajedno s pokćerkom Ivankom, organizirala intimnu večeru za 50 osoba, na kojoj se isticala u maloj, crnoj haljini. Haljina je savršeno istaknula njezinu liniju, kojom se zgodna Slovenka može pohvaliti i u 47. godini života, a radilo se o onoj bez rukava, koja je na ramena imala decentni kožni detalj.  Uz prepoznatljivu frizuru, Melania je svakako bila zvijezda eventa, koji je ujedno bio i prvi kojeg je organizirala kao Prva dama.  Istovremeno, plavokosa Ivanka izabrala je elegantnu ljubičastu haljinu s mašnom, koje i inače obožava, no ponovno je ostala u Melanijinoj sjeni...