Jedna je od onih sretnica koje u običnoj bijeloj majici izgledaju tako stylish i jedna od onih koja će istu haljinu jednako dobro iskombinirati s tenisicama i elegantnim cipelama. Iva Balaban, pokretačica lifestyle portala Journal, zahvaljujući svom neopterećenom i uvijek besprijekornom stilu, prototip je i savršene Lei Lou cure, pa ne čudi da je upravo njoj pripala čast da među prvima odjene komade iz najnovije kolekcije Aleksandre Dojčinović, koja je svoje poklonice opet iznenadila komadima nosivim u svim prilikama. U ovoj modnoj priči naša bivša manekenka, a danas uspješna poslovna žena i ponosna mama troje djece, svoje je Lei Lou favorite savršeno upotpunila detaljima iz vlastitog ormara, što je rezultiralo sjajnim streetstyle editorijalom s potpisom naše poznate fotografkinje Jelene Balić. Uvijek originalna, modno smjela, ali i praktična Iva, koja obožava slojevito i upečatljivo, djevojkama je dala ideju kako kožnu jaknu s naglašenim ramenima, apsolutni hit među Lei Lou novitetima, nositi na midi suknju za poslovni look, ali i kako istu obući preko mekane i tople, plišane, hit haljine Amelia za kavu s prijateljicama. >>Iva Balaban oduševila je ovom casual kombinacijom. Ukradi joj stil!