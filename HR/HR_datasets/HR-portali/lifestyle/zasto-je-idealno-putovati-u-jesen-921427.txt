Foto: Instagram  A ZAŠTO ne biste uskoro isplanirali putovanje s dragim ili prijateljicama?  No, prije nego iskomentirate kako ovo godišnje doba i nije neko za putovanje, dopustite nam da vam navedemo nekoliko dobrih razloga da razmislite.  1. Cijene idu dolje  I pritom mislimo na cijene letova i hotelskih soba, obzirom da ovo nije vrhunac turističke sezone. Na ovaj način sigurno ćete uštedjeti nešto novaca.  2. Priroda je lijepa  No, vjerujemo kako to ne treba dodatno pojašnjavati.    3. Manje gužve  Popularne destinacije posjećuje nešto manje turista u ovo doba godine. Ne kažemo da uopće neće biti ljudi, tamo gdje idete, no bit će manje nego inače, jer se jesen smatra najmanje popularnim godišnjim dobom za putovanja.  4. Rezervacija popularnih mjesta  Jesen je najbolja za rezervaciju najpopularnijih soba i apartmana, koje je u špici sezone nemoguće rezervirati, jer su bookirani mjesecima unaprijed.   5. Osvježenje prije blagdana  Ovo je idealno vrijeme da osvježite svoj um i tijelo, prije nego krene sezona zabava i blagdana te cijela ludnica oko toga. Dočekajte tu sezonu potpuno spremni.  6. Autentični doživljaj  Ako želite doživjeti određenu destinaciju u njezinom klasičnom i stvarnom stanju, jesen je savršena za to, jer nema sezonskih atrakcija i promocija, koje bi vam brzo mogle početi ići na živce.