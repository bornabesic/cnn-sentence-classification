Foto: Instagram  ŽELITE napokon imati vitki trbuh?  Da nešto odmah razjasnimo, vitki trbuh postiže se redovitim vježbanjem i što zdravijom prehranom, no postoji i jedna čarobna namirnica, koju već imate u svojoj kuhinji, koja vam može pomoći u postizanju tog cilja.  I općenito, ona dokazano topi masne naslage, smanjuje razinu šećera u krvi te kontrolira težinu. Kako vas ne bismo više držali u neizvjesnosti, radi se o jabučnom octu.  Prema jednom istraživanju, konzumacija dvije žličice octa uz zalogaj prije spavanja, pomogla je pacijentima s dijabetesom tipa 2 smanjiti razinu šećera u krvi.  U jednom drugom istraživanju s ovom namirnicom, nisu sudjelovali ljudi, već miševi, a rezultati su pokazali sljedeće: miševi koji su uz prehranu bogatu mastima, dobivali i octenu kiselinu, imali su i do 10 posto manje masnog tkiva od miševa koji su u takvu hranu dobivali samo vodu.  U ovaj se trik kune i pjevačica Fergie, koja s 42 godine ima tijelo na kojoj bi joj pozavidjele i puno mlađe kolegice, iako naravno, ona i redovito vježba te pazi na uravnoteženu prehranu.   No, bitno je da znate kako nipošto ne biste smjeli piti čisti ocat, jer on s vremenom može oštetiti zubnu caklinu i iziritirati jednjak. Tako ili ocat dodajte hladnim prilozima od povrća ili dodajte dvije žličice octa dnevno u čašu tople vode, a po potrebi dodajte i žličicu meda.