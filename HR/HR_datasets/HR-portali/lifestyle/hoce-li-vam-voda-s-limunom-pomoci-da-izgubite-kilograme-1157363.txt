Smatrate li i vi da limun ispire toksine iz tijela, smanjuje apetiti, blokira apsorpciju masti u probavnom sustavu te pomaže pri mršavljenju? Istraživanja na japanskim studijima pokazala su da je limun zdrava namirnica u umjerenim količinama. Limun je dobar izvor vitamina C, a prijašnje studije povezuju nizak status vitamina C s  pretilosti. No pretjerano je reći da veća količina vitamina C, koju unosimo u tijelo konzumirajući sok limuna u vodi, može spriječiti debljanje.  Bahram Arjmandi, profesor nutricionizma na Sveučilištu Florida te urednik časopisa Journal of Food također ističe kako je istina da limun u većoj količini sprečava apsorpciju masti u probavnom sustavu, no jedna jabuka mnogo više pomaže u sprečavanju apsorpcije masti od limuna. U tom slučaju bolje je pojesti jabuku jer bi trebalo konzumirati mnogo veću količinu limuna da bi se spriječila apsorpcija masti u jednakoj mjeri kao što se to dogoditi kada se pojede jabuka.  Profesor ističe da je ispijanje vode s limunom svakako dobra navika, pogotovo ako smatrate da vam ona pomaže da preskočite manje zdrave napitke. No, ako uistinu želite smršavjeti, onda ne očekujte da ćete s pomoću limuna izgubiti neželjene kilograme. Tjelesna aktivnost i uravnotežena svakidašnja prehrana pomoći će pri mršavljenju. >>Kora limuna kao lijek? Evo u čemu vam može pomoći >>Kako se jednostavno riješiti zadaha od češnjaka? Evo što trebate napraviti nakon jela...