Umutite žumanjke sa šećerom, dodajte brašno, vaniliju, čvrsto ulupanu pjenu od bjelanjaka i rastopljeni prohlađeni maslac. Sve lagano izmiješajte, pa ovom smjesom premažite tri kalupa za torte obložena papirom. stavite ih na lim i pecite u zagrijanoj pećnici na 200 °C, oko 15 minuta. Pečene biskvite kore dobro ohladite. Stavite u posudu vodu i šećer, pa kad zavrije dodajte sjeckane jagode. Kuhajte na laganoj vatri dok jagode ne omekšaju, oko 5 minuta. Usitnite ih vilicom i pretvorite u kašu. Prašak za puding i želatinu otopite s 15 žlica vode i dodajte u vrelu smjesu od jagoda. Kuhajte na laganoj vatri dok se smjesa ne zgusne, a zatim postepeno miješajući hladite kremu kako se ne bi stvorila korica na površini. Biskvitne kore poškropite mlijekom i rumom, te premažite kremom. Cijelu tortu premažite tučenim vrhnjem i ukrasite jagodama.