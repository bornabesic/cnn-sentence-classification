Foto: Beyonce.com  IAKO ima tek 5 godina, kćer slavne Beyonce već uči kako biti prava diva, poput mame.  Iako nije prvi put da nosi skupocjene krpice, 5-godišnja Blue Ivy, kćer pjevačice Beyonce i repera Jay Z-ja, izazvala je itekakvu pozornost javnosti na nedavnoj premijeri filma "Beauty And The Beast".  Uz zgodnu mamu, koja trenutno nosi blizance i koja je zasjala u prekrasnoj zelenoj haljini, malena Blue Ivy nosila je Guccijevu haljinu u sličnim tonovima, koja stoji vrtoglavih 26 tisuća dolara te ima motive papiga na sebi. Iako je potpuno jasno kako si njezini roditelji to itekako mogu priuštiti, mnogi su se zapitali je li doista primjereno za 5-godišnju djevojčicu da nosi tako skupe krpice.  Radi se o haljini iz kolekcije jesen 2016., koja na sebi sadrži umjetne perlice i kristale, a malena ju je nosila na bijele tenisice, dok je na glavi imala pletenice. I zgodna mama Beyonce nosila je haljinu istog branda s 3D cvjetovima, a najviše pozornosti svakako je izazvao njezin bujni dekolte.  Spomenuti film, jedan je od najiščkevanijih 2017. godine, a u kina dolazi za 10 dana, 17. ožujka.