Foto: JLP, Getty, WENN, Instagram  LAMAR Odom ponovno se zabavlja po striptiz klubovima.  Iako je u listopadu prošle godine za dlaku izbjegao smrt u jednom bordelu u Nevadi, gdje je puna četiri dana tulumario s prostitutkama, uz obilje droge i alkohola, slavni NBA košarkaš kao da nije naučio lekciju.    Bivši suprug Khloe Kardashian, koja je čitavo vrijeme oporavka bila uz njega, bez obzira na prekid, sada je uhvaćen u jednom striptiz klubu u New Yorku, u ranim jutarnjim satima, samo nekoliko dana nakon što ga je kamera snimila kako puši marihuanu na cesti.  36-godišnji košarkaš snimljen je u društvu nekoliko striptizeta i prijatelja, s kojim je i napustio klub, zajedno s dvije žene, od kojih je jedna još imala novčanice oko struka, koje je tu večer zaradila plesanjem.   Nije bilo teško zaključiti o čemu se ovdje radi, no Khloe je ovoga puta odlučila ne komentirati nezrelo ponašanje svog bivšeg supruga, kojeg je u nedavnoj epizodi obiteljskog reality showa "Keeping Up With The Kardashians" upozorila kako se boji da će umrijeti, nastavi li ovako.   Najmlađa pripadnica klana Kardashian u posljednje vrijeme na Instagramu objavljuje raskošne bukete ruža, s jasnim porukama pošiljatelju, koji očito nije Lamar, obzirom da se u tom slučaju ne bi ovako ponašao. Ili?   Čini se kako je slavni košarkaš zaglibio i više nego što smo mislili... Pssst! Fotografije možete pogledati ovdje!