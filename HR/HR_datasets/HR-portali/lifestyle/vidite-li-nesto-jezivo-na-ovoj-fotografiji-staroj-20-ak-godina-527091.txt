Anastassia Perets (23) tvrdi kako je jednog dana pregledavala obiteljske fotografije kada je naišla na svoju iz doba kada je imala četiri godine i igrala se s pticama u kavezu. Na prvi pogled prizor joj je bio simpatičan i nostalgičan sve dok nije uočila detalj na koji do tada nije obraćala pažnju - prizor djevojčice s plišanom igračkom u rukama. Stajala je iza nje i promatra što to ona radi s pticama. - Prvo sam pomislila da je to nekakvo ogledalo ili nešto, ali što sam duže promatrala fotografiju, bilo mi je sve jasnije da je to nešto drugo. Počela sam vrištati, a susjedi su mislili da mi se nešto dogodilo - ispričala je za BrightSide. Anastassia kaže kako u tom trenutku nije bilo drugog djeteta u prostoriji, a to su potvrdili i njezini roditelji koji su je fotografirali. Odlučila je posjetiti stručnjaka za natprirodne pojave koji joj je rekao da je slijedi duh djevojčice, iako ona to nije ničime potaknula.