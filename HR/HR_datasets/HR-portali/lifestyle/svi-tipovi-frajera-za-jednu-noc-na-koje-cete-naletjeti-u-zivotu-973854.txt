Foto: Instagram, Giphy  PRIZNAJTE, većina vas je bar jednom imala seks za jednu noć. A u potrazi za "onim pravim", sigurno ste imali i više takvih afera, i nitko vas ne može kriviti, jer zašto se ne biste zabavljale ako ste solo? No, vjerojatno ste se već i nakon prvoga uvjerile kako takvi muškarci nisu za duge staze, a svaka je od vas naletjela na bar jednog od ovih tipičnih tipova frajera za jednu noć:  Frajer koji zaspe čim obavi "posao" Čim izusti posljednji uzdah zadovoljstva, on se otkotrlja na drugu stranu kreveta i zaspi. Nije ga ni briga jeste li vi zadovoljne ili ne, on je obavio svoje i spreman je za spavanac.  Frajer koji inzistira na analnom seksu Tijekom predigre sve izgleda dobro i obećava odličan seks, no onda njegovi prsti počinju kliziti prema "zabranjenom mjestu". S navaljivanjem prestaje tek nakon što mu nekoliko puta naglasite kako niste za to, ali vam svejedno ostatak večeri nabija na nos vaš "propust". Čak i pri odlasku ima potrebu napomenuti vam da o tome razmislite do sljedećeg puta (kojeg naravno neće biti).  "Misteriozni" Na ovog frajera naletjeli ste prvi put u životu u nekom kafiću ili klubu i odmah ga odveli doma. Kroz glavu su vam prolazile i misli o "srodnim dušama", iako u to ne vjerujete, a dodatno ih je potaknula noć ispunjena strašću koju ste proveli zajedno. Zaspali se nadajući se kako ćete bar postati "prijatelji s povlasticama", no kada ste se probudili, njega više nije bilo. Kao ni njegovog broja mobitela, niti ikakve porukice, a nije vam rekao čak ni svoje prezime.  Nakon nekoliko dana ipak ste ga pronašle na Facebooku i vidjele da ima djevojku.  Loš u krevetu Sigurno ćete se složiti kako su najgori frajeri za jednu noć oni koji su loši u krevetu. A takvih, nažalost, ima jako puno. On će za svoje "probleme s izvedbom" uvijek okriviti alkohol, čudnu glazbu u pozadini, puni mjesec ili bilo što drugo, pa čak i vas, samo kako krivnja ne bi spala na njega.  A vi ćete jedva čekati da ode u kupaonicu, kako biste mogli pobjeći glavom bez obzira.  Frajer koji uvijek zahtijeva oralni seks Zažalit ćete što ste se ikada spetljali s ovakvim frajerom. Koliko god vaš seks bio dobar, on će uvijek zahtijevati jedno te isto - vaše usne oko svog spolovila. I inzistirat će na tome sve dok ne dobije to što želi ili, češće od toga, vašu pljusku i demonstrativan odlazak uz glasno lupanje vratima.  Frajer koji ne uzvraća oralni seks Još gori od ovoga iznad je frajer koji zahtijeva, ali ni u ludilu ne uzvraća oralni seks. On smatra da je muškarcima to potrebnije nego ženama, kao i da je njegov spolni organ puno ljepši od vašeg. Egzotični stranac Možda ste vi u posjeti njegovoj zemlji ili on vašoj. Kako god bilo, niste mogli odoljeti, a da ne odvučete egzotičnog stranca u krevet čim je progovorio svojim seksi naglaskom. A znale ste i da će večer provedena s njim biti jedna od onih zanimljivih priča kojih se uvijek rado prisjetite s prijateljicama.  Frajer kojeg ste odveli kući jer su vas prijateljice ostavile na cjedilu Ovo možda i nije jedan od vaših najponosnijih trenutaka u životu, ali što je, tu je. Nakon što su vas sve prijateljice napustile u večernjem izlasku, trebalo vam je društvo, pa ste iz sažaljenja tog frajera odvukle i doma.  Frajer koji ne zna otići Sreli ste se u noćnom klubu, spetljali se, odvele ste ga doma i proveli ste strastvenu noć, a kada ste se ujutro probudili - on je još bio tu! I nije spavao, nego je već skuhao kavu, zavalio se na kauč i gledao televiziju. A čim vas je ugledao, raspričao se kao da se poznajete cijeli život, dok ste vi samo čekali da ode svojoj kući i da vas zaboravi. Frajer kojeg biste htjele vidjeti ponovo Nažalost, najčešće se taj scenarij ne dogodi kada vam se neki frajer s kojim ste proveli noć zapravo svidi. Njega više nikad nigdje ne sretnete, dok s druge strane one koje biste htjele zaboraviti srećete stalno.