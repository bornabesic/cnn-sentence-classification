Foto: Getty  NEKE stvari jednostavno ne primijetimo, dok nam netko prstom ne ukaže na njih. Tako je bilo i sa slikama tragično preminule princeze Diane i princa Charlesa, na kojima je tek sad otkriven jedan vrlo neobični detalj.  Naime, iako su bili iste visine, na svim zajedničkim slikama, nikad prežaljena princeza izgledala je niža od svog supruga. No, kako potvrđuje i najpoznatija internetska tražilica Google, duo je bio visok 1,78 metara.  Iako to nikada nije potvrđeno, čini se kako je princ imao problema s činjenicom da nije bio viši od svoje zanosne supruge, koja je osim toga, bila i puno popularnija od njega u javnosti.  No, kako su istaknuli neki korisnici Twittera, na kojem je i primijećen ovaj detalj, to je vrlo seksistički nastup, no od same rasprave o tome sada nema previše koristi.  Podsjetimo, princeza Diana okončala je svoj život 31. kolovoza 1997. godine, kada je zajedno sa svojim ljubavnikom, Dodijem al-Fajedom doživjela prometnu nesreću u jednom pariškom tunelu. Njihov vozač vozio je velikom brzinom u nadi da će izbjeći paparazze, a nitko u automobilu nije bio vezan. Vozač i Dodi poginuli su na mjestu nesreće, dok je Diana s teškim ozljedama prevezena u bolnicu, u kojoj je umrla u četiri sata ujutro. Jedini preživjeli bio je Dodijev tjelohranitelj. Ubrzo nakon njezine smrti, počele su se javljati razne teorije zavjere, a sve su išle u smjeru da je britanska kraljevska obitelj naručila njezino ubojstvo, nakon što se saznalo da sa ljubavnikom čeka dijete. Iako takve glasine nikada nisu potvrđene, njegov otac Muhamed al-Fajed nikada nije prestao tvrditi takve stvari.  Diana je sahranjena na otočicu usred jezera Round Oval, na kojem plivaju četiri crna labuda, a do njezinog groba vode čak 36 hrasta, zasađena za svaku godinu njezinog života. Pokopana je u crnoj haljini, koju je naručila nekoliko tjedana prije smrti, s krunicom koju joj je poklonila Majka Tereza, koja je umrla 7 dana nakon nje.