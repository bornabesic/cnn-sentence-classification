Niži muškarci u većoj su opasnosti od preranog gubitka kose jer isti gen nosi nasljeđe za ćelavost i nizak rast.  Uz to što isti gen nosi nasljeđe za ćelavost i niži rast, povećana razina testosterona u ranom pubertetu također prouzročuje prestanak rasta kose. Takvo što vidljivo je tek nakon dvadeset godina, no činjenica je da genetika i utjecaj testosterona još u ranom pubertetu odlučuju kako ćete izgledati u tridesetima.  Istraživači sa Sveučilišta u Bonnu analizirali su gene 11.000 muškaraca s prijevremenom ćelavošću i oko 12.000 muškaraca koji nisu izgubili kosu. Naglasili su da je testosteron odlučujući, no gen koji nosi nasljeđe za nizak rast i ćelavost također izaziva prerani pubertet koji će biti odgovoran za izgled muškarca u kasnim godinama.  Samim time donosi se logičan zaključak da muškarci u sjevernim predjelima, uz gene koji nose nizak rast, vuku i gen ćelavosti te moraju računati i na nedostatak vitamina D koji također ima svoj doprinos cjelokupnoj slici. Ne postoji lijek koji će pomoći spriječiti ćelavost. Drastična je činjenica da samo kastracija može potpuno spriječiti opadanje kose i očuvati kosu jednako gustom.  U budućnosti  se znanstvenici nadaju da će otkriti sve faktore koji su odgovorni za prerani gubitak kose. >>Ćelavost može biti i dobra jer smanjuje rizik od raka prostate 