Lijek Keytruda je prije tri dana odobren za liječenje višestrukih zloćudnih tumora na više organa, bez obzira na njihov izvor, objavila je američka Agencija za hranu i lijekove (FDA). Ovo je prvi put u povijesti da je državna agencija odobrila prodaju i korištenje lijek za rak baziran na zajedničkim biomarkerima. Dosad su se svi odobreni lijekovi bazirali na mjestu na kojem se tumor u tijelu nalazi. Ovaj lijek je namijenjen odraslima i djeci koji imaju zloćudne i neoperabilne tumore, s biomarkerima koji im onemogućuju da se DNK unutar stanica sama obnavlja. Najčešći tipovi tumora s ovim biomarkerima su karcinom debelog crijeva i rektuma, endometrijski i gastrointestinalni tumori, a ponekad i kod raka dojke, prostate, mjehura i štitnjače. Oko pet posto oboljelih od metastaziranog kolorektalnog raka imaju HSI-H ili dMMR tumore. Keytruda djeluje tako što cilja na staničnu putanju poznatu kao PD-1 / PD-L1 (to su proteini na imunološkim stanicama tijela i nekim stanicama raka). Blokiranjem ove putanje, Keytruda može pomoći imunološkom sustavu tijela u borbi protiv stanica raka. U istraživanju je identificirano ukupno 15 vrsta raka kod 149 ispitanika koji su probno uzimali lijek u pet različitih kliničkih ispitivanja. Cilj ispitivanja je bio utvrditi kod koliko pacijenata su se tumori potpuno ili djelomično smanjili. Kod 36,9 posto ispitanika se tumor potpuno ili djelomično smanjio, a za 78 posto ispitanika je djelovanje lijeka trajalo 6 mjeseci ili duže. Lijek Keytruda je dostupan i u Hrvatskoj. Sve o lijeku i nuspojavama možete provjeriti na linku.