Foto: Getty, Instagram  NIŠTA od svadbenih zvona.  Pjevačica Lady Gaga i njezin zgodni dečko, glumac Taylor Kinney, prekinuli su zaruke na iznenađenje brojnih obožavatelja.  Kako prenosi E! Online, bivši par, koji se počeo viđati 2011. godine, prekinuo je ranije ovog mjeseca, a slavna pjevačica prošlog je tjedna prvi put viđena bez zaručničkog prstena, i to na njegov rođendan. Iako se o prekidu šuškalo već neko vrijeme, mnogobrojni izvori bliski paru, sada su potvrdili šuškanja te otkrili kako oboje žele privatnost. To je i razlog zašto nitko od glavnih aktera nije želio komentirati napise.  Podsjetimo, par se počeo viđati 2011. godine, nakon što su se upoznali na setu spota za pjesmu "You And I", u kojem je Talor imao glavnu ulogu, a zgodni je glumac pred pjevačicu kleknuo na Valentinovo 2015. godine, s dijamantnim prstenom u obliku srca.  "On je taj. Znam to. Imam taj osjećaj", jednom je prilikom izjavila zaljubljena Gaga, koja je često isticala kako joj je Taylor i najbolji prijatelj te najvažniji oslonac u životu. A što je krenulo po zlu, ne zna nitko osim bivših golupčića...