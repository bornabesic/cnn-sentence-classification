Trgovački lanac Lidl Hrvatska nastavlja s velikim istraživanjem „Vi ste potvrdili“, započetim prošle godine u suradnji s Agencijom za istraživanje tržišta Ipsos. Riječ je o najvećem neovisnom istraživanju Lidlovih brendova u Hrvatskoj, pa je tako ove godine provedeno istraživanje o svježim proizvodima iz Lidla. Istraživanje je provedeno u 57 gradova diljem Hrvatske na 5900 ispitanika, a rezultati pokazuju da je Lidl prepoznat kao trgovački lanac broj 1 po kvaliteti svježeg voća i povrća. Čak 85% Lidlovih kupaca potvrdilo je da Lidl ima kvalitetno voće i povrće, a 86% njih potvrdilo je da Lidl ima dobar omjer cijene i kvalitete voća i povrća. Istraživanje je provedeno metodom CATI – kompjuterski podržanim telefonskim intervjuiranjem tijekom veljače i ožujka 2017. godine i to na kupcima kategorije svježine u trgovačkim lancima. Drugi krug istraživanja još jednom potvrđuje da su Lidlovi proizvodi od strane hrvatskih građana odlično prihvaćeni i da su kupci danas posvećeniji tzv. pametnom odabiru pri kupnji, kod kojeg pažnju pridaju prvenstveno dobivanju vrijednosti za novac. Lidlova je globalna misija pružati svojim kupcima proizvode best buy omjera – najbolje kvalitete po najboljoj cijeni. Podsjetimo, „Vi ste potvrdili“ je projekt pokrenut 2016. godine u suradnji s Ipsosom povodom 10 godina Lidla u Hrvatskoj. Prvi krug istraživanja proveden je blind test metodom u Zagrebu, Splitu, Osijeku i Rijeci na ukupno 5900 ispitanika i u 800 kućanstava. Testirano je čak 256 proizvoda Lidlovih brendova, a za 73 posto testiranih proizvoda ispitanici su potvrdili da su vrlo dobri ili odlični. Potaknut odličnim rezultatima, Lidl je odlučio nastaviti s istraživanjem i u drugom krugu testirati svoj svježi asortiman. Više o drugom krugu istraživanja „Vi ste potvrdili“ možete pronaći na www.lidl.hr 