Većina hladnjaka na svojim vratima imaju policu predviđenu za odlaganje jaja, a mnogi se njome i koriste te nakon kupovine odmah jaja prebacuju baš u tu policu. No, to je potpuno krivo. Stručnjaci upozoravaju kako se jaja u toj polici na vratima hladnjaka ne bi trebala držati. Riječ je u tome što su vrata hladnjaka zapravo najtopliji dio i namirnice koje se ondje drže trebaju biti one koje nisu brzo kvarljive. Jaja su namirnica koja se brzo kvari pa ih je potrebno držati na hladnom mjestu kako bi što duže ostala svježa i kako biste spriječili nastajanje bakterija poput salmonele. Stručnjaci stoga savjetuju da se jaja u hladnjaku čuvaju na zadnjoj policiji hladnjaka jer je ona ujedno i najhladnija. Tako ćete spriječiti mogućnost razvijanja bakterija te jaja održati svježima.  >> Bacate ljuske od jajeta? Nakon ovoga sigurno više nećete!  >> Što će se dogoditi ako jedete jedno jaje na dan?