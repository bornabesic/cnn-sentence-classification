Foto: FAH POJAČAN je izlazak teretnih vozila na graničnom prijelazu Bajakovo, kolona je oko jedan kilometar, izvijestili su danas iz Hrvatskog auto-kluba (HAK).  Mokri su i skliski kolnici mjestimice u Hrvatskom primorju, Gorskom kotaru, Lici, Dalmaciji i središnjoj Hrvatskoj. Magla smanjuje vidljivost na autocesti A6 Rijeka-Zagreb između vijadukta Bukovo i tunela Tuhobić. Vozače upozoravamo da prilagode brzinu i način vožnje uvjetima na cestama.  Na dionici državne ceste DC1 u Kninu zbog sanacije mostova Bulin 1 i Bulin 2 vozi se naizmjence, jednim trakom (do 14. srpnja). Promet je zabranjen vozilima čija ukupna masa prelazi 5 tona. Obilazak za autobuse: Knin-DC33-Vrbnik-ŽC6056-Oklaj-ŽC6055-DC59-Očestovo-DC1, a za teretna vozila: Knin-DC33-Drniš-Tromilja-DC56-Skradin-Bribirske Mostine-DC59 Kistanje-Očestovo-DC1. Zatvorena ŽC5068  Do 15. svibnja do 17 sati bit će zatvorena županijska cesta ŽC5068 Vrata-Fužine-Križišće na željezničko-cestovnom prijelazu Plase u oba smjera. Obilazak: Hreljin-Meja-Gornje Jelenje.  Danas te u nedjelju 14.5., od 9 do 18 sati, zbog održavanja autoutrke bit će zatvorena državna cesta DC56, od Skradina do Lozovca. Obilazak je autocestom A1.  S obzirom na povremene, ciljane, granične kontrole i pojačan promet moguća su čekanja na pojedinim graničnim prijelazima sa Slovenijom, BiH i Mađarskom. Korisnike molimo za strpljenje i razumijevanje.  U prekidu je brodska linija Mali Lošinj-Unije-Susak.