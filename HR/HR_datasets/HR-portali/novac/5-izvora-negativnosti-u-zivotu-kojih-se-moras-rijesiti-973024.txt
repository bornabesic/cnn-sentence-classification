Foto: Instagram NEGATIVNOST je jedna od onih stvari u životu koje nitko ne treba. Negativnost nas uvijek povlači prema dolje i ostavlja osjećaj poraženosti, zbog čega je jako teško raditi na ostvarenju snova i ciljeva. Veće šanse za srećom imaš ako se oslobodiš ovih glavnih izvora negativnosti.   1. Obeshrabrenja iz prošlosti   To su sve one riječi, upućene od strane "malih" ljudi, koji su ti govorili da nećeš postići svoje ciljeve. Svi oni komentari, kojima su te drugi željeli  "spustiti". Svatko je imao takvih trenutaka u životu, no trik je u tome da ih jednostavno zaboraviš. Sjeti se da su oni često bili upućivani iz tuđih nesigurnosti i kompleksa, a to dovoljno govori.   2. Toksični odnosi   Bilo da se radi o ljubavi ili prijateljstvu, učinak je isti. Činjenica je da svatko od nas u životu još uvijek ima jedan ili dva takva odnosa, no tu treba biti itekako oprezan. A ako iz nekog razloga nije moguće riješiti ih se u potpunosti, pobrini se da postaviš jasnu granicu, koja će smanjiti takav utjecaj.   3. Manjak podrške   Drugim riječima, ako od bilo koje osobe ne dobivaš dovoljno podrške u životu, uvijek postoje oni koji su ti je spremni dati. Stvar je u tome da se okreneš ljudima, koji ti to mogu ponuditi, a ne onima od kojih to nikada nećeš dobiti. To ne znači da morate prekinuti sve odnose, to samo znači da si dovoljno mudra da takvim stvarima okreneš leđa. Barem zasad.   4. Strah   Strah je veliki izvor negativnosti. Iako je s vremena na vrijeme sasvim prirodno i normalno osjećati strah, sigurno ne želiš da on preuzme kontrolu nad tvojim životom. Tvoj cilj? Smanjiti osjećaj anksioznosti na minimum. Tajna je u malo vježbe.   5. Negativna očekivanja   I neuspjeh je dio života, no ponekad se treba nadati najboljem, barem kako bi sačuvala zdrav razum. Ako ti ne vjeruješ u sebe, neće ni drugi. Nevjerojatno koliko osobni stav može utjecati na događaje oko tebe. Ako očekuješ pozitivnost, ona će doći k tebi, ali i obrnuto.