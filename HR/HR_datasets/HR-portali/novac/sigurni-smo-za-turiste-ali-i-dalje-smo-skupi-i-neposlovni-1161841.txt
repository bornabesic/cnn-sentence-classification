Na svjetskoj ljestvici konkurentnosti turizma Svjetskog gospodarskog foruma (WEF) za 2017. Hrvatska se našla na 32. mjestu od ukupno 136 zemalja, ostvarivši napredak za jedno mjesto u odnosu na 2015.. Na ljestvici smo ispred Slovenije, Turske, Tajlanda, no, mediteranski konkurenti su daleko bolji - Španjolska i Francuska su vodeće, Italija je peta. Najbolnija točka i dalje je, prema wEF-u, poslovno okruženje po kojem smo na 114. mjestu. Hrvatska ima neučinkovit pravni okvir, nepoticajnu poreznu politiku, radnike je teško zaposliti i dati im otkaz... Hrvatska mora raditi i na cjenovnoj konkurentnosti gdje je na 100. mjestu, a i prema visini ulaganja države u turizam je na niskom 116. mjestu, iako smo 38. po učinkovitosti oglašavanja i brendiranja. Istodobno, Hrvatska je sigurna destinacija s visokom stopom zdravstvene sigurnosti i čistoće, 20. po prirodnim resursima i prva po pokrivenosti signalom mobilnih mreža. >>Turizam i gospodarstva na koljenima: 'virus će baciti unatrag desetljeća društvenog razvoja' >>Prihodi od turizma u 2016. premašili očekivanja, ostvaren rast od 8,5 posto​ 