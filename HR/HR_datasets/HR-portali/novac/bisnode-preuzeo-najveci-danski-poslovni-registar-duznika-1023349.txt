Bisnode AB grupa, najveći europski ponuđač poslovnih usluga, preuzela je DSK danski registar dužnika čime je Bisnode proširio svoj portfelj poslovnih informacija. - Zahvaljujući potpunim informacijama o tvrtkama dužnicima i neplatišama, našim klijentima smo dodatno osigurali sigurnost poslovanja što je posebno značajno u segmentu malih i srednjih poduzeća te obrta, gdje problemi s naplatom mogu značajno narušiti likvidnost - kazao je Briger Baylund, direktor Bisnode Danska nadodavši da je Bisnode akvizicijom DSK dodatno utvrdio svoju vodeću tržišnu poziciju. Bisnode AB je na europskom tržištu informacija prisutan još od 1989. godine i okuplja više od 2500 stručnjaka iz 17 europskih država. U Hrvatskoj Bisnode je na tržištu prisutan putem poslovnih portala Poslovna.hr, Boniteti.hr i Winko ali i brojnih tailor made usluga za svoje klijente. Bisnode nudi dnevno ažurne informacije važne za svakodnevno poslovanje – od pregleda blokada transakcijskih računa, popisa poduzeća koje ne isplaćuju plaće,  do pregleda predstečajnih nagodbi te najave brisanja iz sudskog registra -  a više od 9.000 dnevnih izmjena i 250.000 dnevnih provjera, osigurava maksimalnu točnost podataka. Baza Bisnode Hrvatska sadrži više od 300 milijuna zapisa o svim poslovnim subjektima registriranim u Republici Hrvatskoj. Zahvaljujući cjelokupnom pregledu poslovanja svakog pojedinog poslovnog subjekta, klijenti tvrtke Bisnode Hrvatska, jedini imaju potpuni i cjelokupni pregled stanja gospodarstva u Republici Hrvatskoj. 