Foto: PIXSELL/Marko Lukunić JUČER je u Zagrebu održan Hod za život. U njemu je sudjelovao i studentski kapelan Don Damir Stojić. Svoje dojmove sa sudjelovanja na povorci je napisao na svojem Facebook profilu. U statusu na njegovom profilu piše: "Evo me na Hodu za život. Naišao sam na šakicu prosvjednika. Zapravo, šaka jada. Najjadniji su "muškarci" koji podržavju ubojstvo nerođene djece. Sjetih se proroka Jeremije koji govori o babilonskim vojnicima: 'Nebojše babilonske odustaše od borbe, u utvrdama posjedaše, nesta sile njihove: postadoše kao žene.' Jr 51, 30". Komentari pratitelja Don Stojića nastavili su s uvredama protiv onih koji su za pravo izbora. Protivnike Hoda za život, pa su tako protuprosvjednike opisali kao "degenerike", "babe", "jadnike" te naravno "pedere i lezbe".  Jedan od Stojićevih obožavatelja usput je pojasnio kako protivnike Hoda za život naziva "degenericima" jer ih "voli" i "ne želi da propadnu".