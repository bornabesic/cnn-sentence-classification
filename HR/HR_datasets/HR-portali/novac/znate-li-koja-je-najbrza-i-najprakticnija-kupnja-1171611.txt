Razvojem tehnologije i dizanjem sigurnosnih standarda u platnom prometu, sve je popularniji novi model kartičnih kupnji – beskontaktno plaćanje. Kako plaćati beskontaktno? Korisnik plaća račun tako da prisloni svoju karticu na POS uređaj. Dakle, kartica ostaje u ruci korisnika (ne predaje se blagajniku / trećoj osobi). Činjenica da se transakcija odvija iznimno brzo te da kartica cijelo vrijeme ostaje kod korisnika predstavlja veliki sigurnosni dobitak u odnosu na gotovinsko ili klasično kartično plaćanje. Beskontaktno plaćanje je brzo, praktično i sigurno Nemoguće je višestruko naplaćivanje istog računa čak i višestrukim prislanjanjem kartice na POS uređaj. Naime, beskontaktne kartice imaju ugrađen čip koji prilikom svake financijske transakcije generira jedinstveni kod. Upravo jedinstveni sigurnosni kod po svakoj transakciji onemogućuje udvostručenje naplate. Također, beskontaktno plaćanje smanjuje potrebu nošenja gotovine i samim tim pruža veću sigurnost korisniku. Beskontaktno plaćanje Gdje plaćati beskontaktno? S obzirom na to da je glavna prednost ovog tipa plaćanja velika brzina, beskontaktno plaćanje idealno je na mjestima gdje se vrši velik broj transakcija: trgovački centri, supermarketi, lokalne trgovine, kiosci..., no plaćati možete na bilo kojem prodajnom mjestu koje nosi oznaku beskontaktnog plaćanja.  Radi dodatne brzine, u Hrvatskoj za iznose do 100 kn nakon prislanjanja kartice na POS čitač nije potrebno unijeti PIN. No za svaki iznos iznad 100 kn potreban je unos PIN-a. Iznosi visine transakcije bez upotrebe PIN-a variraju od zemlje do zemlje.  Beskontaktno plaćanje predstavlja tehnološki napredak i dizanje sigurnosnih standarda u platnom poslovanju, a rezultat je praktičnost i ušteda na vremenu.   Sadržaj omogućila Zagrebačka banka u suradnji s native produkcijom Večernjeg lista.