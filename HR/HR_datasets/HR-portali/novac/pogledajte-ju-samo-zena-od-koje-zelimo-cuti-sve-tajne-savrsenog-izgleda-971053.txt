Foto: Instagram EMILY, Emily...  25-godišnja Emily Ratajkowski jedna je od najpoznatijih manekenki današnjice te ima jedno od najboljih tijela u industriji. Savršena stražnjica, duge noge i čvrsti trbuh... To je Emily, koja se posljednjih dana nalazi u francuskom Cannesu, gdje je gošća poznaog filmskog festivala, a slobodno vrijeme provodi sunčajući se na jahti, gdje pokazuje koliko je njezino tijelo savršeno. Zgodna brineta u intervjuima često voli otkrivati tajne svog izgleda, a mi smo za vas izdvojili najzanimljivije.  Nikad ne preskače doručak  Trudi se da on bude što zdraviji, naravno, te uz doručak popije šalicu crne kave.  Sama naručuje hranu na snimanjima  "Za ručak obično jedem salatu ili sendvič, a kad sam na snimanju, uvijek mi je draže nešto naručiti, nego navaliti na ono što se nudi tamo, jer tako je lako skrenuti s pravog puta, kada je pred tobom sva ta raskoš".  Ima dane kada vara  Iako priznaje kako nije ovisna o slatkom, što joj olakšava ostajanje u dobroj formi, počasti se s vremena na vrijeme nečim slatkim ili kroasanom za doručak. Voli meso  "Znate, ja sam mesožder. Jako volim meso, pa se ono baš uvijek mora naći u mojim salatama. Volim uravnoteženu prehranu te davati svom tijelu energiju i biti zdrava." Pokušava uklopiti vježbanje u svakodnevnu rutinu  Čak i kad putuje, kad god uhvati malo slobodnog vremena, Emily voli biti što aktivnija, bilo u hotelu bilo na svježem zraku. Posebno voli planinarenje i jogu. Voda i dovoljno sna su ključni  Kako je sama priznala, tijekom dana pije puno vode, a čaša iste je obavezna prije spavanja i prva je stvar koju zgrabi nakon buđenja. Također, uvijek nastoji spavati dovoljno te baš nikada ne odlazi spavati sa šminkom na licu. Najvažnije - nije stroga prema sebi  "Mislim da je jako važno da ne budeš prestrog prema sebi, no da ti istovremeno ne smije biti baš potpuno svejedno što unosiš u svoje tijelo. Sve je u balansu."