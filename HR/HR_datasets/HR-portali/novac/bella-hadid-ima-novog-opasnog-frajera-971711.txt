Foto: REX NAVODNI par upoznao se još prošle godine na dodjeli GQ Men of the Year nagrada. 20-godišnja manekenka Bella Hadid sve do studenog prošle godine bila je u sretnoj dvogodišnjoj vezi s pjevačem The Weeknd-om, a navodno su im presudili prenatrpani rasporedi.  No, svega dva mjeseca kasnije, on je već ljubio sadašnju curu, pjevačicu Selenu Gomez te ostavio manekenku slomljena srca, što ona i nije previše skrivala. No, čini se kako je sada spremna za novu ljubav, a navodno ju je pronašla u boksaču Anthonyju Joshui.  Par je ostao u kontaktu od prošle godine, kada su se upoznali na spomenutoj dodjeli nagrada, a nije rijetkost da jedno drugom stalno lajkaju objave na Instagramu.  Budući da je i Anthony nedavno prekinuo vezu s trenericom plesa oko šipke, Nicole Osbourne, glasine o novom paru dodatno su se rasplamsale, no niti jedna strana ih još uvijek nije htjela komentirati.   Mlađahna manekenka ovih se dana nalazi u Cannesu, gdje oduševljava modnim izborima, a možda toliko blista upravo zbog novog dečka.