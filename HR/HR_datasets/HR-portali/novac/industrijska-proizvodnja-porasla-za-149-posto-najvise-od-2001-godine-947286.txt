INDUSTRIJSKA proizvodnja u prosincu 2016. porasla je za čak 14,9 posto u odnosu na isti mjesec 2015. godine, te je to najveći godišnji rast od kad se provodi ovo istraživanje, od 2001. godine, objavio je Državni zavod za statistiku.  Ukupna sezonski i kalendarski prilagođena industrijska proizvodnja u Republici Hrvatskoj u prosincu 2016. u usporedbi sa studenim 2016. bilježi rast za 4,0 posto.  U prosincu 2016. u odnosu na studeni 2016. Trajni proizvodi za široku potrošnju veći su za 17,2 posto, Netrajni proizvodi za široku potrošnju za 6,5 posto, Kapitalni proizvodi za 3,0 posto i  Intermedijarni proizvodi za 1,2 posto, a Energija je manja za 1,6 posto.  Prerađivačka industrija rasla za 14,7 posto  U prosincu 2016. u odnosu na prosinac 2015. trajni proizvodi za široku potrošnju veći su za 46,6 posto, Energija za 23,9 posto, Intermedijarni proizvodi za 17,0 posto, Netrajni proizvodi za široku potrošnju za 11,5 posto i Kapitalni proizvodi za 3,0 posto.  Prema područjima Nacionalne klasifikacije djelatnosti, sezonski i kalendarski prilagođena industrijska proizvodnja u prosincu 2016. u usporedbi sa studenim 2016. u Prerađivačkoj industriji bilježi rast za 5,1 posto, a u Rudarstvu i vađenju bilježi pad za 1,1 posto i u Opskrbi električnom energijom, plinom, parom i klimatizaciji bilježi pad za 1,0 posto.  U prosincu 2016. u usporedbi s prosincem 2015. industrijska proizvodnja, kalendarski prilagođena, u Opskrbi električnom energijom, plinom, parom i klimatizaciji bilježi rast za 19,8 posto i u Prerađivačkoj industriji za 14,7 posto, a u Rudarstvu i vađenju bilježi pad za 7,3 posto.