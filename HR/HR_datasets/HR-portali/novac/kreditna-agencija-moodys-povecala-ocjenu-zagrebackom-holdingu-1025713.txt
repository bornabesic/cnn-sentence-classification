Protekla poslovna godina bila svojevrsna prekretnica u brojnim segmentima poslovanja Zagrebačkog holdinga. Najvažniji poslovni događaj u 2016., kao što navodi i agencija Moody's, bio je uspješan dovršetak refinanciranja obveznica Renomirana međunarodna kreditna agencija Moody’s u svom posljednjem, jučer objavljenom izvješću, povećala je ocjenu Zagrebačkog holdinga sa Ba3 na Ba2 sa stabilnim izgledima. Poboljšanje kreditnog rejtinga od strane Moody’sa, jasna je potvrda da je rejting agencija prepoznala napore Uprave Zagrebačkog holdinga  i ostvarene rezultate u financijskom i operativnom restrukturiranju Društva. Povećanje rejtinga također je i rezultat snažne i značajne podrške Grada Zagreba koji je u procesu restrukturiranja tijekom 2016. godine izdao garanciju pri emitiranju korporativnih obveznica. Podsjećaju iz Zagrebačkog holdinga da je Moody’s i u svom izvješću od ožujka ove godine prognozirao kontinuitet  stabilnosti poslovanja Zagrebačkog holdinga i to zbog smanjenja kreditne zaduženosti u stranoj valuti, refinanciranja obveznica, odnosno stabilnosti financijskog poslovanja i likvidnosti. Protekla poslovna godina bila svojevrsna prekretnica u brojnim segmentima poslovanja Zagrebačkog holdinga. Najvažniji poslovni događaj u 2016., kao što navodi i agencija Moody’s, bio je uspješan dovršetak refinanciranja obveznica. “Osigurana jamstvom Grada Zagreba, obveznica Zagrebačkog holdinga pobudila je veliki interes investitora koji je snažno nadmašio ponuđenih 1,8 milijardi kuna. Taj uspjeh predstavlja i povijesnu transakciju na hrvatskom tržištu kapitala te je praćen priznanjem hrvatske investitorske javnosti”, poručuju iz Zagrebačkog holdinga. 