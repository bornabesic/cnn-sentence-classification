Deutsche Telekom (DT) izdao je obveznice vrijedne 3,5 milijarde eura, različitih rokova dospijeća, od 4,75 do 10 godina, izvijestio je vodeći europski telekom. Zahvaljujući povoljnom okruženju na obvezničkom tržištu, DT i dalje optimizira financijsku strukturu grupe, navodi se u priopćenju, objavljenom u ponedjeljak. Obveznice su izdane putem DT-ove podružnice International Finance B.V. i njima se ne povećava neto dug kompanije. Izdane uz su prinos od 0,421 do 1,465 posto te kupon od 0,375 do 1,375 posto. Izdanje obveznica uslijedilo je nakon odluke DT-a da pruži daljnju podršku američkoj podružnici T-Mobile US u upravljanju dugom. U kompaniji razmatraju da stave na raspolaganje unutar grupe dodatnih 4 milijarde dolara američkoj podružnici, a takva financijska opcija pružila bi mogućnost T-Mobileu US da refinancira dio svoj postojećeg duga. Osiguravanjem financiranja T-Mobilea US, DT će ograničiti kreditni rizik, navode iz kompanije. Izdanje obveznica aranžirale su vodeće europske financijske ustanove – BNP Paribas, Credit Suisse, Deutsche Bank, Banca IMI, Commerzbank, DZ Bank, Helaba, LBBW i Unicredit. >> Najveća akvizicija domaćeg telekoma dosad: HT od Mađara kupio Crnogorski Telekom za 123,5 milijuna eura 