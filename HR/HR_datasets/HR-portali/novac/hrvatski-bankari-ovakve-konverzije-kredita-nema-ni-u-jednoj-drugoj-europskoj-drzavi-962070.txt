Foto: Shutterstock  HRVATSKA udruga banaka komentirala je odluku Ustavnog suda kojom je odbačen prijedlog za ocjenu ustavnosti zakona o švicarcu.  Priopćenje HUB-a donosimo u cijelosti:   "Uvjereni smo da prinudna konverzija kredita, kako je naložena zakonom, nije u skladu s europskim pravom i obvezama koje je Hrvatska preuzela međunarodnim ugovorima. Konverzija nije uređena na temelju socijalnih kriterija, a njen trošak nije mogao pasti isključivo na teret jedne ugovorne strane.   Takvog normativnog rješenja nije bilo i nema ga ni u jednoj drugoj europskoj državi, dok je posljednji sličan normativni akt, donesen u Rumunjskoj, u veljači ove godine od strane rumunjskog ustavnog suda ocijenjen neustavnim i suprotnim europskom pravu", stoji u priopćenju Hrvatske udruge banaka.