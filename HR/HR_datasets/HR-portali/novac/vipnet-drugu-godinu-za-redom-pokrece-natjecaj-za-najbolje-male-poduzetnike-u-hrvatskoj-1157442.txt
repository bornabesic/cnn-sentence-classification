Svi mali poduzetnici, obrtnici, vlasnici OPG-ova, koji su Vipnetovi pretplatnici s do 14 zaposlenih, mogu se prijaviti na www.herojidigitalnogdoba.hr do 18. travnja. Na službenim stranicama projekta nalaze se i detaljna pravila sudjelovanja u natječaju. Po završetku prijava, stručni žiri će od 19. travnja do 1. svibnja selektirati pristigle prijave te će od svih prijavljenih odabrati 10 top finalista za daljnje natjecanje koji će biti objavljeni na www.herojidigitalnogdoba.hr. Top deset finalista bit će odabrani na temelju kreativnosti i inovativnosti proizvoda, usluga i/ili poslovanja s posebnim naglaskom na digitalni način poslovanja, zanimljive poslovne priče, uloge u promicanju poduzetništva, zanimljivog odnosa prema klijentima, posebice u segmentu digitalnog poslovanja, te posebnog utjecaja na lokalnu zajednicu. Ove godine naglasak je na digitalnim aspektima poslovanja koji mogu uključivati: Zanimljivu, inovativnu, preglednu, izuzetno dobro dizajniranu web stranicu Zanimljivu i dojmljivu, dobro organiziranu i uvjerljivu prisutnost na društvenim mrežama Uspješno organiziran i pouzdan webshop Online kontakt s korisnicima (bilo kakav oblik službe za korisnike) Korištenje aplikacija u svakodnevnom radu (kroz grupe na aplikacijama poput Skype, Viber, WhatsApp…) Digitalno oglašavanje; Google ads, FB ads, banneri, promo tekstovi na portalima, online PR… Što sve podrazumijeva digitalno poslovanje pojašnjeno je na www.herojidigitalnogdoba.hr te poduzetnici odgovaranjem na precizna pitanja mogu vrlo kvalitetno odgovoriti i ne izostaviti niti jedan digitalni aspekt poslovanja. Odabrani ulaze u veliko finale koje traje od 2.5. do 14.5. 2017. kada će od deset odabranih finalista, stručni žiri odabrati tri pobjednika. Također, u istom periodu svi građani Hrvatske moći će putem web stranice www.herojidigitalnogdoba.hr glasovati za svoje favorite među finalistima koje je odabrao stručni žiri. Onaj sudionik koji putem glasovanja zainteresiranih građana osvoji najviše glasova dobiva „Nagradu publike“, mobilni uređaj u vrijednosti do 6.500 kn maloprodajne cijene. Svi zainteresirani građani koji će glasovati za „Nagradu publike“ dobit će, putem e-mail adrese kojom su se prijavili za glasanje, kuponski kod kojim će moći ostvariti popust pri kupnji u Vip centrima. Tri pobjednika natječaja - odabrana heroja digitalnog doba, dobivaju vrijedne nagrade: sudjelovanje u promotivnoj kampanji Vipneta (TVC spot, print i online oglasi, društvene mreže i PR) edukaciju ili poslovno savjetovanje u vrijednosti do 10.000 kn izradu profesionalnih fotografija i video sadržaja koje pobjednik može koristiti u vlastite poslovne svrhe mobilni uređaj u vrijednosti do 6.500 kn maloprodajne cijene. Svaki od tri pobjednika ovog nagradnog natječaja od strane će Vipnetovog stručnog osoblja dobiti i mogućnost savjetodavne procjene optimalizacije i učinkovitosti telekomunikacijskih usluga koje koristi njihova tvrtka. Podsjetimo, Vipnet je natječaj za poduzetnike pokrenuo prošle godine, a ovo su iskustva nekih od prošlogodišnjih heroja koji su među ostalim posebni po tome što jako dobro primjenjuju digitalne alate u poslovanju. Iskustva nekih od prošlogodišnjih Vip lokalnih heroja: Vip lokalni heroji svakako su nam pomogli oko vidljivosti našeg, tada još vrlo mladog, projekta i tvrtke. Edukacija je bila najkorisniji dio nagrade, a reklama je vrlo vjerno prenijela poruku i glavnu ideju našeg projekta. Naravno, nije naškodila ni po pitanju prepoznavanja na ulici :) I broj pratitelja na društvenim mrežama je porastao, što je rezultiralo rasprodanim boxovima prije isteka mjeseca narednih nekoliko izdanja. Bila nam je čast biti jedan od 10 finalista prvog kruga ovog natječaja. Nadamo se da će se ova hvalevrijedna inicijativa nastaviti i dalje te da će i drugim lokalnim herojima pokazati da ima nade i podrške za mlade poduzetnike u Hrvatskoj – izjavila je Ivana Blažotić Mijoč, direktorica tvrtke Tester. Kad poznati i nepoznati ljudi glasaju za Vas, to vam daje ogromno samopouzdanje i  energiju, a kad euforija splasne i stvari sjednu na svoje mjesto, osjetite odgovornost prema onima koji su vam dali svoje povjerenje i želite se zahvaliti svima tako da budete još bolji i kvalitetniji i da tako opravdate glas koji ste dobili. Moramo priznati da nas je puno novih kupaca upoznalo i otkrilo kroz sam natječaj, da se povećao broj posjeta našoj web stranici i da nas sve više ljudi prati na društvenim mrežama i to se sigurno pozitivno odrazilo i na naše rezultate prodaje. Dobiti besplatan spot i reklamu za naše proizvode je apsolutno poklon vrijedan svake zahvale, o kojem male tvrtke poput nas mogu samo maštati. Preporučila bih svim malim poduzetnicima da prihvate izazov i jave se na natječaj jer u konačnici i da ako pobijede bit ćete bogatiji za još jedno iskustvo - izjavila je Maria Zadro Šeremet, direktorica tvrtke Aronia Live. Drago mi je da sam sudjelovao u prošlom natječaju, a još draže što sam ušao u prvih 10 najboljih poduzetnika. S time se dokazalo koliko je moja zajednica jaka i koliko podupire moj posao u poljoprivrednoj proizvodnji i preradi! Bilo je učinka u smislu da me mnogo ljudi sad prepoznaje kao "onog poljoprivrednika s Vipove reklame". Tako se dodatno učvrstio moj status kao upornog poduzetnika ali i ojačala veza s postojećim kupcima - izjavio je Stjepan Dumančić, vlasnik tvrtke Volim jabuke.