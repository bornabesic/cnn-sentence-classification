Foto: Getty, Rex KADA je u tijeku Filmski festival u Cannesu, gotovo jednako važno kao i filmovi su outfiti slavnih na crvenom tepihu. Mnoge poznate dame ni ove nas godine nisu razočarale u elegantnim i otmjenim izdanjima, na kakve smo i navikli na ovom događaju, no bilo je tu i visokih proreza, dubokih dekoltea, prozirnih komada... Ali, jedna je dama izazvala pravu pomutnju kada se na crvenom tepihu pojavila u haljini zbog koje su mnogi prisutni poželjeli da zapuše vjetar.  Mađarska manekenka u usponu, Vanessa Axente, na premijeru filma "The Killing of a Sacred Deer", došla je kao pratnja poznatom dizajneru Jeanu Paulu Gaultieru, a nosila je upravo i njegovu kreaciju. Odvažnu haljinu, dugonoga ljepotica upotpunila je i "ubojitim" satenskim čizmama s platformom i otvorenim prstima.  No, iako na prvi pogled izgleda kako je manekenka prebacila kaput preko vrlo oskudne haljine, ovdje se zapravo radi o jednom komadu, koji je do pola crn, a od pola plav i nema nikakve opasnosti da jedna stana sklizne i otkrije previše.  Nismo sigurni što je dizajner imao na umu dok je kreirao ovu haljinu, ali ako mu je glavni cilj bio šokirati i privući pažnju, to mu je definitivno uspjelo.