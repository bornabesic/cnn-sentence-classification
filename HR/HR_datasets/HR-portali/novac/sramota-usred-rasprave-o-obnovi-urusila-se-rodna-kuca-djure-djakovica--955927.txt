Foto:  035portal USLIJED snažnog vjetra i kiše urušila se rodna kuća Đure Đakovića u Brodskom Varošu. Ironija je što se već godinama pokreću inicijative za obnovu kuće, a već godinama su se mogla čuti i konkretna obećanja.  Prošle godine u lipnju održan je i posebni sastanak oko obnove rodne kuće Đure Đakovića povodom 95 godina tvornice i 130-te godišnjica rođenja Đure Đakovića. No, na kraju ništa nije realizirano.  "Rodna kuća Đure Đakovića urušila se danas na sramotu svih nas, na sramotu onih koji nas predstavljaju i na sramotu onih koji se u poslovnim krugovima vole dičiti slavnim imenom, ali očito prema njemu nikada nisu osjećali nekakvu odgovornost.", javio je 035portal.  Đaković je bio hrvatski političar te sindikalni vođa. Jedan je i od osnivača KPJ 1919. godine. Ubijen je 1929. godine. Naime, kao veliki protivnik šestosiječanjske diktature uhićen je u Zagrebu i mučen tijekom travnja 1929. godine. Žandari su ga ubili 25. travnja te godine, a tvrdili su kako su ga ubili tijekom pokušaja bijega.