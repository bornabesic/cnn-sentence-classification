Screenshot: Youtube DJEČAČIĆ iz Indije, težak samo 500 grama, najmanja je beba na svijetu koja je preživjela operaciju srca. Rođen je u Indiji u 28. tjednu trudnoće, a velik je poput dlana. Njegova su pluća i koža bili toliko nerazvijeni da ga je bilo opasno i dotaknuti, piše Daily Mail. Liječnici su na njemu izveli složenu operaciju tijekom koje su mu razdvojili aortu i plućnu arteriju kako bi mogao pravilno disati. "Obično su povezane dok se dijete nalazi u majčinoj utrobi, no nakon porođaja bi se automatski trebale razdvojiti. Ako se to ne dogodi, uobičajena je terapija lijekovima. Ova beba nije reagirala na lijekove pa je bilo potrebna operacija", objasnio je Sunil Jangid, jedan od liječnika koji su obavljali zahvat. Operacije na novorođenčadi su i inače jako riskantne, a s ovom bebom je bilo još kompliciranije jer je bila veličine dlana i organi joj se nisu do kraja razvili. Liječnici su koristili minijaturne kirurške instrumente, a pravo je čudo što je uspio preživjeti. "Zaista je hrabar. Uspio je preživjeti iako je tako malen. Naše su molitve uslišene", rekao je njegov otac, S. P. Jain.