Foto: Getty Images NEKOLIKO inicijativa predvođenih muslimanskim zajednicama u Velikoj Britaniji skupljaju sredstva za žrtve pogođene napadom u Manchesteru u kojemu je ubijeno 22 osoba. Dosada su skupili nekoliko isuća funti, piše Indpendent.   Shazad Amin, voditelj jedne od inicijativa za Independent je izjavio kako se radi o željom za pomoći koja je osnovni dio islama.  "To je osnovni dio naše vjere, želja za pomoć onima u potrebi, neovisno o tome koje su vjere. Muslimanska zajednica stoji rame uz rame sa žrtvama ovih grozota", izjavio je.   Iz jedne druge organizacije su apelirali na sve vjere da se uključe u kampanju skupljanja novca.   "Iako muslimani vode ovu kampanju, pozivamo naše prijatelje drugih vjera da daju svoj doprinos", poručili su. Ipak su poseban poziv uputili britanskim muslimanima, džamijama, imamima, vođama i lokalnim grupama kako bi promovirali inicijativu.   Vođe muslimanskih zajednica u Velikoj Britaniji su jasno osudili napad, piše Independent.