Screenshot: YouTube VIŠI švicarski granični službenik optužen je jer nije pružio medicinsku pomoć trudnici iz Sirije, zbog čega je beba umrla u njenoj utrobi, piše BBC.  Obitelj sirijskih imigranata vraćena je s francuske granice prije tri godine. Trudnica je tada ostavljena da iskrvari na željezničkoj postaji u Brigu, unatoč preklinjanju njezinog supruga.  Vlak ih je kasnije doveo do Domodossole u Italiji, gdje je žurno prevezena u bolnicu, ali njena nerođena kćer već je bila mrtva.  Talijanski doktori izjavili da bi beba ostala živa uz potrebnu pomoć  Talijanski doktori tvrde da je mogla biti spašena da su švicarski službenici reagirali na vrijeme. Obitelj je putovala vlakom iz Milana u Pariz, ali je izbačena u francuskom Pontarlieru.  Švicarski graničari tada su ih pratili na dugom putovanju autobusom od granice do Briga, gdje su ih ostavili.  Švicarska granična služba izjavila je da je unaprijedila sustav medicinske pomoći za migrante od tragičnog incidenta 2014.