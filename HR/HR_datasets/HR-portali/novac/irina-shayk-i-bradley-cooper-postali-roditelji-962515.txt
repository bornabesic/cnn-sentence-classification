Foto: REX SRETNE vijesti za zgodni par. Prelijepa ruska manekenka Irina Shayk i njezin zaručnik, holivudski glumac Bradley Cooper, postali su roditelji, no tu su tajnu dobro čuvali čak dva tjedna.  Također, ne zna se radi li se o curici ili dečku niti kako se bebica zove, što zapravo nimalo ne čudi, jer je par od početka romanse vrlo samozatajan. Da je ruska seks bomba trudna, saznalo se u prosincu prošle godine, kada je na Victoria's Secret reviji sakrivala trbuščić odjećom, no to joj nije uspjelo. Iako je bilo očito da je u drugom stanju, Irina ni Bradley nikada nisu progovorili o tome.  Par je zajedno od 2015. godine, a njihova ljubav uslijedila je nakon njezinog prekida 5-godišnje romanse s nogometašem Cristianom Ronaldom, koji trenutno očekuje blizance putem surogat majke te nakon što je Bradley napucao mlađahnu manekenku Suki Waterhouse.  Zanimljivo je kako je plavokosa Suki navodno dobila nogu, jer je glumca prisiljavala na brak, a on nije bio spreman, dok je Irina prsten dobila nakon godinu dana. Kako god bilo, bit će to jedna prelijepa beba. Čestitamo!