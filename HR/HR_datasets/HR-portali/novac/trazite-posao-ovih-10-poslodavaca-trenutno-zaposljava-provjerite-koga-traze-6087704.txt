MojPosao izdvaja poslodavce koji traže pojačanje u svojim redovima. Pripremite životopise i požurite s prijavom. DI MARIS, specijalizirani lanac maloprodajnih dućana zapošljava Prodavača za rad u Vodicama. Posao se odnosi na zaprimanje robe, postavljanje cijena artikala i kontrolu točnosti, redovito čišćenje i održavanje reda na prodajnom mjestu. Idealan kandidat ima srednju stručnu spremu iz područja trgovine i odlične prodajne vještine. Prijavite se do 25. svibnja. Liburnia Riviera Hoteli vodeći je lanac hotela na području Opatije, Lovrana, Medveje i Mošćeničke drage. Trenutno zapošljavaju više djelatnika na radnim pozicijama: Sobar/Sobarica, Kuhar, Pomoćni konobar/servir, Pomoćni radnik u kuhinji, Pomoćni kuhar i Konobar. Rok za prijavu na oglase je 24. svibanj. Takko Fashion Croatia brzorastuća je tvrtka na području maloprodaje te u stalnoj je potrazi za kvalitetnim i motiviranim zaposlenicima, jer su oni osnova njihovog uspjeha. Trenutno su otvorene pozicije za Zamjenika voditelja tima i Prodavača, a mjesto rada je Dubrovnik. Poslodavaca vam nudi stalni radni odnos, a na oglase se možete prijaviti do 30. svibnja.  DUGA d.o.o. u turizmu posluje još od 1994. godine, a u svom sastavu ima apartmane u čijem prizemlju se nalazi istoimeni restoran. Ugodan ambijent, ljubazno osoblje te ukusna jela su ono po čemu su poznati, a sada zapošljavaju Glavnog kuhara kako bi i dalje svojim gostima pružali uslugu vrhunske kvalitete. Smještaj i hranu osigurava poslodavac, plaća je iznad 8.000 kuna, a možete iskoristiti mjeru 'Stalni sezonac'. Ako imate radno iskustvo barem 3 godine, prijavite se do 22. svibnja Sport Data Service sa sjedištem u Slavonskom Brodu, trenutno zapošljavaju motivirane djelatnike na pozicijama: Poslovni analitičar, Specijalist za računovodstvo i IT specijalist. Poslovni analitičar zadužen je za analizu sportskih podataka i upravljanje rizikom, specijalist za računovodstvo za obavljanje računovodstvenih i administrativnih poslova, dok je glavni zadatak IT specijalista održavanje i razvoj mrežne i računalne infrastrukture. Poslodavac nudi stručnu obuku, mogućnost usavršavanja, rad u mladom timu te poticajan sustav nagrađivanja. Prijave traju do 24. svibnja. U hotelu Phoenix u Velikoj Gorici zapošljava se Konobar sa završenom srednjom ugostiteljskom školom te s godinu dana radnog iskustva. Od kandidata se traži poznavanje rada na računalu, engleskog jezika, a poslodavac nudi rad na neodređeno vrijeme. Na oglas se možete prijaviti do 26. svibnja putem MojPosao. Moćan product tvrtka zapošljava Prodavača u Vodicama, Murteru, Šibeniku i Tribunju. Opis posla odnosi se na prodaju i pečenje pekarskih proizvoda, izradu sendviča, suradnju s kolegama, komunikaciju s kupcima te rad na blagajni. Poslodavac osigurava smještaj za zaposlenike iz drugih županija te rad u smjenama prema dogovoru s voditeljem maloprodaja. Prijave su otvorene do 2. lipnja. Kamgrad d.o.o. tvrtka je koja se gradila i razvijala u više od 35 godina iskustva, a može se pohvaliti s više od 300 objekata iz segmenta visokogradnje i prateće niskogradnje. Danas zapošljavaju više od 500 zaposlenika svih obrazovnih struktura potrebnih za uspješno funkcioniranje i rad tvrtke. Trenutno je otvorena pozicija Automehaničar za građevinsku mehanizaciju, a opis posla odnosi se na popravljanje i održavanje građevinske mehanizacije, strojeva i opreme. Poslodavac osigurava kontinuirano ulaganje u edukaciju te mogućnost stalnog zaposlenja. Prijave traju najkasnije do 22. svibnja.    Lafodia Hotel & Resort je potpuno renovirani hotel sa 4 zvjezdice, smješten na samom jugu Hrvatske, u blizini Dubrovnika, na otoku Lopudu. Ako ste sposobni, fleksibilni, pouzdani i precizni u onome što radite te volite rad u timu, pridružite se ovom poslodavcu kao Konobar ili Slastičar. Prijave traju do 26. svibnja. Helmholz Sistemi njemačka je tvrtka koja proizvodi komponente za automatizaciju i industrijsku elektroniku te nudi uzbudljiv posao u međunarodnom okruženju. Za svoj razvojni odjel u Zadru traži dvije osobe za novotvorenu poziciju Software Tester. Poslodavac vam nudi odgovorne poslove i brojne prilike za usavršavanje te plaćen smještaj tijekom Edukacije u Njemačkoj.