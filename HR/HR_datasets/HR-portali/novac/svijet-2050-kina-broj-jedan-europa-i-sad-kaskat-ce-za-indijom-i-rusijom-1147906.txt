Usprkos nedavnim političkim previranjima uzrokovanima kontroverznim američkim predsjednikom Trumpom koji otvaranjem radnih mjesta i uvođenjem poreza na uvoz pokušava pokrenuti gospodarstvo, PwC analiza SAD-u predviđa daljnje zaostajanje za Kinom, pa čak i za Indijom u narednim desetljećima. Umjesto Njemačkog stroja, europsku ekonomiju, istraživanje tvrdi, vodit će Rusija. I to u prednosti BDP-a od čak 7 bilijuna u odnosu na Njemačku, Ujedinjeno kraljevstvo i Italiju. No na čemu se temelje ova predviđanja? Analiza 'Pogled u daljinu: kako će se svjetski ekonomski poredak promijeniti do 2050.' rangira 32 države na temelju njihovog projiciranog Bruto domaćeg proizvoda po Paritetu kupovne moći (PPP). 'Očekujemo kako će rast biti potaknut rastom tržišta i zemljama u razvoju. E7 ekonomije Brazila, Kine, Indije, Indonezije, Rusije i Turske rastu po godišnjoj prosječnoj stopi od gotovo 3,5 posto u idućih 34 godine, u usporedbi sa samo 1,6 posto koliko rastu u naprednim G7 zemljama, Kanadi, Francuskoj, Njemačkoj, Italiji, Japanu, Veliku Britaniji i SAD-u' - navodi se u izvješću. >> Čovjek koji je predvidio sve: Trump i Putin su nemoćni, svijet očekuje financijska apokalipsa