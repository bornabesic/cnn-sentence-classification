Srini Gopalan, član uprave Deutsche Telekoma zadužen za Europu, tijekom svjetskog sajma Mobile World Congressu koji se održava u Barceloni predstavio se novinarima te podijelio svoja iskustva, mišljenja o aktualnim svjetskim trendovima u mobilnoj industriji kao i o članicama DT-a za koje je zadužen. Kako je rekao, DT smatra modernom tehnološkom kompanijom koja je nadrasla tek telekom biznis jer nudi niz rješenja poput pametnih gradova, ili pak ostalih inkorporiranih IT rješenja u biznisu. Dakle, nudi cijelo iskustvo na sve više polja, poput informatičkih rješenja, usluge televizije, I naravno telekomunikacija. Trend koji trenutačno dominira u svijetu mobilnih komunikacija svakako je razvoj 5G mreže. Istina, to je na dnevnom redu već nekoliko godina, no donijet će niz benefita I blagodati korisnicima I vjerojatno učiniti bum na tržištu, kada dođe u fazu potpune komercijalizacije. DT intenzivno radi na razvoju te tehnologije, tvrdi Siri Gopalan. Osvrnuo se i na konsolidaciju koja se odvija u sektoru posebice kada se radi o Europskoj uniji, koja je, tvrdi, neminovna ne bi li taj dio industrije opstao. Za razliku od američka 4 telekomoperatora, EU ima njih preko dvjesto koji egzistiraju I to na manjem tržištu. Kada se radi o Hrvatskom telekomu, Srini Gopalan, pohvalio je tu članicu DT-a, posebno istaknuvši njen uzastopni rast u posljednje tri godine, kao I inovativan pristup razvoju tržište te aktivnosti na primjerice, stvaranju rješenja za pametne gradove poput Smart City angažmana u Dubrovniku. Lanjska godina za HT kazao je, bila je dobra posebice kada se radi na širenju broadband kapaciteta, te je pohvalio hrvatsku vladu koja u svom planu ima dostizanje ciljeva agende 2020 kada se radi o pokrivenosti širokopojasnim internetom. Istaknuo je i vrijednost kompanije u europskom okružju, osobito s obzirom na potpunu All-IP pokrivenost. Istodobno spomenuo je i veliki doprinos HT-a na razvoju NarrowBand-IoT međustanice prema 5G mreži, koji je također predstavljen u Barceloni. Srini Gopalan, inače, imenovan je članom uprave DT-a u listopadu prošle godine, te je MWC u Barceloni bilo premijerno predstavljanje europskim novinarima. >> Najveća akvizicija domaćeg telekoma dosad: HT od Mađara kupio Crnogorski Telekom za 123,5 milijuna eura 