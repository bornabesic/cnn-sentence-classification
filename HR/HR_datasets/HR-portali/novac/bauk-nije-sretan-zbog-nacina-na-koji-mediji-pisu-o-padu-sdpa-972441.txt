Foto: FaH/Facebook  SDP-ov saborski zastupnik Arsen Bauk oglasio se na Facebooku nakon što su mediji prenijeli podatke iz najnovijeg istraživanja Crobarometar o političkim preferencijama hrvatskih građana.  Novi Crobarometar: HDZ zaustavio pad, Most raste, a SDP-u nema spasa  "Bombastičnim naslovima o rasulu, nezaustavljivom i trajnom padu, "nema spasa" i slično pokušava se opisati činjenica da je rejting SDP-a u anketi u svibnju manji za 0,2% (slovima: nula zarez dva posto) od onog u veljači. Čestitam!", napisao je Bauk.    Ovaj pedantni SDP-ov matematičar pritom nije komentirao podatak iz istog istraživanja prema kojem je SDP već tri mjeseca u kontinuiranom padu.  Podsjetimo, prema novom Crobarometru HDZ je nakon 3 mjeseca pada zaustavila trend pada i sada ima potporu 33,7 posto birača. No, zato SDP već tri mjeseca pada, a svibanj završava na 21,7 posto potpore. No, još veći problem SDP-a je taj što je ta stranka od listopada 2016. u padu – tada su mogli računati na potporu 25 posto birača.