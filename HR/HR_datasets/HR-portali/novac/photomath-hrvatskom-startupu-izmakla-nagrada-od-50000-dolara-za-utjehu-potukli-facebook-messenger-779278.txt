Foto: Facebook ZAVRŠILO je inauguracijsko programersko-tehnološko natjecanje startupa "TechCrunch Disrupt London" u čijem su se finalu našli i hrvatski predstavnici iz tvrtke MicroBlink, koji su svijetu ponudili PhotoMath, prvi softver koji matematičke probleme rješava pomoću kamera na pametnim telefonima. > Apsolutni hit u svijetu: Hrvatsku aplikaciju hvale svi veliki strani mediji PhotoMath from MicroBLINK on Vimeo. > Hrvatski startup u finalu velike međunarodne konferencije u Londonu  Utrka je bila neizvjesna do kraja, a konkurencija s kojom se susreo naš tim vatrena. Urednici portala TechCrunch, posvećenog upravo startup sceni, kažu da je vijećanje trajalo satima, a pobjedu je na kraju odnio Crate.IO, servis za brzu implementaciju velike količine podataka na poslužitelje. Drugo mjesto je pripalo razvojnom timu s uređajem koji omogućuje brzo dijagnosticiranje malarije (Rapid Assessment of Malaria). Iako je hrvatskom timu izmakla nagrada od 50.000 dolara, zahvaljujući medijskoj pažnji njihov PhotoMath je pomeo konkurenciju u online trgovinama aplikacijama i potukao takve divove kakav je Facebook Messenger. "Evo netko je prvi na US App storeu. Iznad Facebooka", napisao je vlasnik Damir Sabol na svom Facebook profilu.    Uistinu impresivno i hvalevrijedno.