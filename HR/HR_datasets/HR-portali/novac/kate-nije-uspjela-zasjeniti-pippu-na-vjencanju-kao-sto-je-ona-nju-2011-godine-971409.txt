Foto: REX, Getty PIPPA nije razočarala.  Mjesecima se čekalo, a sada se napokon dogodilo. 33-godišnja Pippa Middleton, mlađa sestra vojvotkinje Kate, udala se za svog 8 godina starijeg partnera, multimilijunaša Jamesa Matthewsa.   Vjenčanje je održano u crkvi Svetog Marka u Englefieldu, a Pippa je oduševila izborom vjenčanice. Radi se o raskošnoj, čipkastoj haljini kratkih rukava, koju je dizajnirao britanski dizajner Giles Deacon, kojeg vole i brojne celebrity cure.   Vjenčanica je bila vrlo jednostavna, no Pippi je stajala savršeno te je odlično naglasila njezinu besprijekornu liniju, koju je održavala strogim, a navodno i vrlo opasnim dijetama, sve kako bi zablistala na ovaj poseban dan.   Pippa se navodno jako bojala da će ju netko od uzvanica zasjeniti, baš kao što je ona zasjenila svoju sestru Kate, 2011. godine, kada se ona udavala za princa Williama. Podsjetimo, na kraljevskom vjenčanju sve su oči bile uprte u Pippu i njezinu bijelu haljinu s gumbićima na leđima, koja je istaknula njezinu liniju i istreniranu stražnjicu, zbog čega su brojne žene diljem svijeta počele tražiti privatne trenere, koji će im pomoći da postignu takav oblik.   No, čini se kako to nikome nije pošlo za rukom pa ni samoj Kate, koja je zasjala u kompletiću boje breskve, Alexandera McQueena, no ne toliko da se o njemu bude pričalo i 6 godina kasnije.   Zanimljivo, na ceremoniju u crkvi nije bila pozvana holivudska glumica Meghan Markle, djevojka princa Harryja.  Kako vam se sviđa vjenčanica?