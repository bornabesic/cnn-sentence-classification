HRVATSKOJ je na raspolaganju gotovo 10,7 milijardi eura iz fondova Europske unije koje treba potrošiti do 2023. godine, a prema podacima Ministarstva financija u prvih 10 mjeseci ove godine "povučeno" je 6,286 milijardi kuna   "Ovo je već sada najuspješnija godina u povlačenju sredstava iz EU fondova, ali nećemo se tu zaustaviti. Do kraja godine imamo još gotovo 80 dana u kojima se puno toga može napraviti. Zahvaljujući upornom radu i dobroj koordinaciji svih tijela u Sustavu, Hrvatska je napokon krenula putem uspjeha i uvjeren sam da će na njemu ostati do kraja ovog financijskog razdoblja", izjavio je ministar regionalnoga razvoja i fondova Europske unije Tomislav Tolušić.  Uz pomoć sredstava koja su joj na raspolaganju u financijskom razdoblju 2014. – 2020., Hrvatska planira graditi škole, studentske domove, bolnice, domove zdravlja, prometnice, ulagati u poduzetništvo, ruralni razvoj, kulturnu baštinu, energetsku učinkovitost, razvoj informacijske i komunikacijske infrastrukture i ostala područja predviđena za financiranje europskim novcem.