Foto: Instagram "PROŠLO je od toga godinu dana. Sada konačno imam snage nešto napisati o mom užasno bolnom iskustvu od onoga što su trebali biti moji najsretniji dani u životu. Nije da nisu bili sretni, ali uz toliku bol teško ih se sjetiti samo s osmjehom na licu.", napisala je u dvije svoje objave ova mama.  Svoju priču o bolnom porodu koji je na koncu, na požurivanje liječnika, gotovo u 42. tjednu trudnoće završen carskim rezom, a potom i mastitisom koji je uslijedio u narednim danima ispričala je ova danas već godinu dana mama.  >>>Tipični problemi s dojenjem<<< "Umjesto neke glamurozne slike odlučila sam se objaviti ovo - fotografiju mog mastitisa koji se pojavio dok sam još bila u bolnici, a kada su me s takvim grudima otpustili kući, bol je postala neopisiva. Dojke su mi bile crvene, kvrgave, bolne i na samu pomisao na dojenje, ali ja nisam odustajala. Čak i kada su mi bradavice doslovno popucale na pola, čak i kada sam se cijelu noć trudila podojiti svog gladnog sina, u groznici, u temperaturi, s bolovima kakve u životu nisam osjetila.   I sve to jer ja nisam znala kako dojenje uopće treba izgledati. Naime, moje mlijeko naišlo je tek peti dan - ali ja nisam prije znala niti što to znači, koliko se u opće mora čekati da ono dođe, pitala sam, ali nitko mi nije ništa odgovarao. Sestre su mi samo govorile da nastavim, da će mlijeko doći - i ako želim - mogu mi ga oni dohraniti.  Problem je u tome što sa mnom u sobi nakon što sam rodila nije bila nijedna mama koja je dojila, a jedna jedina pokušavala je tek prvih 12 sati, a onda je i ona odustala. Tako sam ostala bez informacija, bez objašnjenja što je uopće mastitis, kada će naići mlijeko, a kamoli da sam dobila neki savjet kako si pomoći."  "Sve dok kod kuće nisam doslovno kolabirala od bolova, ali kako taj dan moje grudi nisu više bile crvene mislila sam da upala polako prolazi, prije nego što je doslovno uslijedila sepsa.  I sve to zato što u Americi još uvijek većina žena niti ne želi dojiti i zapravo je skrb o ženama koje doje toliko loša, nema dobre potpore i osobe poput mene, neiskusne po tom pitanju, doslovno nemaju gdje dobiti prave odgovore. Odnosno, prave savjete prije nego što se s bebom u naručju zaputite kući.   Možete vi čitati tuđa iskustva i iščitavati tuđe savjete, ali kako znati što je od toga sve dobro, što je realno, a što abnormalno.  >>>Grudi nakon prestanka dojenja doslovno počinju jesti same sebe<<< Kada vam kažu da je dojenje predivno, a vama nije, kada ja vama kažem koliko dojenje može biti bolno i teško, praktički nemoguće - mnogi tome ne bi vjerovali.   Zato mislim da bi se o svim tim pitanjima mlade mame trebale moći upoznati već u bolnici, a ne da nas otpuštaju uz vječni osmjeh - "Bit će sve u redu. Slijedeća!"  >>>Ove posebne poze za dojenje puno su lakše i za mamu i za bebu<<< U mom slučaju doslovno ništa nije bilo u redu. Prvo su me mučili s porodom, zvali na inducirani, od 36 tjedna govorili mi da sam spremna, a onda kada su me i dalje ostavljali da čekam gotovo do 42. tjedna, kada se još uvijek ništa nije počelo događati, onda su me ipak odlučili, kada su imali vremena, poroditi na carski rez da bih nakon operacije doživjela još i ovo.       I ne mogu se ne zapitati, bi li, da su liječnici ipak još malo pričekali, moja beba na svijet došla prirodno pa bi mi možda i mlijeko stiglo ranije - bez stresa oko poroda, operacije i oporavka.   Ne mogu se ne zapitati bih li prošla bez tih bolova da mi je itko ipak dao pravi savjet. Tamo u bolnici.  I zato znajte - dojenje stvarno može biti predivno, sada to ipak znam jer nisam odustala, ali da - dojenje itekako može biti i pružiti vam doslovno najgoru moguću bol.