Ikea u srpnju otvara svoj prvi dostavni centar u Rijeci, na lokaciji Metroa, a u kolovozu u City Centru One u Splitu, priopćili su iz Ikee Hrvatska. U svakom od centara, za koje su natječaji u tijeku, zaposlit će i po pet djelatnika. U Ikei kažu kako će u dostavnim centrima kupci moći preuzeti proizvode koje su prethodno naručili putem njihove internetske trgovine. Troškovi dostave u dostavni centar iznosit će 99 kuna, a vrijeme dostave bit će kraće nego do sada. Ikea planira otvoriti još dostavnih centara u regiji, a neslužbeno doznajemo kako su u planu Osijek i Dubrovnik, dok u iduće tri godine slijedi otvorenje triju robnih kuća – u Beogradu, Ljubljani i druga u Bukureštu.