Foto: Rex/Cover Images MELANIA TRUMP, prva dama Sjedinjenih Američkih Država, za službeni susret s Papom odjenula je crnu haljinu,a glavu je prekrila crnim velom. U sličnoj kombinaciji pojavila se i Ivanka Trump, jer protokol susreta sa poglavarom Katoličke crkve nalaže da žene moraju odjenuti crnu odjeću te kosu prekriti velom. Ipak postoji sedam žena na svijetu koje ne moraju nositi crno pred Papom. Ta povlastica se zove "le privilege du blanc" na francuskom jeziku ili "privilegio del biacno" na talijanskom, a koriste je katoličke kraljice i princeze, te one za susrete s Papom, mise i beatifikacije, nose bijelo. "Privilegiju bijelog" koriste (ne za svaki susret s Papom): Charlene od Monaca, Marija Terezija, velika vojvotkinja Luksemburga, dvije belgijske kraljice (Matilde, supruga kralja Filipa i Paola, njegova majka), Sofija od Grčke, španjolska kraljica Leticija i Marina, princeza od Napulja. Privilegija se ne odobrava ženama svih katoličkih monarha ili ženama ne-katoličkih monarha. Iako su katolici, privilegija se ne odobrava suprugama kralja Lesota, ili suprugama princa od Lihtenštajna. Također do 2013. ovo pravo nije odobravano supruzi princa Monaka. Privilegija se ne odobrava ni kraljici Maksimi od Nizozemske, koja je katolička supruga protestantskog kralja Vilima Aleksandra. Španjolske kraljice i princeze uz privilegiju bijelog mogu nositi i pienetu, ukras za kosu u obliku velike ukosnice koji se prekriva bijelim velom. Pravilo crne haljine i vela poštovale su sve žene državnika i političarke koje su se susrele s Papom, a između ostalih i Kolinda Grabar - Kitarović i bivša prva dama Michelle Obama.