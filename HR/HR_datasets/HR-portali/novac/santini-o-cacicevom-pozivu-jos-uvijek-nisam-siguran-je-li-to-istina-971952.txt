Foto: STEPHANE MAHE/REUTERS/PIXSELL IVAN SANTINI, napadač Caena, (pre)dugo je čekao poziv hrvatskog izbornika, a onda ga je Ante Čačić odlučio pozvati u Los Angeles na prijateljsku utakmicu s Meksikom, kojeg će Hrvatska odraditi s najlošijom selekcijom igrača ikada. Hrvatska već u utorak putuje u SAD-u, a među putnicima će, osim Santinija, biti niz nogometaša iz najslabijih klubova HNL-a. Barem je siguran da će ovaj put upisati svoj debi. "Idemo odigrati dobru utakmicu. Mnogi će igrači debitirati te smo svi uzbuđeni, jedva čekamo taj trenutak koji smo sanjali cijelu karijeru", rekao je Santini na okupljanju reprezentacije. Santini ostati u reprezentaciji i za kvalifikacijski ogled s Islandom u Reykjaviku. "Poziv i za Island je iznenađujući dio, još uvijek nisam siguran je li to istina", kaže Santini i dodaje: "Prvo ću se ipak usredotočiti na tu utakmicu s Meksikom, a onda ćemo vidjeti kako ćemo dalje. Uvijek sam se trudio govoriti na terenu, znajući da jednog dana za sav rad dođe nagrada. Nitko sretniji od mene". Santini je ove sezone u Ligue 1 postigao 15 golova i dijeli peto mjesto na ljestvici strijelaca. "Sezona je ispala uistinu iznad očekivanja, pokušat ću nastaviti tim putem sljedeće sezone i opravdati sve pohvale".