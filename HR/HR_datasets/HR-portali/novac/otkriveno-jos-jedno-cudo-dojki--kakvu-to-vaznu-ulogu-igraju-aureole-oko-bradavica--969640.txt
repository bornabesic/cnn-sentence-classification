Foto: 123rf ŽELITE li znati ponešto o još jednom čudu vezanom uz majčine grudi jer, čini se, nije samo mlijeko to koje je "čarobno"?  Jeste li znali da jako važnu ulogu za zdravlje vaše bebe igraju aureole oko bradavica koje se onako prošire ne samo zato što su dojke nabujale, nego i zato što epiteli kože s nje vašoj bebi daju upravo ono što treba? A to su dobre bakterije za njihova crijeva i sveukupan razvoj zdrave probave.  U studiji koja je trajala 12 mjeseci, a u kojoj je ispitano 107 zdravih parova majki i dojenčadi, rezultati su pokazali kako 27,7 posto dobrih bakterija bebe prime preko mlijeka, a čak 10,4 posto upravu putem kože s aureole, odnosno epitela koje beba pokupi pri hranjenju.  A osim što su te bakterije dobre za njihovu crijevnu floru, dokazano je i to da jako dobro djeluju kao prevencija od nastanka alergija.  >>>Ovakvu prilagodbu majčinog mlijeka bolesnoj bebi još niste vidjeli<<< Studija je inače provođena na bebama starima do mjesec dana i zaista je dokazano da su sve te dobre bakterije iz mlijeka i s kože majčinih bradavica utjecale na zdravu probavu kada je beba počela jesti krutu hranu.  I zato majke, možda jeste sklone nježnom pranju bradavica prije podoja, ali pitajte se sada je li to baš tako potrebno, da ne biste skinule tih 10,4 posto dobrih bakterija koje vaša beba, uz vaše mlijeko, očito treba.  A sve ovo jako dobro znaju "naše" babice koje revno objavljuju sve važne novitete o trudnoći, porodu, dojenju i brizi oko novorođenčadi na stranici Human Birth Project.