Foto: 123rf MNOGO savjeta u prvi danima, tjednima i mjesecima majčinstva najčešće imaju jednak ishod, potpunu zbunjenost mame. Evo kako biti besprijekorna mama u igri roditeljstva! Hranjenje Bez obzira odlučili se na dojenje ili adaptiranu formulu, na kraju je ipak najvažnije da je vaša beba sita. Ne zamarajte se predrasudama s kojima ćete se susresti u svakom slučaju. Mame koje imaju malo mlijeka često se osuđuje da se ne trude dovoljno. Mame koje doje na zahtjev smatra se previše nadobudnima. Mame koje se odlučuju na hranjenje bebe adaptiranom formulom gleda se ispod oka jer svjesno ne žele dati djetetu ono najvrjednije, majčino mlijeko. U svakom slučaju, uvijek će netko imati nešto za prigovoriti vam. Naš savjet je, hranite dijete, kako, kada i gdje vaš je osobni odabir i ignorirajte sve one koji vam pokušaju nametnuti svoj izbor kao jedini ispravan. Sigurnost bebe Zaštitite dijete od snažnog sunca, vjetra i kiše. Na koji način ćete to učiniti, dok god je beba sigurna i ugodno joj je, vaš je osobni izbor. Zaštitite oštre rubove kako se beba ne bi ozlijedila, zaštitite bebinu glavicu od naglih promjena temperature i pripazite da djetetu ne bude prevruće. Pravilno pridržavajte bebinu glavicu sve dok to ona neće moći sama činiti. Nije tako strašno zar ne? Spavanje bebe Bez obzira uspavljivali bebu na rukama, u kolijevci ili ju privikavali da sama zaspi, važno je da beba bude sigurna tijekom spavanja i da spava dovoljno. Želite li kada beba zaplače ostaviti ju neko vrijeme da vidite hoće li sama ponovno zaspati ili ćete na prvi djetetov pomak uzeti ju u ruke, vi odlučujete. Koliko beba spava i kako spava noću nije natjecanje. Cilj je da se i mama i beba naspavaju.  Biti roditelj Bez obzira morali se vratiti na posao, odlazak u ured ili rad od kuće, svejedno je. Dijete vas neće zaboraviti nakon 8 sati. Ako pružate svojoj bebi ljubav i zadovoljavate sve njezine potrebe, savršena ste mama. Vi donosite odluku što je najbolje za vašu bebu i to je jedini ispravan način.