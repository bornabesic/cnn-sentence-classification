Na jubilarnoj 10. COMBIS konferenciji u Umagu predstavljena su i dva projekta razvijena u COMBIS-ovu internom startupu – Neostartupu. Radi se o ER Scheduleru, sustavu čija je svrha automatizacija izrade rasporeda smjenskog rada u zavodima za hitnu medicinu te Olive Manageru, rješenju koje uljarama omogućava upravljanje podacima te procesom prerade maslina i proizvodnje maslinova ulja. COMBIS je rješenje ER Scheduler donirao Zavodu za hitnu medicinu Vukovarsko-srijemske županije, dok je Olive Manager rješenje donirao poljoprivrednoj zadruzi Marina. Mladen Maras, COMBIS-ov tehnički direktor Sektora razvoja i integracije aplikativnih rješenja, istaknuo je da kao vrhunska IT kompanija imaju i odgovornost prema društvu pa su izrađene aplikacije i donirali. Maras je istaknuo da tu odgovornost COMBIS pokazuje nesebičnom pomoći poslovanju drugih te pomaganjem mladoj IT zajednici u Hrvatskoj budući da su na Neostartup rješenjima radili studenti uz pomoć iskusnih inženjera COMBIS-a. U dva dana konferencije održano je 31 predavanje, a posjetitelji su mogli čuti kako primijeniti ICT znanja, većinom na konkretnim primjerima tvrtki koje su to već učinile.      >> Redknapp otkrio što je govorio Modriću, zašto je Prosinečki nogometni genijalac i što mora promijeniti Bilić