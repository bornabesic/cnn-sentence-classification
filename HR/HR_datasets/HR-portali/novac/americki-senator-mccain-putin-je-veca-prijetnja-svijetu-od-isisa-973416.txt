Foto: 123rf  AMERIČKI senator, John McCain, tijekom puta u Australiju, izjavio je kako Vladimira Putina smatra najvećom prijetnjom globalnoj sigurnosti.   U intervjuu za ABC, McCain je rekao kako ga "Trump čini nervoznim" i izrazio je zabrinutost zbog navodne tajne komunikacije savjetnika u Bijeloj kući Jareda Kushnera s Rusijom.  Na upit da ocijeni koliku prijetnju globalnoj sigurnosti predstavlja ruski predsjednik Putin, McCain je rekao kako Putina smatra najvećom prijetnjom, većom i od ISIS-a.   Prema McCainu, ISIS "čini grozne stvari i brine ga mnogo toga što se događa s islamskom vjerom... ali Rusi su ti koji su pokušali uništiti temelje demokracije i promijeniti ishod američkih izbora".  McCain kaže kako "nije vidio dokaze da su Rusi uspjeli u tome, ali da oni i dalje pokušavaju".