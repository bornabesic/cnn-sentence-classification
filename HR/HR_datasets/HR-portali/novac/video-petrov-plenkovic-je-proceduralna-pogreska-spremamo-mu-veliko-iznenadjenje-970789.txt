Foto: Index MOST danas u Splitu održava predizborni skup. Prije skupa novinarima su se obratili šef stranke Božo Petrov, kao i Miro Bulj.  "Birači, oni koji glasuju za Most, njih ne zanimaju fotelje, nego što se u državi promijenilo, a priznat će svi oponenti - kada se Most pojavio na sceni sve se promijenilo.   Ne želimo da se ova država pretvori u proceduralne pogreške. Andrej Plenković je proceduralna pogreška koja se dogodila Hrvatskoj", rekao je Petrov.  "Svi oni gradovi koje je dobio MOST na upravljanje - u njima se nisu događale proceduralne pogreške", kazao je Petrov.  "HDZ više nikad neće imati toliko župana koliko sad imaju. MOST će dobiti Splitsko-dalmatinsku i Dubrovačko-neretvansku županiju. Sprema im se još jedno iznenađenje, a to je Vukovarsko-srijemska županija", poručio je HDZ-u.  Komentirao je i slučaj odbacivanja proširenja istrage protiv Tomislava Sauche.  "Nitko danas u Hrvatskoj, tko koristi zdrav razum i logiku, ne može zaključiti da to nema veze s onim sramotnim glasovanjem u Saboru. Mi smo tada govorili da ono što se dogodilo, ona trgovina, da je to sramota, da je to dno dna, ali neka su svi ljudi u Hrvatskoj to vidjeli, neka danas vide, neka daju glas takvom HDZ-u", kazao je Petrov.