Foto:  Lyst, Instagram SVAKO malo Instagram preplavi neki odjevni komad za kojim, iz nekog neobjašnjivog razloga, odjednom polude svi.  Tako ste, nedavno, morali primijetiti crvenu gingham suknju iz Zare kojom su se na društvenoj mreži hvalile gotovo sve modne blogerice i utjecajne fashionistice.     Sada se isto dogodilo s jednom majicom, koju su neke od vas sigurno već morale primijetiti, jer je posvuda na Instagramu.     Nije teško ni zaključiti zašto je ružičasta kratka majica s čvorom i natpisom osvojila simpatije mnogih djevojaka, jer osim što dolazi u hit boji sezone, idealna je za ljeto.    A koliko je popularna, svjedoči i činjenica da je u online trgovini brenda River Island, kao i na Asosu, gdje se inače prodaje odjeća ovog brenda, potpuno rasprodana.    No, ako je i vas osvojila na prvu, imamo dobru vijest. Majica je još uvijek dostupna u web shopu Lyst, koji dostavlja u Hrvatsku, a s obzirom na to da se ne radi o dizajnerskom komadu i njena cijena je dosta prihvatljiva.   lyst.com, 25 eura