AD Plastik proizvodit će setove unutarnjih strugača stakla za vozila Audi Q3 i prednje obloge blatobrana za VW Tiguan, priopćili su iz solinske tvrtke putem Zagrebačke burze. Unutarnji strugači stakla, pojasnili su, za Audi Q3 proizvodit će se u pogonu ekstruzije u Solinu, a početak proizvodnje planiran je za rujan 2018. godine. Predviđeno je da taj projekt traje sedam godina, a planirana je prozivodnja spomenute opreme za 140.000 vozila godišnje. Prednje obloge blatobrana za VW Tiguan proizvodit će se u tvornici tvrtke AD Plastik u ruskom gradu Kalugi, a početak proizvodnje najavljen je za veljaču 2018. godine. Predviđeno trajanje tog projekta je četiri godine, a planirana je godišnja proizvodnja za 22.000 vozila. Predviđeno je da će godišnji prihod od tih poslova na razini AD Plastik Grupe iznositi oko 750.000 eura. Podsjetimo, AD Plastik je u lani u studenome nominiran i za nove poslove za Renault Grupu, vrijedne oko 16,5 milijuna eura.       >> AD Plastik novim ulaganjima jača položaj na ruskom tržištu 