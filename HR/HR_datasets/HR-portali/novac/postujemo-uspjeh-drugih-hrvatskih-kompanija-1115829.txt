„INA je jedna od najdugovječnijih hrvatskih kompanija, s tradicijom dužom od 60 godina u istraživanju i proizvodnji nafte i plina te uspješnim poslovanjem u energetici. I ove godine pokrenuli smo značajne projekte koji doprinose razvoju kompanije. U proizvodnju su puštena dva nova plinska polja u Međimurju od kojih će koristi biti ne samo za kompaniju već i za hrvatsko gospodarstvo u cjelini, ali i lokalne zajednice. Kompanija nastavlja s rastom ne samo na domaćem, već i inozemnim tržištima, a u ovoj godini tome je doprinijela akvizicija Energopetrola u susjednoj Bosni i Hercegovini. INA se tako dodatno pozicionirala u toj zemlji kao najveći pojedinačni distributer naftnih proizvoda s ciljem daljnjeg jačanja regionalne pozicije. Kroz sva ova desetljeća našeg poslovanja značajnih projekata bilo je mnogo. Zbog toga je INA postala zamašnjak hrvatskog gospodarstva, jedan od najvećih investitora, izvoznika i poslodavaca u zemlji te je redovito uvrštena među najveće kompanije u ovom dijelu Europe. Ovakvi poslovni uspjesi ne dolaze sami od sebe. Svaki dan u Ini svjedočimo koliko je znanja, upornosti, iskustva i energije potrebno uložiti da bi se pokrenula nova proizvodnja, izgradio pogon i ostvarili svi preduvjeti za postizanje velikog poslovnog uspjeha. Uz vlastita postignuća zato znamo cijeniti i poštivati uspjehe ostalih hrvatskih kompanija. Stoga smo osobito počašćeni što je INA u prilici podržati ovu hvalevrijednu inicijativu izbora najuspješnijeg gospodarstvenika i gospodarskog događaja godine.“