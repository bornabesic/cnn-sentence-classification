Foto: Instagram, REX NJEZINOM bivšem dečku je slomljeno srce.  35-godišnja Brazilka Adriana Lima jedna je od najljepših žena na svijetu, a nakon razvoda od srpskog košarkaša Marka Jarića, 2014. godine, Adriana je ljubovala s nekoliko muškaraca.   No, podsjetimo prvo na njezinu vezu s Markom. Par se upoznao 2007. godine, a svega 9 mjeseci kasnije, košarkaš je kleknuo pred ljepoticu. Vjenčanje je uslijedilo 2009. godine na Valentinovo, a par zajedno ima dvije kćerkice, Valentinu i Siennu.  2014. godine potvrđeno je kako se par odlučio rastati, no sve do danas, nekoliko se puta nagađalo kako su svojoj ljubavi odlučili dati još jednu šansu. No, istovremeno, Adrianu se viđalo i povezivalo s raznim muškarcima.   Tako se šuškalo da je njezin novi odabranik i sin legendarnog glumca Clinta Eastwooda, Scott, ali i voditelj Ryan Seacrest. U međuvremenu, crnokosa Brazilka ljubila je tri muškarca: Juliana Edelmana, igrača američkog nogometa, Matta Harveyja, igrača bejzbola te Joeja Thomasa.  A upravo je Juliana i Matta, zanosna ljepotica uvukla u ljubavni trokut. Pojednostavljeno: Adriana je prvo hodala s Julianom pa ga je napucala te započela vezu s Mattom, no onda je Matta napucala zbog Juliana.   No, umjesto da to kaže Mattu, samo je pustila da njezine i Julianove slike, kako zajedno napuštaju jednu zabavu, obiđu svijet. No, to nipošto nije bilo prijateljsko druženje, jer postoje svjedoci da je par tu večer izmjenjivao nježnosti, a viđeni su i kako ulaze u istu limuzinu.   Da stvar bude još gora, Matt je zbog cijele drame propustio utakmicu svog tima, zbog čega je zaradio i suspenziju, a Adriana ga je istu večer samo prestala slijediti na Instagramu. Uz to, nekoliko dana kasnije, našao se u istom noćnom klubu gdje i njegova bivša draga i njezin novo-stari izabranik pa se i jako napio.   Slomljeno srce i mamurluk? Nimalo dobra kombinacija...