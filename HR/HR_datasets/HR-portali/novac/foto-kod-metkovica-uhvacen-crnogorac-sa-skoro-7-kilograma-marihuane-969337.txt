Foto: Pu dubrovačko-neretvanska DUBROVAČKA policija zaplijenila je u srijedu na graničnom prijelazu Nova Sela ukupno 6,8 kilograma marihuane koja je bila sakrivena u vozilu 39-godišnjeg državljanina Crne Gore, javljaju u četvrtak iz Policijske uprave dubrovačko-neretvanske.  Na Međunarodnom cestovnom graničnom prijelazu Nova Sela, prilikom ulazne granične kontrole osobnog vozila crnogorskih nacionalnih oznaka, pronađeno je osam paketa u kojima se nalazila prešana marihuana, ukupne težine 6,8 kg, navela je policija.   Vozilom je upravljao 39-godišnji državljanin Crne Gore, a droga je pronađena skrivena na tri različita mjesta u vozilu.  Zbog sumnje da je počinio kazneno djelo neovlaštene proizvodnje i prometa drogama crnogorski je državljanin je srijedu navečer, uz kaznenu prijavu, predan pritvorskom nadzorniku Policijske uprave dubrovačko-neretvanske.