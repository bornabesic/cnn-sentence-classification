Foto: FAH ALEKSANDRA KOLARIĆ po prvi je put od listopada prošle godine objavila javni politički komentar, a osvrnula se na situaciju u SDP-u nakon istupa Miranda Mrsića.  "Pojedinci iz vrha SDP-a kažu da se Miranda Mrsića, zbog javne kritike novog vodstva između 2 kruga lokalnih izbora, ne smije izbaciti iz SDP-a.   Sloboda govora u stranci znači slobodu javno izrečene kritike vodstva. Princip je isti bez obzira što je cilj kritike: zaštita nacionalnih interesa ili pokušaj zadržavanja  saborskog stolca na predstojećim izborima.   Pravila unutarstranačke demokracije su ista bez obzira na to što je Mrsić jedan od glavnih krivaca iz bivšeg vodstva i suodgovoran za sadašnje stanje uništenog SDP-a. Bez obzira što Mrsića iz šutnje nije tada moglo pokrenuti čak niti 6 izgubljenih izbora u nizu.   Princip slobode govora je isti bez obzira što je Mrsić sam izbacivao druge i raspuštao organizacije.  Podržavam slobodu govora i u Mrsićevom slučaju i ne podržavam njegovo izbacivanje. Umjesto toga Predsjedništvo stranke treba izaći s jasnim političkim stavom o Mrsićevu istupu", napisala je Kolarić na Facebooku.