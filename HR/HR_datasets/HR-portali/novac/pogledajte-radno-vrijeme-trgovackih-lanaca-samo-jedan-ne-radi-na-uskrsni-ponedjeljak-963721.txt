Foto: Lidl, Plodine, Kaufland  PROVJERILI smo kako ovih dana rade trgovački lanci. Danas svi rade uobičajeno, kao što i inače rade subotom. Sutra, na sam Uskrs, nijedan trgovački lanac neće biti otvoren, dok u ponedjeljak rade svi osim jednog - Lidla čiji će djelatnici tako biti slodobni dva dana tijekom ovih blagdana.   Kako je objavljeno na njihovim stranicama, Lidlove poslovnice danas posluju normalno po subotnjem radnom vremenu, dakle najčešće do 21 sat. Kauflandove su također otvorene kao i inače subotom, pa tako one koje su radile do 23 i danas će raditi do tada.   Konzum je na svojim stranicama objavio kako sve zagrebačke Super Konzum prodavaonice danas rade do 21 sat, ostale po subotnjem radnom vremenu, a sutra neće biti otvoren nijedan njihov dućan.   Plodine, Spar, Billa i Tommy također danas rade po subotnjem radnom vremenu, a sutra ne rade.  Tako će svi navedeni trgovački lanci biti otvoreni na Uskrsni ponedjeljak, osim Lidla, a radno vrijeme im je kao nedjeljom.