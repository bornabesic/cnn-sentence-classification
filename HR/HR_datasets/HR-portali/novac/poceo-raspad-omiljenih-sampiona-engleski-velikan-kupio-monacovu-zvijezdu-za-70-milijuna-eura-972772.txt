Foto: Getty Images/Guliver Image MONACO se, očekivano, počeo raspadati. Prvi igrač koji odlazi iz fantastične Jardimove momčadi je Bernardo Silva (22). Fantastični Portugalac ove sezone za Monaco je zabio 11 golova uz 12 asistencija i jedan je od ključnih igrača u pohodu na polufinale Lige prvaka. Englezi su danas objavili da je Monaco prihvatio ponudu Manchester Cityja od 70 milijuna eura i Silva će danas u Manchesteru obaviti liječnički pregled. Portugalca je želio i United, ali je City bio brži zahvaljujući odličnim odnosima Monaca i Guardiolina kluba. Osim Bernarda, City navodno želi i Fabinha nakon što je Guardiola jučer objavio da Sagna, Caballero, Jesus Navas i Clichy mogu potražiti nove klubove. Detalji Silvina ugovora nisu poznati, no ako je suditi po prvom velikom transferu, a tek je 26. svibnja, očekuje nas vatreno ljeto.