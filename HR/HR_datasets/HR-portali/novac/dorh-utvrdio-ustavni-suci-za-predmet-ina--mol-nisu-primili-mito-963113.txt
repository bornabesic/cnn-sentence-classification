Foto:FaH "NAKON provedenih izvida nije utvrđeno postojanje sumnje u počinjenje kaznenog djela", stoji u današnjem priopćenju DORH-a.   Naime, Ured za suzbijanje korupcije i organiziranog kriminaliteta je u koordinaciji sa Samostalnim sektorom za otkrivanje poreznih prijevara Ministarstva financija proveo opsežne izvide radi provjere javno iznesenih optužbi na račun sudaca Ustavnog suda da su primili mito kako bi ukinuli pravomoćnu osuđujuću presudu u predmetu Hypo i INA-MOL. Podsjetimo, u siječnju ove godine Ustavni sud je u svom priopćenju odbacio povezanost ukinute pravomoćne presudu bivšem premijeru Ivi Sanaderu u slučaju INA-MOL s rezultatima međunarodne arbitraže.   Također su se referirali na tvrdnje da su u tom slučaju primili mito.   Pozvali su tada "nadležna tijela" da se očituje o tim tvrdnjama iznesenima "u zloj vjeri" s ciljem "teškog sramoćenja" ustavnih sudaca te funkcioniranja institucija i "pravne države općenito". U manje od tri mjeseca USKOK i DORH "rješili" su slučaj.