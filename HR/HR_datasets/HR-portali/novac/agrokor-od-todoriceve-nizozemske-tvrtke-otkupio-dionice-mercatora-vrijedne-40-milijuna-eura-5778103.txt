Kako javlja slovenski portal Siol.net, Agrokord.d. je od Ivice Todorića otkupio 10% dionica Mercatora, za što je platio na burzi 40 milijuna eura. Točnije, u pitanju su dionice koje su bile u vlasništvu Todorićevog nizozemskog poduzeća Agrokor Investments B.V. Trenutno Agrokor Investment B.V. drži 18% dionica Mercatora, a Agrokor neposredno kontrolira skoro 70%. Prema pisanju slovenskog poslovnog dnevnika Finance, u pozadini te transakcije je zapravo dogovor oko novog zajma Sberbanka za rješavanje problema s likvidnošću od 250 milijuna eura, a dionice Mercatora, pišu Finance, su dane u zalog.  Siol.net prenosi i Bloombergov sinoćnji izvještaj u kojem se kaže kako je “Todorić tik pred gubitkom nadzora nad Agrokorom”. U izvješću Bloomberga na koje se slovenski portal poziva, kaže se da traju pregovori vjerovnika pod vodstvom Sberbanka, na podlozi kojih bi “Todorić morao upravljanje hrvatskog koncerna prepustiti ruskoj banci”.