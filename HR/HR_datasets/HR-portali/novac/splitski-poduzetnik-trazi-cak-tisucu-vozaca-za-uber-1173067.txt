Kako bi zadovoljili pojačane potrebe tržišta u ljetnoj sezoni, Uber Hrvatska traži nove partnere vozače, a čak tisuću vozača planira im pribaviti splitski poduzetnik Ante Nakić, koji je ovih dana oglasio potragu za radnicima. Na stranici Vozi-zaradi Nakić poziva vozače kojima obećava i do 10.000 kuna zarade. Svoju tvrtku predstavlja kao kredibilnu, brzorastuću firmu, navodi mogućnosti zapošljavanja kroz ugovor na neodređeno radno vrijeme, ugovor na određeno radno vrijeme ili studentski ugovor, a zapošljava u Zagrebu, Splitu, Zadru, Dubrovniku, Šibeniku i Novalji. Nakić za Poslovni dnevnik kaže kako mu je ideja pala na pamet nakon što se lani i sam prijavio kao Uberov vozač. Uberu, kojem je promet u posljednja dva mjeseca porastao za 20 posto, još čeka regulativu koja bi jasnije definirala pravila na tržištu najma vozila.