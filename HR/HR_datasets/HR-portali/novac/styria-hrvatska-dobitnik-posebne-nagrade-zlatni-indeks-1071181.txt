Održana je dodjela studentskih priznanja „Zlatni indeks“ poduzećima za izrazit doprinos poboljšanju kvalitete studentskog života. Styria Hrvatska dobitnik je Posebne nagrade studentskog povjerenstva za značajan doprinos i kontinuitet u organiziranju projekata za studente. „Styriji je ova nagrada potvrda od strane studenata za predanost i kontinuirani doprinos kvaliteti projekata koji doprinose poboljšanju studentskog standarda.“, ističe Ivana Krajinović, Direktorica upravljanja ljudskim potencijalima Styrije Hrvatska. Projekti koji se ističu su Styria:SCOOL akademija za studente svih fakulteta s ciljem prenošenja stručnih znanja i vještina na studente; Iskustvo zlata vrijedi koji omogućava studentima s invaliditetom obavljanje stručne prakse u poduzećima u Hrvatskoj; te Hrvatska pamet Hrvatskoj koji studente potiče da svoje ideje i potencijal usmjere na projekte za gospodarski napredak Hrvatske. U 4 godine održavanja Styria:SCOOL akademiju je ukupno završilo 68 studenata iz 14 različitih fakulteta u Hrvatskoj, a među polaznicima je bilo i inozemnih studenata. U prosjeku, svake godine po završetku akademije 50% polaznika ostaje u Styriji. Već 2 godine zaredom Iskustvo zlata vrijedi omogućuje obavljanje stručne prakse za 20-ak studenata s invaliditetom, a Hrvatska pamet Hrvatskoj nagrađuje najbolje studentske projekte iz 5 kategorija s novčanom nagradom od po 21.000 kuna. Osim toga, u Styriji svake godine preko 40 studenata obavlja stručnu praksu, te preko 200 studenata radi na studentskim poslovima u odjelima grupe. Članica Styria grupe 24sata kroz rubriku „Obrazovanje“ tokom cijele godine izvještava o temama relevantnim za visokoškolsko obrazovanje i kvalitetu studentskog života tokom studiranja i po završetku. Styrijini zaposlenici također su aktivno uključeni u razvoj studenata kao stalni ili gostujući predavači na fakultetima, predavači prilikom studentskih posjeta Styrijinim poduzećima te kao mentori tokom praksi i studentskih poslova. „U projektima koje organiziramo svake godine nastojimo povećati kvalitetu i benefite s naglaskom na kreiranje inovativnih pristupa prenošenju stručnih znanja.“, naglašava Ivana Krajinović. „Ulaganje u studente i osiguranje konkretnih prilika za stjecanje stručnih znanja izrazito je važno zbog doprinosa kojeg studenti imaju na razvoj Styrijinog poslovanja i na cjelokupnu zajednicu.“, objašnjava I. Krajinović. Svi spomenuti projekti organizirat će se i tokom 2016. godine. Prijave za projekt Hrvatska pamet Hrvatskoj su u tijeku i traju do 31.8., a detalje potraži na web stranici Poslovnog dnevnika. Zainteresirane studente za ostale projekte Styria poziva da poprate Styrijine medijske kanale za više informacija ili se jave na mail adresu: ljudski_potencijali@styria.hr s naznakom što ih točno zanima. Styria Media Group vodeća je medijska kuća i najutjecajniji medijski brend u Hrvatskoj. Naša tiskana izdanja čita više od 2 milijuna ljudi dok digitalne platforme dosežu do 75% internetske populacije. Kao grupa odlikuje se visokom raznolikošću kompanija unutar grupe te je vlasnik vodećih dnevnih novina 24sata, Večernji list i Poslovni dnevnik, mjesečnika i tjednika, a uz bok tiskanim izdanjima stoje digitalni brendovi i news portali 24sata.hr, vecernji.hr, i poslovni.hr, najposjećeniji hrvatski internetski oglasnik njuskalo.hr, specijalizirani portali zdravakrava.hr, budi.in, klokanica.hr, gastro.hr, express.hr, autostart.hr, ordinacija.hr, radost.hr i goal.com, diva.hr, te internetski supershop mondo.hr. Osim novina, magazina i portala, vlasnik je i kreativne agencije Redpoint, foto-video agencije Pixsell, Tiskare Zagreb, web hosting poduzeća Styria IT solutions te Fides-bilance, poduzeća za računovodstveno-financijske usluge.