Tražite posao? Ovih deset poslodavaca traži vas! MojPosao izdvaja tjednu ponudu oglasa na koje se možete prijaviti – pojedine tvrtke zapošljavaju više djelatnika! Proelektronika traži Djelatnika za podršku u prodaji za izradu ponuda i kontakt s kupcima. Od kandidata se očekuje SSS ili VŠS elektrotehnike, znanje engleskog, poznavanje rada na računalu, a prednost imaju osobe koje poznaju opremu za automatizaciju. Poslodavac nudi stalni radni odnos, školovanja u inozemstvu, stimulativna primanja i fleksibilno radno vrijeme. Prijaviti se možete do 28. travnja. Lošinj Hotels & Villas je hotelski brand Jadranke d.d. iz Malog Lošinja koja je već 70 godina među najvećim hotelskim tvrtkama u Hrvatskoj. Trenutno imaju otvorene natječaje za više radnih pozicija: Konobar, Pomoćni kuhar, Konobar – barmen, Radnik na bazenu/plaži te Radnik u domaćinstvu. Prijave na oglase traju do 14. travnja.  Tvrtka Weber Escal, dio grupacije Austrijske pošte, bavi se distribucijom poštanskih pošiljaka i promotivnih materijala. Zapošljava Dostavljača adresiranih/neadresiranih pošiljaka. Poslodavac nudi rad u perspektivnoj tvrtki, rad u ugodnoj okolini te redovita primanja. Prijaviti se možete do 10. travnja. Sunčani Hvar traži energične, uporne i proaktivne osobe orijentirane prema ostvarivanju maksimalnih rezultata, za rad na sljedećim radnim pozicijama: Voditelj outleta hrane i pića, Šef kuhinje, Kuhar/Pizza majstor, Administrator e-tehnologija te SPA terapeut-kozmetičar. Rok za prijavu na oglase je 25. travanj.  Funtek Commerce iz Dugog Sela traži samostalnog Kuhara za stalni radni odnos. Kandidat mora imati iskustvo u radu na dnevnim gotovim jelima, svadbama, cateringu i jelima s roštilja na drveni ugljen. Poslodavac nudi stalni radni odnos, a rok za prijavu je 12. travanj. Tvrtka Pikas u potrazi je za kandidatom na poziciji Junior Consultant – Project Manager. Ako ste na početku karijere i željni novih izazova te imate tri godine iskustva u financijama ili radu u konzultantskim tvrtkama, prijavite se na oglas do 11. travnja. RWE Hrvatska za rad u Splitu traži Savjetnika za uštede. Traži se motivirana, snalažljiva i proaktivna osoba, odličnih komunikacijskih i prodajnih vještina. Poslodavac nudi redovna primanja i nagrađivanje dobrih rezultata, mogućnost napredovanja, službeni mobitel, laptop i automobil te ugovor na godinu dana s mogućnošću prelaska na neodređeno. Prijave na oglas možete slati do 13. travnja. Uniqua osiguranje poziva vas da se pridružite njihovom timu u Zagrebu na radnom mjestu Viša medicinska sestra u MedUNIQUA medicinskoj službi. Očekuje vas mogućnost usavršavanja i napredovanja, poticajno radno okruženje te razvoj karijere u internacionalnom okruženju. Požurite s prijavom jer natječaj traje do 9. travnja.   Spar Hrvatska za rad u Zadru, Splitu i Šibeniku traži više izvršitelja na poziciji Prodavač/Blagajnik te više izvršitelja na poziciji Prodavač/Blagajnik u Zagrebu. Poželjno je da imate SSS trgovačkog ili sličnog smjera te radno iskustvo u trgovini, a vozačka dozvola je prednost. Rok za prijavu na oglase je 21. travanj.  Tvrtka Wollsdorf Components poziva vas da postanete član njihovog uspješnog poslovnog tima prijavom na neki od sljedećih oglasa za posao: Radnik u odjelu kontrolinga, Radnik u održavanju, Tapetar. Poslodavac vam nudi stimulativna primanja, mogućnost organiziranog prijevoza te rad u međunarodnom okruženju. Prijave možete slati do 13. travnja.