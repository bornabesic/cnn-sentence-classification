U Hrvatskoj je strašan prijepor oko Ubera, drugdje se stvaraju uvjeti u kojima i redovan taksi i Uber postaju nepotrebni. Naime, gradske vlasti Dubaija najavile su kako će za koji mjesec u funkciju staviti bespilotni taksi. EHang 184, divovski dron kineske proizvodnje, mogao bi tako uskoro zamijeniti konvencionalni taksi. Taj kvadkopter s kabinom već neko vrijeme privlači pozornost, a imao je i probni let iznad znamenitog dubajskog hotela Burj al-Arab. Ime, odnosno brojka u imenu, dolazi od specifikacija – nosi jednog putnika, ima osam elisa te četiri kraka koji te elise nose. Električno pogonjena letjelica može u zraku provesti pola sata, a dometa je 50 km. Maksimalna joj je brzina 160 km/h, no eksploatacijska brzina ipak neće prelaziti 100 km/h. Na njezino će se ponašanje u zraku motriti iz kontrolnog centra na tlu. I prvi testni letovi kontrolirani su preko 4G interneta. Dubajski čelnik šeik Mohammed bin Rashid Al Maktoum objavio je prošle godine kako želi da četvrtina putničkog prijevoza u gradu bude bespilotnim vozilima. K tome, potpisan je i ugovor s losangeleskom tvrtkom Hyperloop One s ciljem traženja mogućnosti da se u Dubaiju napravi i razvikani inovativni sustav superbrzog putničkog prijevoza Hyperloop, po ideji poznatog poduzetnika, vlasnika Tesle i SpaceX-a Elona Muska. Zanimljivo je da je i on sam ovih dana dubajski gost.      >>Iran se pohvalio: Uspjeli napraviti vlastiti dron od srušenog američkog >>Dostava budućnosti i prilika za zaradu: Amazonovi dronovi skupljat će i dostavljati pošiljke​ Svi oni koji često putuju u zemlje EU ili uskoro namjeravaju posjetiti jednu od njih trebali bi na vrijeme razmisliti o roamingu. Bez dobre pripreme roaming najčešće ispadne veliki neočekivani trošak. Zbog toga su u Tele2 korisnicima tarifa BIZNIS EKIPNA i BIZNIS RASPALI pripremili poklon - 1000 minuta i 1 GB interneta - svaki mjesec, za roaming unutar EU, koje mogu koristiti i nakon 15. lipnja 2017., za cijelo vrijeme trajanja ugovorne obaveze. Saznajte više 