Screenshot: YouTube 26-GODIŠNJI Stephen Hall iz Yorkshirea trebao je provesti lijepu večer sa svojom djevojkom Natalie Weaver no ona je na kraju izvisila jer je on "zaglavio" u kafiću. Naime, par se dogovorio da će provesti večer zajedno, ali Stephen je završio s ekipom u bircu do šest ujutro i poprilično se nalio. Kad je došao kući, mrtav pijan se srušio u krevet, a tada mu se Natalie odlučila osvetiti. Djevojka mu je napravila totalni makeover – od ruža za usne preko pudera do sjenila i maskare na očima. Prisutne su bile i umjetne trepavice, a stigla mu je i nalakirati nokte. Stephen je bio toliko pijan da ništa nije osjetio, a probudio se tek kad ga je ona više puta zvala. Mnogi su komentirali da će sljedeći put razmisliti dvaput hoće li propustiti dogovor sa svojom djevojkom.