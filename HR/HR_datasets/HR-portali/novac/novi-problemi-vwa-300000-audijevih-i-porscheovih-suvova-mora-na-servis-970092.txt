Foto: Audi NAKON prošlogodišnjeg velikog opoziva stotina tisuća automobila iz Volkswagena dolazi vijest kako se opoziv širi i na novije primjerke.  Tako će Audi zbog opasnosti curenja goriva u Americi opozvati 240.487 primjeraka skupocjenih modela Q5 i Q7. Porsche pak u servise zove vlasnike 51.497 Macana. Cilj servisa je provjera pumpe goriva, odnosno njene prirubnice. Ako je ista napukla bit će zamijenjena, a ako inspekcija pokaže da je još uvijek ispravna bit će zaštićena zaštitnim filmom, a sve kako bi se izbjeglo curenje goriva. Podsjetimo, Audi je zbog istog problema potkraj prošle godine između ostalog opozvao 143.214 primjeraka istih modela, ali starijeg datuma proizvodnje. Prevedeno to znači da su sada opozvani svi primjerci Q5 u Americi s godištem  proizvodnje od 2009-2017, te Q7 godišta 2007-2015.U pitanju je ukupno oko 435.000 primjeraka.