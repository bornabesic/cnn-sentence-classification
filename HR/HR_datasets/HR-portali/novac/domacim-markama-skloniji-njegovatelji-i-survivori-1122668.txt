“Njegovatelji” (kupci usmjereni na dom i prijatelje) i “survivori” (također) imaju pojačan afinitet prema trgovačkim markama i domaćim brendovima i natprosječno kupuju u Konzumu, “hedonisti” inozemne brendove koje za njih obično kupuju drugi u Billi i Plodinama, “milenijci” trgovačke i inozemne marke u Lidlu, Kauflandu i Sparu..., samo je dio istraživanja GfK o sedam vrsta “shoppera” ili kupaca današnjice, koje je predstavljeno u sklopu 2. FMCG summita časopisa InStore u zagrebačkom Hypo centru. Iako se trgovci sve više orijentiraju na milenijce, na tržištu robe široke potrošnje oni čine samo 17% potrošača, a stariji od 35 i 44%, kazao je Mladen Kožić iz GfK. Hedoniste prati i trend iskustva, koje je već za 46% globalne populacije važnije od posjedovanja, 43% ih želi vidjeti, taknuti proizvod prije kupnje, a 31% stalno traži nešto novo, što je najbolji orijentir za trgovce. Nažalost, unatoč godišnjem realnom rastu potrošnje od 5,1% u maloprodaji u kolovozu, ona još nije na razini pretkrizne 2008., čulo se jučer.  >> Meso i domaći proizvodi odsad se mogu prodavati i na kućnom pragu >> Potrošačima su najbolji ABC sir, Lino lada... 