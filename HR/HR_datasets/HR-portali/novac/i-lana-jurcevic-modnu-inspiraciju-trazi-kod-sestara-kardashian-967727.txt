Foto: Instagram  KLAN Kardashian-Jenner ima ogroman utjecaj na modu i ljepotu, a već smo pisali i o svim trendovima koje su pokrenule ove slavne sestre. Sigurno ste i sami, šetajući gradom, uočili neke od njih, a možda su i vama baš one modni uzor. Nekima je to neugodno priznati, ali ne i Lani Jurčević, koja će u svom novom spotu utjeloviti upravo najpoznatiju od sestara.   Pjevačica je već podijelila nekoliko prizora sa snimanja na svom Instagramu, na kojima zaista podsjeća na slavnu starletu, pogotovo na posljednjoj fotografiji gdje nosi uski "bodycon" kombinezon u boji kože - nešto u čemu baš možemo zamisliti i Kim, ali i ostatak klana.   No iako je po nazivu pjesma ( "Kim Kardashian") jasno i zašto je pjevačica birala odjeću po uzoru na starletu, ona je i u privatnom životu već nekoliko puta iskopirala slavne sestre.     U prozirnim svjetlucavim haljinama često smo viđali i Kylie Jenner, koja je upravo jadan takav model odabrala i za nedavno održanu Met Galu.    A sestre su zaslužne i za trend prozirnih, čipkastih topića.    Sportsko-elegantni look, koji kombinira odjeću za teretanu s do sa, nespojivim komadima poput štikli ili nakita, još je jedan od trendova kojeg dugujemo Kardashiankama, a ujedno je i Lanin omiljeni dnevni look.      Lana je čak i uspješno isprobala i jedan od odvažnijih trendova kojeg su pokrenule sestre, a to je takozvani "lampshading", odnosno kad majica glumi haljinu.