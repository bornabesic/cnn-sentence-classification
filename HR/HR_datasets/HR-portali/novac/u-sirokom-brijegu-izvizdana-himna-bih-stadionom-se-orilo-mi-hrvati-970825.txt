Foto i video: Klix.ba UOČI uzvratne utakmica finala Kupa Bosne i Hercegovine između Širokog Brijega i Sarajeva izviždana je himna Bosne i Hercegovine. Navijači Širokog, koji je nakon penala osvojio trofej, zviždali su tijekom intoniranja himne i skandirali "Mi, Hrvati!". Nakon primljenog gola (utakmica završila pobjedom 1:0 Sarajeva koje je na svom terenu izgubilo istim rezultatom) iz jedanaesterca, orilo se i sramotno skandiranje "Ubij balije" i "Za dom - spremni" Podsjetimo, upravo uoči utakmice Širokog i Sarajeva 2009. godine u Širokom Brijegu je ubijen navijač Sarajeva Vedran Puljić. Ni do danas se ne zna tko ga je ubio, niti je itko osuđen za njegovo ubojstvo.