Globalna modna i luksuzna industrija uoči svjetske financijske krize stvarale su značajnu dodanu vrijednost za svoje ulagače. No, pokazalo se da su iz krize najjače izašle one tvrtke koje su se okrenule digitalizaciji poslovanja, konsolidaciji te “casualizaciji”, odnosno jače ušle u segment tzv. ležerne i sportske odjeće i obuće, rezultati su netom objavljene studije Boston Consulting grupe (BCG) na temu ukupnog povrata dioničkog ulaganja (mjereno odnosom rasta cijena dionice i dividende) u 39 globalnih kompanija iz te branše. I na posao u tenisicama Petogodišnja studija, od 2011. do 2015., pokazala je, naime, kako potrošači nose sve manje formalne odjeće, sve manje su spremni trošiti na “visoku” modu i druge luksuzne proizvode za osobnu uporabu te preferiraju “casual” odjeću, obuću i modne dodatke, čak i na radnom mjestu. Radije novac troše na iskustva, posebno u kategorijama zdravlja, wellnessa, turizma..., koji se također povezuju s “casualizacijom” pa na listi BCG-a prema tržišnoj vrijednosti i ukupnom povratu za dioničare (TSR) u 2016. dominira sedam od 10 tvrtki sa sjedištem u SAD-u. Proizvođač sportske opreme Under Armour, tržišne vrijednosti od 17,4 mlrd. dolara, tako je već tri godine zaredom među 10 najboljih, slijede HanesBrands, Skechers USA, pa britanski Next. Britanski Sports Direct International je 7., a među top 10 našao se i japanski Fast Retailing (9.) s brendom Uniqlo i rastom TSR-a od 17%, više od svih u top 10, osim Under Armoura. H&M-u i Inditexu rastu udjeli Svih 10 bave se tzv. fast fashionom – diskontnim lancima i robnim markama usmjerenim na masovnu publiku, a za vrat im pušu i Inditex, u nas poznat po brendovima Zara, Pull&Bear, Bershka, Oysho..., te irski tekstilni div Primark, koje preferiraju mlađi kupci, uključujući i milenijce. Iz BCG-a kažu kako divovi poput Uniqloa, Inditexa, H&M-a i Primarka kroz svoje efikasne optimizirane modele povećavaju svoje udjele na račun manjih i tradicionalnijih robnih marki i mreža i vode konsolidaciju tržišta. Ti globalni igrači lako ulaze na nova tržišta i postižu na njima ekonomije razmjera te se može očekivati da će profiti i idućih godina ići u korist kompanija “casual” i sportske odjeće. >> Domaćim markama skloniji 'njegovatelji' i 'survivori' 