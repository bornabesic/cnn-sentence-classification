Foto: Hina PREDSJEDNIŠTVO zagrebačkog SDP-a jednoglasno je donijelo politički stav o pregovorima i sklapanju koalicija u vijećima gradskih četvrti i vijećima mjesnih odbora sa svima osim sa strankom Bandić Milan 365 - Strankom rada i solidarnosti i HDZ-om, priopćeno je iz zagrebačkog SDP-a.  U priopćenju se ističe da je Predsjedništvo zagrebačkog SDP-a na sjednici održanoj u srijedu jednoglasno odlučilo da će SDP pregovarati o sklapanju koalicija u vijećima gradskih četvrti i vijećima mjesnih odbora s listama Sandre Švaljek (bez Konzervativne stranke), Zagreb je naš, Živi zid, Most i nezavisnim listama.  "Dakle, koalicije su moguće sa svima osim sa Bandić Milan 365 - Stranka rada i solidarnosti i HDZ-om", ističu u priopćenju zagrebački SDP-ovci.