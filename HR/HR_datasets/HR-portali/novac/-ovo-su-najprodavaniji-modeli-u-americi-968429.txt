Foto: Ford AMERIČKIM tržištem i dalje dominiraju pick-up modeli, a među njima je uvjerljivo najpopularnija Fordova F-serija.  Ford je tako samo u travnju uspio prodati preko 70 tisuća primjeraka, dok su u prva četiri mjeseca Ameri kupili gotovo 276 tisuća Fordovih kamioneta. Dalje slijede Ram i Chevrolet Silverado s mjesečnom prodajom većom od 40 tisuća.  Drastičan rast popularnosti bilježe kompaktni SUV-ovi, pa je tako Honda CR-V s 32.671 prodanih primjeraka u travnju, te Toyota RAV-4 koja je našla put do 31.757 kupaca. U top 10 najprodavanijih ušli su još Toyota Camry, Honda Civic, Toyota Corolla, Nissan Rogue (X-Trail) i Honda Accord.