Na ljestvici 500 najvećih tvrtki u srednjoj Europi nalazi se i 13 hrvatskih kompanija, pri čemu je najviše rangirana Agrokor grupa koja je zauzela prvo mjesto u Adria regiji i 11. mjesto u srednjoj Europi, objavila je konzultantsko-revizorska tvrtka Deloitte, koja istraživanje radi desetu godinu u 18 zemalja srednje Europe i Ukrajini. Na ljestvici najboljih u srednjoj Europi u bankarskom sektoru među njih pedeset 11. mjesto, tik do najvećih deset, zauzela je Zagrebačka banka, što je za jedno mjesto bolji rezultat nego prošle godine. Među 50 najboljih osiguravatelja najbolji plasman od hrvatskih zauzelo je Croatia osiguranje uvrstivši se na 21. mjesto. Analitičari Deloittea procjenjuju da će Agrokor u idućim godinama generirati više od sedam milijardi eura prihoda godišnje, što bi ga vinulo u top 10 srednje Europe. Lani je Agrokor imao prihod od 6,4 milijarde kuna. Najveća kompanija srednje Europe i dalje je poljska naftna tvrtka PKN Orlen s 21,1 milijardu eura prihoda od prodaje. Na drugom je mjestu mađarski naftaš MOL s 13,2 milijarde eura prihoda, a treća češka automobilska kompanija Škoda s 11,5 milijardi eura. Dvije nove tvrtke koje su se pojavile među 10 najvećih su Volkswagen Slovakia te GE Infrastructure CEE. I u ovom izvješću poljske tvrtke su nastavile dominirati Deloitteovom ljestvicom 500 najvećih te čine više od jedne trećine ukupnog broja tvrtki uvrštenih na ljestvicu. Na listu se ove godine plasiralo i 40 tvrtki iz Adria regije, od kojih je sedam novih, ali četiri manje nego 2014. >> Indeks društvenog napretka: 'Naš životni standard i temeljne vrijednosti vrlo su dobre' Agrokor (prihod - 6,43 mlrd. eura) 11. Ina (prihod - 2,47 mlrd. eura) 53. Konzum (prihod - 1,71 mlrd. eura) 91. HEP (prihod - 1,69 mlrd. eura) 93. Roglić grupa (1,25 mlrd. eura) 143. T-HT grupa (908 mil. eura) 232. HEP operator (866 mil. eura) 244. Atlantic grupa (716 mil. eura) 312. Adris grupa (708 mil. eura) 318. Petrol Croatia (632 mil. eura) 358. 