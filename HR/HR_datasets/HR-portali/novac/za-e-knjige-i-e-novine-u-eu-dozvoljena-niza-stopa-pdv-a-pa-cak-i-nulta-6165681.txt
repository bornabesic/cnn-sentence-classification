Europski parlament u četvrtak je usvojio  prijedlog Komisije koji bi omogućio državama članicama smanjenje PDV-a na e-knjige i primjenu iste stope PDV-a na elektroničke publikacije (na primjer na e-knjige, e-novine i e-časopise) i tiskane publikacije. Trenutno se na e-knjige plaća 15% poreza (EU standardna minimalna stopa), dok države članice mogu oporezivati tiskane publikacije po nižoj stopi (od najmanje 5%), dok je nekim državama članicama odobrena mogućnost oporezivanja po stopi manjoj od 5% ili čak primjena nulte stope poreza na određene publikacije. U Hrvatskoj je PDV na knjige 5 posto.