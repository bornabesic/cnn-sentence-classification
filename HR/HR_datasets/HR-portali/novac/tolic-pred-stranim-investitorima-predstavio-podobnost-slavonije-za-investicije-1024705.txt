"Vjerujem da bi poticaji i investicije prekinuli negativni trend iseljavanja u ovoj regiji“, rekao je zastupnik Tolić U suradnji sa zastupnicom Noricom Nicolai, zastupnik u Europskom parlamentu,  Ivica Tolić, organizirao je raspravu o biorafinerijama i pred stranim investitorima predstavio podobnost Slavonije za proizvodnju bioetanola. Zbog restrikcija i propisa Europske unije, planirano investiranje u okolicu Vukovara nije provedeno te se nije izgradio pogon koji bi zaposlilo više tisuća ljudi. Poznajući da postoje biorafinerije u zapadnim državama članicama Europske unije koje zapošljavaju velik broj stanovništva, stavljanje administrativnih prepreka za otvaranje radnih mjesta u istočnim državama članicama ima ogromne negativne implikacije. Pogotovo kad se uzme u obzir iseljenički trend u tim zemljama. „Želio bih ukazati na potrebu za investicijama u hrvatskoj regiji Slavoniji, koja ima veliki potencijal, ali i značajan problem nezaposlenosti. Kao i Mađarska, Slavonija ima veliki potencijal za proizvodnju bioetanola i kvalitetne životinjske hrane. Vjerujem da bi poticaji i investicije prekinuli negativni trend iseljavanja u ovoj regiji“, rekao je zastupnik Tolić. 