Nakon pitanja građana o poslovanju internetske banke Ferratum, Hrvatska narodna banka pojasnila je status te financijske institucije koji se ukratko može svesti na to da nije nelegalan, no ni pod nadzorom hrvatskog regulatora. Banka, registrirana na Malti, ovlaštena je za pružanje usluga od regulatora s Malte, što prema zakonodavstvu EU znači da ih može pružati na području cijele EU, uključujući i Hrvatsku. Ako ne osnivaju podružnicu, financijske institucije koje ulaze na novo tržište unutar EU trebaju o tome poslati samo obavijest državi članici, no ako je posrijedi internetsko poslovanje – ni to. Ferratum banka kao internetska banka ne krši zakon u Hrvatskoj, no HNB upozorava da građanima koji se upuste u poslovanje s njom ne može ponuditi informacije ni zaštitu kao nadzornik te je iznimno važno da prije uzimanja kredita dobro prouče dokumentaciju, a ako je moguće konzultiraju se i sa stručnjacima.      >> HNB poziva na oprez s kreditima ove banke >> 'Vlada će u srijedu prihvatiti pismo o konverziji CHF kredita i poslati ga EK' 