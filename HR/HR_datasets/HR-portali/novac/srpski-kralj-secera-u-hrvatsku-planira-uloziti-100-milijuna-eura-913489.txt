MK grupa, kompanija srbijanskog “kralja šećera” Miodraga Kostića, već nekoliko mjeseci pregovara s koprivničkom “Podravkom” s kojom se namjerava udružiti, piše Slobodna Dalmacija. Kostić, jedan od najbogatijih Srbijanaca, koji inače namjerava uložiti oko 100 milijuna eura u poslove u Hrvatskoj, izjavljuje kako su pregovori s “Podravkom” u završnoj fazi. Novosadski tajkun, čija kompanija raspolaže s više desetaka hektara oranica u Vojvodini i Ukrajini, još je polovinom ove godine, na Međunarodnom poljoprivrednom sajmu u glavnom gradu Vojvodine, izišao s idejom o udruživanju srodnih kompanija u regiji. Kostić je predložio stvaranje velike kompanije pod nazivom AMANP, što su početna slova kompanija koje bi se prema njegovoj ideji ujedinile - Agrokor, MK grupa, Atlantik, Nektar i Podravka. - Zajednička kompanija imala bi jednu upravu i imala bi prihod od oko sedam milijardi eura i za nju bi vladao veliki interes. Ako se navrijeme ne opametimo, bit ćemo samo gledatelji u velikoj europskoj utakmici - kaže Miodrag Kostić. Treba podsjetiti da bi ovakva kompanija proizvodila, ali i prodavala praktično najpoznatije brendove s područja bivše Jugoslavije, od vegete, preko Cockte do smokija, Cedevite, Fruktal sokova... CIjeli članak pričitajte ovdje. 