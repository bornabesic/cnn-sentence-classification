PRIHODI Facebooka u prvom kvartalu ove godine porasli su za oko polovicu na 8,03 milijarde dolara, u odnosu na prošlu godinu, i tako nadmašili očekivanja na tržištu kapitala s pretpostavkom prihoda od oko 7,83 milijarde dolara. Zarada po dionici porasla je za 73 posto na 1,04 dolara, što je također više od očekivanja analitičara koji su računali na 0,87 dolara. To je još jedan veliki uspjeh za tvrtku u vlasništvu najveće svjetske društvene mreže, poručuje Peter Garnry, rukovoditelj sektora dionica u Saxo banci. Facebook je do sada samo jednom promašio očekivanja u EPS-u (zaradi po dionici), od prvog kvartalnog izvješća u 2012. godini dok su prihodi bili dva puta drugačiji od očekivanih, u istom razdoblju. Bez obzira na iznad očekivane rezultate u financijskim pokazateljima, cijena dionice ipak je pala za dva posto u 'after-market' razdoblju za trgovanje jer je menadžment Facebook ponovio očekivanja o smanjenju rasta. Pogonska mašina Instagram "Na službenoj press konferenciji, iz Facebooka su ponovili da vrlo skoro očekuju vrhunac oglasnih kapaciteta na Newsfeedu te će stoga izgubiti toliki rast, sve dok oglašavanje na Instagramu i Messengeru ne nadoknadi taj gubitak. To je glavni razlog rasprodaje dionice nakon službenog radnog vremena na burzama. Bez obzira što iz Facebooka ponavljaju tu činjenicu već nekoliko kvartala, ulagači se očito ipak ne mogu zasititi Facebooka i cijena dionice je zapravo gotovo na najvišim razinama ikada", pojašnjava P. Garnry.   Zainteresiranost za dionicu, unatoč takvim službenim projekcijama, zapravo je posljedica rasta koji je iznad prosjeka u odnosu na ostatak tržišta, a i kvaliteta je iznimno visoka, u smislu povrata na uloženi kapital. Naime, rast prihoda u prvom kvartalu je 49 posto u odnosu na prvi kvartal prošle godine, dok je u drugom kvartalu 2016. godine iznosio 59 posto. Mrvicu zabrinjavajuća je EBITDA marža koja je pala na 49.8 posto u prvom kvartalu, u odnosu na prosječnih 53 posto u prethodnim kvartalima, ističe Garnry. Ukupno gledajući, Facebook je i dalje posao s visokim potencijalom rasta, a velika 'pogonska mašina' zapravo je Instagram jer se u narednih pet do deset godina očekuje njegov još jači zamah, zaključuje vodeći analitičar za dionice u danskoj investicijskoj banci.