Foto: 123rf  BROJ zločina povezanih s terorizmom u Rusiji se u posljednjih pet godina smanjio za čak 90 posto, priopćio je Nacionalni antiteroristički komitet. Navode i kao je broj terorista povezanih s nekom od ekstremističkih grupa ostao nepromijenjen.   "U posljednjih pet godina broj zločina povezanih s terorizmom smanjio se deset puta. Povećala se učinkovitost preventivnih mjera koje su provodile sigurnosne agencije", rekao je Aleksey Kovalev na konferenciji Moderni sigurnosni sustavi koja se trenutno održava u Krasnoyarsku u Sibiru.   Prema službenim podacima, u 2011. počinjeno je 365 zločina povezanih s terorizmom, a u 2016. zabilježeno ih je 34. Kovalev je za RT rekao i kako je 2015. sigurnosna agencija u Rusiji spriječila 35 takvih zločina, dok je 2016. spriječeno oko 45 napada.