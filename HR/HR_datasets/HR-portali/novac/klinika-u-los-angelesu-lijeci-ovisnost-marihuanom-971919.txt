Foto: Shutterstock CENTAR za liječenje ovisnosti u Los Angelesu objavio je da pomaže pacijentima odviknuti se od heroina i kokaina medicinskom marihuanom, piše CNN. Voditelji centra za rehabilitaciju tvrde da marihuana umanjuje štetu koju nastaje konzumacijom teških droga. Detoksikacija kanabisom pomaže osobama s teškim ovisnostima Osnivač klinike High Sobriety Joe Schrank je izjavio: "Neki kažu da je to licemjerno jer biste se na rehabilitaciji trebali skinuti s droga, ali marihuana zaista pomaže ljudima s boli i drugim zdravstvenim problemima". Schrank tvrdi da "detoksikacija kanabisom" pomaže osobama s teškim ovisnostima jer, za razliku od teških droga, ne postoji mogućnost predoziranja i smrti. Marihuana umanjuje simptome apstinencije i smanjuje ovisnost Centar je do sada izliječio oko 50 ljudi pomoću marihuane. Schrank kaže da pomaže umanjiti simptome "apstinencijske krize" te dugoročno smanjuje ovisnost. Unatoč tome, još nije objavljena službena studija koja bi potvrdila učinkovitost medicinske marihuane i neki stručnjaci upozoravaju da je opasno liječiti ovisnost o jednoj drogi drugim drogama. Sveučilište Oxford pokrenulo je istraživanje upotrebe medicinske marihuane vrijedno 10 milijuna funti, a jedan od profesora opisao je medicinsku marihuanu kao "područje ogromnog neistraženog potencijala". Kanabinoid CBD obnavlja nervni sustav koji uništavaju opijati Kanabinoid CBD ne uzrokuje osjećaj "napušenosti" koji se javlja kod rekreacijske upotrebe marihuane i stoga je u Velikoj Britaniji klasificiran kao lijek koji se prepisuje u posebnim slučajevima. Istraživanja su pokazala da CBD poništava neke od promjena na mozgu koje se događaju zbog konzumacije heroina. CBD obnavlja nervni sustav koji uništavaju opijati kao što je heroin.