Foto: FAH SABORSKI zastupnik i čelnik Živog zida Ivan Vilibor Sinčić danas se putem svojeg Facebook profila očitovao o izjavi MOST-ovog Nikole Grmoje o lokalnim izborima. Sinčićevu objavu u nastavku prenosimo u cijelosti. "Čitam članak u kojem Grmoja kaže je Most u Metkoviću loše prošao iz dva razloga; 1. Jer su HDZ-ovi tamo organizirano dovodili na glasanje Hercegovce koji žive vani, ali imaju prebivalište u Metkoviću. 2. Jer su mladi, koji su njihovo biračko tijelo, odselili iz Metkovića u Irsku i Njemačku. Oh licemjerja, oh besramnosti. Nakon 4 godine na vlasti u Metkoviću, zašto su mladi otišli? Što ih niste zadržali? Što ste radili, ne samo da ste imali većinu u gradu, već i vlast u državi", napisao je Sinčić.