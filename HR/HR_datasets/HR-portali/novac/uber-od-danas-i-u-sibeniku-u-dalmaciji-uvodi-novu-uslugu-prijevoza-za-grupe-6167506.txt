Uber je objavio da je od danas dostupan u još jednom gradu u Hrvatskoj – Šibeniku, a u svim dalmatinskim gradovima u kojima je dostupan (Splitu, Šibeniku, Dubrovniku, Zadru i Novalji) pokreću   dodatne usluge, uberSELECT te potpuno novu uberVAN. “Sa zadovoljstvom predstavljamo i novu uslugu UberVAN koju uvodimo ovog ljeta. Tu uslugu su tražili naši korisnici, a najčešće se radi o grupama prijatelja ili obiteljima koje traže rješenje za zajedničko putovanje jednim vozilom. Obzirom da nam je zadovoljstvo naših korisnika na prvom mjestu, odlučili smo lansirati uslugu uberVAN kao odgovor na njihove zahtjeve. Sigurni smo da će ova usluga pojednostaviti putovanje mnogim turistima koji će ovo ljeto provesti na hrvatskoj obali”, istaknuo je Davor Tremac, generalni direktor Ubera za jugoistočnu Europu. U sklopu proširenja usluge, cijene Uberovih vožnja također se prilagođavaju ljetnoj potražnji, kažu. Start u usluzi uberX je 9 kuna, uberSELECT 11 kuna, a uberVAN 13 kuna.