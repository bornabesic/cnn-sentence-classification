BDP u Hrvatskoj prošle je godine porastao za 2,9 posto, pokazuje prva procjena Državnog zavoda za statistiku.  Prva procjena pokazuje da je tromjesečni BDP u četvrtom tromjesečju 2016. realno veći za 3,4% u odnosu na isto tromjesečje 2015., što je najveći rast još od prvog tromjesečja 2008. godine.  Sezonski prilagođeni tromjesečni BDP u odnosu na prethodno razdoblje bilježi pozitivnu stopu promjene od 0,6%, a u odnosu na isto tromjesečje 2015. realno je veći za 3,5%.  Prva procjena pokazuje da je BDP u 2016. realno veći za 2,9% u odnosu na 2015., navode iz državnog zavoda za statistiku. Najveći pozitivan doprinos povećanju obujma BDP-a u četvrtom tromjesečju 2016. ostvaren je rastom izvoza roba. Doprinos domaće potražnje je pozitivan (3,7 postotnih bodova). Među sastavnicama domaće potražnje najsnažniji pozitivan utjecaj na kretanje gospodarske aktivnosti prouzročen je rastom izdataka za konačnu potrošnju kućanstava (2,2 postotnih bodova). Doprinos neto inozemne potražnje je negativan (0,3 postotnih bodova). BDP prema rashodnoj metodi