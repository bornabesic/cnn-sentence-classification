Foto: Screenshot BOLJI poznavatelji Stipe Miočića svakako su upoznati s time kako UFC-ov teškaški prvak do kaveza uvijek dolazi uz pjesmu "Till I Die" Machine Gun Kellyja. Sad je dobio priliku pojaviti se i tijekom live izvedbe te pjesme. Machine Gun Kelly je reper rodom iz Clevelanda koji je u međuvremenu postao Stipin veliki prijatelj. Nakon što je dobio poziv da svoj najveći hit izvede tijekom poluvremena utakmice NBA doigravanja između Cleveland Cavaliersa i Boston Celticsa, na pamet mu je došla ideja da bi bilo sjajno kad bi publici u svom gradu predstavio i Miočića. On je to prihvatio i pred publiku je došao sa sva tri pojasa prvaka, a jednog je odmah dao Kellyju. Publika je jednostavno poludjela, što ne treba čuditi, s obzirom na rezultat i činjenicu kako Cleveland Cavaliersima nedostaje samo jedna pobjeda da ponovno nastupe u velikom NBA finalu. A tamo će ih ponovno podržati i njihov veliki navijač Stipe Miočić.