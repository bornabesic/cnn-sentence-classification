Screenshot: YouTube PORSCHE nas vrlo dojmljivim videom podsjeća na legendarni 911 i njegovo sazrijevanje kroz povijest. Jedan od najslavnijih sportskih modela u povijesti nedavno je dosegao milijunti proizvedeni primjerak. Tim povodom Porsche je lansirao specijalnu izvedbu 911-ice, a sada objavljuje video koji nam zorno prikazuje evoluciju modela kroz generacije.   Video prolazi kroz sve generacije modela, a pridruženi brojač pokazuje koliko je primjeraka doživjela svaka od generacija 911-ice. Iako su promjene modela kroz povijest impresivne Porsche je ostao dosljedan izvornom konceptu 2+2 coupea sa straga postavljenim motorom. A tak koncept očito pali- Uzimajući u obzir početnu cijenu od oko 100.000 eura Porsche 911 podatak o milijunskoj nakladi dodatno dobiva na težini. Koliko je automobil obožavan (i kvalitetan) najbolje govori podatak da ih je 70% još na cesti.