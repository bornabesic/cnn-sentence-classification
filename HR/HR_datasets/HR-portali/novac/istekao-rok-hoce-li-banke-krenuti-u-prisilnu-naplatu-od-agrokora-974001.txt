Foto: Hina  PRIJE OKO mjesec dana Agrokor je s bankama i dobavljačima potpisao promemoriju, dogovor o odgađanju prisilne naplate mjenica, prema kojemu se odgađa prisilna naplata mjenica do 31. svibnja. Što će se dalje događati zasad nije poznato. Hoće li banke od Agrokorovih dobavljača prisilno naplatiti dug?  Podsjetimo, promemoriju o odgađanju prisilne naplate potpisalo je ključnih 16 financijskih kuća koje drže 73 posto ukupnog iznosa eksternih mjenica od 3,1 milijardi kuna.  Što se tiče dobavljača, njih je sedamdesetak pristalo na promemoriju, uz 41 posto udjela tražbina na koje se odnosi promemorija. To su Franck, AWT International, Unex Media, Alca Zagreb, Atlantic Trade, Kraš i mnogi drugi. U dokumentima ispod, zelenom bojom su označeni oni koji su pristali na dogovor o odgađanju prisilnih naplata.  Iz liste koju su tada poslali medijima vidljivo je da uz Štedbanku, Primorsku i državnu Croatia banku još ove banke i faktoring kuće nije htjele potpisati promemoriju: Zagrebačka banka, Addiko banka, Societe Generale banka, BKS bank, Istarska kreditna banka, Banka Kovanica, Raiffeisen bank, J&T banka, Adriatic Zagreb Factoring, Centar faktor, Global otprema i KAC consulting.  Dobavljači kod Dalić tražili da se prodolji rok trajanja promemorije  Dio dobavljača predvođen Maricom Vidaković iz Kraša tražio je prije desetak dana u vladi da se produži rok trajanja promemorije, zaprijetivši bankama tužbama i prekidom isporuke robe Konzumu.   Spominjalo se da će se rok sustezanja od naplate regresnih mjenica prolongirati do 10. odnosno 20. lipnja, no iz RBA su se odmah izjasnili kako na to ne pristaju. Tražili su izravan dogovor svakog dobavljača sa svojom bankom, što se čini najizgledniji scenarij raspleta ove priče i potvrda da vlada nije podržala zahtjeve dobavljača. Financijske Institucije Pristigle Pristupnice 25.04.2017. 12.30.h (1) by Index.hr on Scribd Dobavljači Pristigle Pristupnice 25.04.2017. 12.30.h by Index.hr on Scribd