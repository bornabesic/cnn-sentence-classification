Zbog neizvjesnosti oko američkih predsjedničkih izbora, svjetske su burze prošli tjedan loše reagirale. Tako je američki S&P 500 padao devet dana zaredom, što nije zabilježeno još od 1980. godine, a pad je bio 1,9 posto. Isti trend pada imao je i na Wall Streetu indeks Nasdaq koji je skliznuo 2,8 posto, a Dow Jones 1,5 posto. Kako pišu strani mediji, tržište preferira Clinton jer je smatra političarkom koja održava status quo, a pobjeda Trumpa mogla bi, kažu, izazvati nesigurnost u vanjskoj, unutarnjoj i gospodarskoj politici. Dodatni je oprez na tržištu i zbog mogućeg povećanja kamata od FED-a sljedeći mjesec, a s obzirom na stabilan rast gospodarstva. I europske burze bile su prošli tjedan u padu, pa je tako frankfurtski DAX pao 4,2 posto, londonski FTSE 4,4 posto, pariški CAC 3,8 posto. Na Tokijskoj burzi indeks Nikkei pao je 3,1 posto.      >>FBI završio istragu o e-mailovima Hillary Clinton! >>SAD dva dana pred izbore ide na Raku