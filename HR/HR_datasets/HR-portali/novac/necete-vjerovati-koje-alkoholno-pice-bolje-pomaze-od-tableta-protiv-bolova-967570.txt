Foto: 123rf LJUBITELJI piva od danas će još više uživati u svom omiljenom piću. Naime, znanstvenici su ustvrdili da pivo može brže djelovati protiv boli od tableta protiv bolova. Proučavajući 18 studija, istraživači sa Sveučilišta Greenwich otkrili su da dvije čaše pive od pola litre mogu pomoći smanjenju bolova za jednu četvrtinu, piše Independent. Razlog tome je što malo povećanje alkohola u krvi uzrokuje povećanje praga boli. Znanstvenici nisu sigurni smanjuje li alkohol bol utjecajem na receptore boli u mozgu ili jednostavno smanjuje anksioznost pa se ona ne osjeća toliko jako. U svakom slučaju, zvuče kao zaista dobre vijesti, iako stručnjakinja Rosanna O'Connor savjetuje: "Pretjerana konzumacija alkohola prouzrokovat će vam veće probleme na duge staze. Radije se posavjetujte s doktorom".