Od 2005. do 2015. broj poduzetnika u djelatnosti proizvodnje obuće bio je najveći 2015. kada je to bila pretežita djelatnost 74 poduzetnika, navodi se u Fininu prilogu o rezultatima poslovanja u sektoru od 2005. sve do preklani. Broj radnika kod obućara smanjen je u desetljeću s 5444 na 5273 zaposlenih, ali je 2015. ostvaren najveći ukupni prihod, od 826,5 milijuna kuna, što je 28 posto više nego 2005. Udio prihoda od izvoza je u ovoj industriji velik, s 45 posto 2005. preko 58 posto u 2010. do 64 posto u 2015. “Riječ je o izrazito izvoznoj grani, ali pretežito o poslovima dorade. Ova je industrija, kao i tekstilna, bila izložena snažnoj konkurenciji s Dalekog istoka, koja proizvode na hrvatsko tržište plasira po niskim cijenama”, navodi se iz Fine. Prema prihodima među prvih 10 su tri iste tvrtke - Ivančica, Inkop obuća i Meiso. >> Vladin plan za spas tvornice Borovo mora odobriti Bruxelles >> Kredit Borovu samo je vatrogasna akcija 