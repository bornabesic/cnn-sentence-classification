Dizajn ambalaže Samopev osvojio je prestižnu A' Design Award & Competition brončanu nagradu. A’ Design Award & Competition najveće je svjetsko natjecanje u dizajnu koje se održava svake godine, a radove ocjenjuje međunarodni žiri kojeg čine uvaženi znanstvenici, profesionalci i istaknuti članovi medija. Nagrada za dizajn ambalaže ima za cilj istaknuti najbolje koncepte dizajna pakiranja širom svijeta. Krajnji cilj A' Design natjecanja je stvaranje globalne svijesti o dobrom dizajnu. Među brojim nominiranim radovima brončanu nagradu u kategoriji dizajna ambalaže A' Design Award prima 10% najboljih projekata koji pokazuju uzornu razinu kvalitete dizajna. Prilikom osvajanja nagrade Voditeljica odjela korporativnog identiteta Pevec d.d. Maja Matas, inače i autorica nagrađenog dizajna je istaknula: "Serija ambalaže osmišljena je za suhe građevinske materijale robne marke Samopev, vlasništvo kompanije Pevec d.d. Cilj postavljen za oblikovanje nove serije je povećanje funkcionalnosti i jasnija komunikacija različitosti proizvoda. Dizajn ambalaže proizvoda jako je važan i usmjeren krajnjem kupcu koji će ga lakše prepoznati. Kompanija u posljednje vrijeme razvija još neke marke svojih proizvoda koje također odlikuje posebnost, a za koje vjerujemo da će također biti prepoznatljivi osim po uporabnosti i po kvaliteti te dizajnu.“ Dodaje da Pevec d.d. kreće novim smjerom vizualne prepoznatljivosti i osuvremenjivanja. Inače, nagrađeni dizajn ambalaže bit će izložen na nekoliko izložbi diljem Europe, od kojih je prva u muzeju Ex-Chiesa di San Francesco na jezeru Como u Italji. Svečana dodjela nagrada bit će održana na jezeru Como, u vili Olmo 9. lipnja 2017. A' Design Award u brojkama 2017.: 8 godina 6 razina nagrada 170 članova žirija 85.088 prijava 27.805 odbijenih prijava 7.754 prijava odobrenih za ocjenjivanje 1.974 pobjednika u 110 kategorija 180 nacionalnosti + 14.750.000 pregleda stranice A' Design Award & Competition Među nagrađenima su mnogi poznati svjetski brendovi: Coca Cola, Pepsi co., Samsung, Disney, Nestle, Yahoo, Nike, Yahoo itd. Više informacija 