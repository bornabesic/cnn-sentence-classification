Većina mladih ljudi, oko 75 posto, smatra da se za buduću mirovinu trebaju početi brinuti čim se zaposle ili u prvih nekoliko godina po zaposlenju. Pritom bi rado smanjili izdvajanja u I. mirovinski stup i povećali u II. Gotovo jednak udio (72 posto) smatra da bi život u mirovini bio sigurniji da je odgovornost za mirovnu više na pojedincu. Pokazalo je to istraživanje koje je na 300-tinjak mladih između 18 i 25 godina provela Udruga društava za upravljanje mirovinskim fondovima i mirovinskih osiguravajućih društava. Rezultati pokazuju i da Y generacija (a posrijedi je uzorak mladih bez formalnog radnog iskustva) optimistično gleda na budućnost i vjeruje u svoju sposobnost rješavanja problema te ih više zanima doprinos društvenoj zajednici nego stjecanje novca. Novac smatraju sredstvom za ispunjenje autonomije. U sljedećih deset godina za mirovinu ih planira štedjeti 38 posto, a 31 posto kani pokrenuti vlastiti posao. >> Postat ćemo energetski lider? Američka veleposlanica otkrila u koje hrvatske projekte žele ulagati kompanije iz SAD-a 