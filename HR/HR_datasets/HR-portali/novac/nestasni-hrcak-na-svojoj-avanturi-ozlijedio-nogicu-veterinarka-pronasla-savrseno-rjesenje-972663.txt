Screenshot: Facebook / The Dodo I MALE životinje zaslužuju puno ljubavi i potpore u teškim trenucim, a mališani poput ovog nisu iznimka. Hrčak Lavender koji je star četiri mjeseca najnoviji je član obitelji Weeks iz Engleske. Lavender je nestašna curica koja voli bježati iz svog kaveza. Njeni vlasnici su je jedva pronašli nakon višesatne očajničke potrage. Cijelo vrijeme je bila u kuhinji iza štednjaka. Njene avanture imaju svoju cijenu - zaglavila je nogom i nije se mogla oslobodi. Rezultat toga je bila teško ozlijeđena nogica zbog koje su odmah morali do veterinara. Veterinarka je imala loše vijesti. Vlasnici su morali birati hoće li riskirati s amputacijom nogice pod općom anestezijom ili će pustiti da je uspavaju kako ne bi patila. Odabrali su prvu opciju, a na operacija je na svu sreću bila uspješna. Veterinarka je morala pronaći način da zaštiti ranu kako je mala Lavender ne bi grickala i pogoršala situaciju. Uspjela joj je napraviti minijaturni ovratnik koji je nazvala "ovratnik srama" (jer je malena bila nestašna) i koji je bio savršenih dimenzija i zahvaljujući njemu se nestašna Lavender brzo opravila. Nastavila je sa svojim avanturama, no ovaj put ipak ima mala ograničenja. Vlasnici su joj onemogućili da se penje po mjestima po kojima ne bi smjela. Sada trčkara samo po podu. Na taj način su je zaštitili od daljnjih ozljeda, ali i dalje ima svoju slobodu i svoj teritorij kojim vlada bez problema i sa nogicom manje.