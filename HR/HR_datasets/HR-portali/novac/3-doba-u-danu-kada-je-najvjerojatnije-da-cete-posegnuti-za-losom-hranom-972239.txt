Foto: Instagram VEĆINA nas započinje svaki dan s najboljim namjerama. I tu, prije svega, mislimo na što zdraviju prehranu, no postoje određena doba dana kada je najvjerojatnije da ćemo prekršiti sve takve dobre odluke koje smo donijeli. Jedno je nedavno istraživanje otkrilo kako se radi o tri puta dnevno: u 11:01, 15:14 i 21:31 sati. Kako prenosi Mail Online, u takvim ranjivim trenucima u sebe možemo unijeti i 750 kalorija. "To su ti ranjivi trenuci tijekom dana, kada činimo svu štetu", otkrio je jedan od istraživača. Pa kako izbjeći ovakve trenutke? Preskakanje doručka apsolutno je najveći krivac za prvo vrijeme, 11:01, dok je stres krivac za ono drugo, u 15:14. Drugim riječima, osiguravanjem zdravog i uravnoteženog doručka bit će dovoljno da ne upadnete u zamku broj 1. Što se tiče stresa, stručnjaci preporučuju da kada počnete osjećati bilo kakav pritisak, radije odete u kratku šetnju, nego s kolegama u kafić i slično. Što se tiče kasnovečernjih odlazaka do frižidera, stručnjaci ističu kako je ispijanje toplih napitaka često preteča slatkih grickalica, pa biste ih trebali izbjegavati. Nije nam lako!