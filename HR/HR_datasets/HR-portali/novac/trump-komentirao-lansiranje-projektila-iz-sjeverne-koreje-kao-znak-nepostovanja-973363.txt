Foto: Hina DONALD TRUMP prokomentirao je današnje ispaljivanje projektila od strane Sjeverne Koreje kao znak "velikog nepoštovanja" prema Kini.   "Sjeverna Koreja pokazala je veliko nepoštovanje prema svojem susjedu, Kini, time što je ispalila još jedan balistički projektil", napisao je Trump na Twitteru.  "Ali Kina se jako trudi", dodao je predsjednik SAD-a.  Sjeverna Koreja je ispalila balistički projektil kratkog dosega prema Japanu koji je dosegnuo visinu od 120 kilometara i koji je letio gotovo 480 kilometara, piše Independent,   Projektil je sletio u vode kraj Japana, a iz Japana su stigle informacije kako nije bilo štete za brodove u tom području.   Ovo je najnovije u seriji lansiranja koje provodi Sjeverna Koreja kako bi uspjela osposobiti međukontinentalni balistički projektil koji će moći nositi nuklearnu bojnu glavu koja će moći doseći kopno SAD-a.