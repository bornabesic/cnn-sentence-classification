Znanstveni tim koji se sastoji od ekonomskih stručnjaka i psihologa proveo je istraživanje o najvećim financijskim mitovima u kojem su objasnili koje pogreške najčešće ljudi rade kada je riječ o financijama. Ti mitovi uvelike utječu na život svake osobe te na financijsku budućnost, piše Business Insider. 1. mit: Dvije plaće su bolje od jedne Ljudi danas misle kako je puno lakše živjeti s dvije plaće od jedne, a nisu ni svjesni koliko troškova imaju ako oba odrasla člana obitelji rade. Ako su u obitelji zaposleni i otac i majka, s vremenom će si kupiti vlastitu kuću, drugi auto kako bi oboje mogli na posao, djeci moraju platiti vrtić jer ih nema tko čuvati, troše više goriva, hrane... Na kraju se ispostavlja da takva obitelj ima više troškova nego što ih je imala dok je, primjerice, majka bila kod kuće s malom djecom. Također, ljudi s dvije plaće lakše ulaze u kredite jer misle kako će ih s dvije plaće moći i lakše otplaćivati. No, zapravo puno više riskiraju od onih koji imaju jednu plaću i koji možda nikada neće ni podignuti kredit jer se jednostavno ne usude. 2. mit: Bolje je posjedovati vlastiti stan nego ga iznajmljivati Većina smatra kako je novac za iznajmljivanje stana uzaludno bačen novac. No, mislite li tako da uzalud bacate novac na hranu? Ili na gorivo? Ako posjedujete vlastiti stan, velika je vjerojatnost da ste ga kupili kreditom na koji ćete na kraju platiti ogromnu kamatu. Primjerice, ako mjesečno plaćate 3.500 kuna kredit za stan, od kojih vam je 1000 kuna kamata, a uzeli ste kredit na 30 godina, banka će vam kroz sve te godine uzeti za kamate 360.000 kuna. E sad zamislite da ste taj novac (kamatu) stavljali sa strane i živjeli u unajmljenom stanu koji bi vjerojatno bio i jeftiniji od 2500 kuna mjesečno... 3. mit: Trebaš zaraditi više da bi više i uštedio Sposobnost uštede novca dolazi zbog discipline i kontroliranja potrošnje i ne ovisi previše o tome koliko zarađujete. Neki ljudi s prosječnom plaćom uspiju uštedjeti puno više novca od onih koji imaju i dvostruko veću plaću. Bitna je samo disciplina, a ne količina. Danas postoje mnoge vrste štednje za koje ne morate izdvajati previše novca, a opet ćete štedjeti jer se doslovno morate odreći jednog para cipela ili novih hlača. >> Ovo je 9 navika koje će vam pomoći da stvorite bogatstvo s malom plaćom 