Nakon što se lex Agrokor izglasa u 12 sati u Hrvatskom saboru, sve oči će biti uperene u Ivicu Todorića, vlasnika Koncerna, jer su banke i dobavljači, neslužbeno doznajemo, ipak skloniji tome da se  aktivira taj zakon. Razlog tome je što je to povoljnija opcija za kreditore koji će dati novi kredit za likvidnost i koji bi na taj način imali „senior status“, odnosno prvenstveno u naplati svojih potraživanja, čak i u slučaju stečaja. Sada je sve u rukama Ivice Todorića, ali s tim da Lex Agrokor mogu aktivirati i dva člana uprave ili Nadzornog odbora, ili član uprave i prokurist društva, sukladno Statutu Agrokora.