Ministri gospodarstva i državne imovine Martina Dalić i Goran Marić obratili su se novinarima kako bi potvrdili da se natječaj za društvo Badel1862 neće ponoviti, odnosno da će se prihvatiti ranija preporuka da se za strateškog partnera odabere Meteor grupe.  - Društvo Badel nalazi se u predstečajnoj nagodbi od 2013. godine i nakon prekida opet je pokrenuta 4. studenoga ove godine. Temeljem zakona o predstečajnoj nagodbi dužnik tj. Badel je dužan izraditi plan restrukturiranja, predložiti mjere restrukturiranja uključujući i mjeru izbora strateškog partnera. A konačnu odluku donose vjerovnici. U svibnju je bio poziv za strateškog partnera kojeg je Ministarstvo prihvatilo, Ocjenu o izboru najboljeg dao je i Boston consulting, a izbor je bio na Meteor grupi. Uputu koju smo dali društvu Badel je da postoji dobar plan restrukturiranja koji će omogućiti dobar završetak predstečajne nagodbe te da se zadrži proizvodnja i zaposlenost. Ako to uključuje deniminaciju državnog udjela da se mora obratiti Ministarstvu državne imovine i CERP-u. Zato očekujem da će Badel to i poduzeti i koji će to ponuditi vjerovnicima, koji će i donijet konačnu odluku - rekla je ministrica Dalić.  - O programu restrukturiranja ovisi naše stajalište, a mora biti usmjereno na nastavak proizvodnje i zaposlenosti. Prema analizama koje sam dobio, Meteor grupa je dala bolju ponudu - rekao je Marić. Inače, drugi ponuditelj za Badel bio je slovački St. Nicolaus. >> Mimo natječaja Meteor je otkupljivao potraživanja Badela, pa država ne može utjecati na odluku 