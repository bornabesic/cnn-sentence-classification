Ovakav prikaz šalje jednu negativnu sliku u jeku kampanje Građani u nedjelju izlaze na birališta i održava se prvi krug lokalnih izbora. Državno izborno povjerenstvo još je za prijašnje izbore naložilo kandidatima da moraju prijaviti sve troškove kampanje. Teško je povjerovati da u kampanji za velike gradove i županije nije bilo troškova, ali u Hrvatskoj je sve moguće. Zapravo se radi o tome da neki kandidati troškove još jednostavno nisu prijavili. Evo kolike su troškove prijavili neki od kandidata i stranaka: Milan Bandić – 0 kn, Željko Kerum – 0 kn, Nikola Grmoja – 0 kn, Miro Bulj – 0 kn, Anka Mrak Taritaš – 216 000 kn, Sandra Švaljek – 181.000 kn, Vojko Obersnel – 106 000 kn, Hrvoje Burić – 99 000 kn. Rezultati prijava prikazani su u HRT-ovoj emisiji Hrvatska uživo. Nule govore same za sebe, računi im još možda nisu došli na naplatu, ali ovakav prikaz šalje jednu negativnu sliku u jeku kampanje. Na kraju kampanje, kada se podvuku crte, brojke će zasigurno biti daleko drugačije. 