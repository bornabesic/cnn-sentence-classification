Kako postati magistar Europskih poslovnih studija i doktor Projektnog i Strateško-komunikacijskog manadžmenta doznajte u ponedjeljak 12. lipnja u 17 sati u zagrebačkom hotelu Dubrovnik na Danu otvorenih vrata Sveučilišta Alma Mater Europaea (AMEU). Kakve mogućnosti i privilegije AMEU nudi svojim studentima reći će vam iz prve ruke profesor Mladen Radujković i bivši studenti, a danas uspješni pojedinci s inozemnim karijerama. Alma Mater Europaea moderno je sveučilište visoko zapošljivih profesija, iza kojeg stoji Europska akademija znanosti i umjetnosti. Svim zainteresiranima 'vrata' Sveučilišta Alma Mater Europaea u ponedjeljak u hotelu Dubrovnik 'otvorit' će profesor dr. Mladen Radujković, vrhunski stručnjak za projektni menadžment, kojeg je teško opisati u kratkim crtama budući da ga krase mnoge prestižne titule i sudjelovanja u brojnim uspješnim domaćim i međunarodnim projektima. Cijenjen je profesor na Građevinskom fakultetu Sveučilišta u Zagrebu (čiji je bio dekan 2006.-2010.) i mariborskoj Almi Mater Europaea, gdje predaje na novom doktorskom studiju iz Projektnog menadžmenta te već etabliranim Europskim poslovnim studijima. Trenutno obnaša i funkciju predsjednika Hrvatske udruge projektnog menadžmenta. Doktorski studij Strateški komunikacijski menadžment interdisciplinarni je studij koji je usmjeren u nove strateške menadžerske vrijednosti: osobne, međukulturne, gospodarske, političke, kulturne, umjetničke, vjerske, zdravstvene, znanstvene, globalne, regionalne, nacionalne i lokalne... Na čelu ove katedre je poznati hrvatski komunikolog i bivši sveučilišni profesor u Zagrebu i Zadru, prof. dr. Mario Plenković. Na zagrebačkom Danu otvorenih vrata posjetitelji će dobiti i informacije kako se mogu već ovo ljeto prijaviti za ljetnu poslovnu školu u Torontu, koju mogu pohađati svi polaznici poslovnih programa Alma Mater Europaee u suradnji s Toronto Business Academy. Koje mogućnosti polaznicima nudi ovaj program budućim će studentima otkriti utemeljitelji ljetne škole i ambasadorica Toronto Business Academy iz Hrvatske. O tome kako im je Alma Mater Europaea pomogla u postizanju uspješne poslovne karijere budućim će studentima ispričati oni bivši, a danas članovi Alumnija. Riječ je o diplomiranim studentima AMEU-a koji svojim iskustvom, znanjem i kontaktima žele pomoći novim kolegama ostvariti poslovne mogućnosti i uspješne karijere. 'Umjesto da čekam reformu hrvatskog javnog obrazovanja, odlučila sam se za AMEU jer nudi mnoge pogodnosti i studijske programe usklađene s trendovima na tržištu rada. Budući da radim, sviđa mi se što svoje studentske obaveze mogu uskladiti s poslovnima, jer je studij uglavnom online. Budući da sam upisala Europske poslovne studije na praktični dio nastave Alma Mater nas je odvela na stručnu ekskurziju u Bruxelles. Baš smo sredinom svibnja posjetili Europski parlament i Europsku komisiju te Stalni ured RH pri EU gdje nas je primio veleposlanik Mato Škrabalo. Također smo, imali zanimljiv susret Antoniom López Istúrizom, glavnim tajnikom Europske pučke stranke, kao najjače političke opcije u Europskom parlamentu. U Bruxellesu smo čuli mnogo korisnih informacija o funkcioniranju Europske unije, o mogućnostima zaposlenja u europskim institucijama te dobili vizitke zanimljivih ljudi. I naravno na kraju edukativne ture priuštili smo si i malo zabave, jer je Bruxelles vikendom vrlo dinamičan i zabavan grad', otkrila nam je Sanja Zubec studentica AMEU-a iz Velike Gorice. Što Alma Mater Europaea nudi svojim studentima? Online praćenje i pohađanje nastave uz besplatan iPad za svakog studenta Međunarodno okruženje studenata i predavača Diplomu priznatu u Europskoj uniji Prema dosadašnjim pokazateljima, čak 96 posto diplomanata Europskog poslovnog studija uspjelo je u vrlo kratkom roku pronaći zaposlenje u struci. Predavače, stručnjake i dobitnike Nobelove nagrade Stručnu praksu u Europi - terenska nastava u Bruxellesu Erasmus charter Livestream predavanja i pristup elektronskoj učionici sa svim snimkama predavanja Program Europski poslovni studij, smjer Projektni management (magistarski, drugi bolonjski stupanj) je akreditiran od strane Nacionalne agencije Republike Slovenije za kvalitetu u visokom obrazovanju. Isto tako je Alma Mater za program Europski poslovni studij u 2016. primila međunarodnu akreditaciju ECBE (European Council of Business Education) te je potpisnik The Magna Charta Universitatum. Za sva dodatna pitanja stojimo vam na raspolaganju: info@almamater.hr Ne zaboravite, s fakultetom birate karijeru, a Alma Mater školuje lidere!