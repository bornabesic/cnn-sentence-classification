Screenshot: Instagram/YouTube OD DANA kada je postala hrvatska predsjednica, Kolinda Grabar-Kitarović postala je ujedno i prava zvijezda, ali u arapskim zemljama, čiji su mediji oduševljeno objavili da je Hrvatska dobila najatraktivniju državnicu na svijetu. Njihovo oduševljenje nije splasnulo, pa o Kolindi jako često pišu, a njezine su fotke česta pojava u tamošnjim medijima. Arapi ne pišu o njezinim političkim (ne)uspjesima, nego se većinom baziraju na njezine druge aktivnosti- izgled, kosu i oblačenje. Da je predsjednica iznimno popularna i među običnim arapskim narodom, svjedoči njezin Instagram profil, gdje je svakodnevno zasipaju komentarima na arapskom jeziku. "Prelijepa damo, dođite u Iran." "Dobrodošli u Iran, prelijepa Čehinjo, ja sam straight." "Dođite u našu zemlju, ovo je kolijevka civilizacije, iako zapad tvrdi drugačije", pišu Kolindini fanovi iz Iraka, Irana, Katara, Jordana itd. Kolindu Arapi opsjedaju i pozdravljaju prilikom svake njezine objave na Instagramu, a ovakva opsesija može se objasniti i činjenicom da muškarci u arapskim zemljama obožavaju plavuše. Kolindu u komentarima pozivaju u Iran, Katar i ostale zemlje na Bliskom istoku, a najhrabriji joj nude i ljubavne veze.