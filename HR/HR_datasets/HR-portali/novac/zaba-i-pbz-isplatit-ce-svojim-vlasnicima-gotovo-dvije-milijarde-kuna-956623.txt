Foto: Zaba  ZAGREBAČKA banka isplatit će 1,69 milijardi kuna dividende. Prema objavi na Zagrebačkoj burzi, od lanjskih 1,7 milijardi kuna dobit samo će 12 milijuna kuna ostaviti kao zadržanu dobit, dok će ostatak isplatiti kroz dividendu svojim vlasnicima.   >>Banke su lani zaradila 6,4 milijarde kuna i neće platiti ni lipe poreza  >>Zagrebačka banka lani zaradila 1,7 milijardi kuna  Dva najveća dioničara Zagrebačke banke su talijanska bankarska grupacija UniCredit i njemački osiguravatelj Allianz. UniCreditu će se, prema predloženom iznosu dividende, u travnju isplatiti 1,4 milijarde kuna, dok će Allianz dobiti 198,5 milijuna kuna.   Privredna banka Zagreb (PBZ), za razliku od Zabe, veći dio dobiti će zadržati - od 1,6 milijardi čak 1,1 milijardi kuna. Tako će ukupna zadržana dobit, nakon ove odluke iznositi 8,5 milijardi kuna.   Kao dividendu svom većinskom vlasniku Intensi Sanpaolo isplatit će krajem ožujka 470,3 milijuna kuna.