Nakon što je Visa Inc. pripojila europski dio svoga poslovanja, Visu Europe, u jednu tvrtku, hrvatske banke koje kao izdavatelji kartica imaju male udjele u Visi, iz toga su nenadano profitirale. Zbog prijenosa udjela u vrijednosti 12,9 mil. eura na Visu Inc, Zaba će od Vise dobiti naknadu u obliku 4716 preferencijalnih dionica Vise Inc. te u roku od tri godine i iznos od 1,12 mil. eura. Prijenos dionica pozitivno će se odraziti na bilancu banke u iznosu od 10,39 mil. eura. PBZ će iz istog razloga do isteka tekućeg tromjesečja dobiti 14,37 mil. eura i dodatnih 1,2 milijuna u roku od tri godine te 5217 dionica. Na računu dobiti i gubitka pozitivan će utjecaj iznositi 11,5 mil. eura. HPB je dobio 3,37 mil. eura naknade i 1222 dionice, a u roku od tri godine Visa će joj uplatiti dodatnih 290 tisuća eura.  >> HNB će uskoro izići s novom, višom projekcijom rasta BDP-a 