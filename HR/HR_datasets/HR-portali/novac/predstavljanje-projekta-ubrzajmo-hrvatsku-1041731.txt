Projekt “Ubrzajmo Hrvatsku” predstavio je dr. Jose Manuel Torres, jedan od vodećih svjetskih stručnjaka poslovne edukacije koji već godinama uspješno implementira svoj poslovni koncept „Plan Your success“ (Planiraj svoj uspjeh). Taj koncept je licencirani model  koji uspješno mijenja i eksponencijalno ubrzava poslovanje, kako malih i srednjih tvrtki, multinacionalki, tako i lokalnih sredina i javne uprave. Njegovo viđenje i koncept promjena koje podučava kroz platformu Planirajte svoj uspjeh, međunarodno je priznata metoda, do sada primjenjena u 300- tinjak vodećih kompanija diljem svijeta. Pojedinci i kompanije, kao i javni  sektor koji usvoje i primjenjuju Torresov poslovni i organizacijski koncept unutar nekoliko mjeseci  drastično  poboljšavaju poslovanje, a učinkovitost se povećava za čak 50 do 100 posto.  Jose Manuel Torres je inače po struci industrijski inženjer i doktor informacijske sigurnosti, školovao se i doktorirao u SAD-u, autor je nekoliko poslovnih bestselera, motivacijski je govornik, ali i vrhunski sportaš triatlonac, sudionik nekoliko utrka Iron Man. Riječ je o čovjeku ogromnog znanja, neiscrpne energije i neodoljive karizme, koji podučava i inspirira neke od vodećih europskih lidera. Na početku konferencije CEO Infiniti komunikacija Željko Jukić pozdravio je sudionike konferencije te predstavio partnere konferencije Ministarstvo turizma i Grad Zagreb. Objasnio je kako je iz suradnje s dr. Joseom Manuelom Torresom, koja je počela poslovnom edukacijom u Infiniti komunikacijama, nastao projekt Ubrzajmo Hrvatsku i što su njegovi osnovni ciljevi. Jukić je naglasio kako konferencija ima i humanitarni karakter jer se dio prihoda od prodaje kotizacija donira SOS dječjem selu Hrvatska. Sudionike konferencije pozdravili su u ime ministra turizma Darka Lorencina njegov izaslanik Ivo Bašić objasnivši na koji se način u turizmu primjenjuju strateške smjernice te u kojem smjeru se razvija hrvatski turizam. Zamjenica pročelnice gradskog ureda za gospodarstvo Nela Jurić objasnila je na koji način Grad Zagreb potiče razvoj poduzetništva. Dr. Jose Manuel Torres je u svojem predstavljanju projekta “Ubrzajmo Hrvatsku” objasnio osnovne značajke i metode projekta koji će se kao posebna metoda poslovne edukacije nuditi na tržištu „U ovo moderno doba mladi ljudi trebaju znati kako planirati osobne financije, trebaju znati kako promijeniti svoje stanje, kako se samomotivirati, kako planirati svoje ciljeve. Imamo tehnologiju, imamo sve, ali nemamo stil života. Vlade, agencije i tvrtke svjesne su da se moramo promijeniti. Trebamo investirati u edukaciju, trebamo investirati u razumijevanje i trebamo investirati u „igre uloga“, jer je to jedini način kako možemo razviti svoje vještine. Ako razvijete svoje vještine, razumijevanje i edukaciju – strah nestaje. Ako strah nestaje kreće akcija, a akcija uvijek stvara rezultate. Znati nije dovoljno, znanje je samo prvi korak! Velika je razlika između znanja i razumijevanja. Znanje dolazi iz tečajeva, edukacija, diploma, knjiga, cd-a itd. Veliki je korak učiti od ljudi koji su činili greške u prošlosti i mogu nam pokazati put do uspjeha. U današnje vrijeme znanje bez akcije ne znači ništa. Akcija daje razumijevanje, a razumijevanje daje rezultate. Rezultati su ime igre. Uspješni ljudi uvijek se više trude i brže trče,  ne samo do svojih granica, nego se trude svaki pojedini dan stvoriti više“, rekao je,  među ostalim,. dr. Jose Manuel Torres. Nakon predstavljanja projekta “Ubrzajmo Hrvatsku” održana je panel rasprava o poslovnoj edukciji u Hrvatskoj i mogućnostima njenog razvoja na kojem su sudjelovali uz Željka Jukića i Nelu Jurić i uspješni poduzetnici Saša Cvetojević, Kristina Ercegović, te sam dr. Jose Manuel Torres. 