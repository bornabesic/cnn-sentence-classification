«»Foto: Porsche KAO što se očekivalo, najavljeni ekskluzivni model iz Porschea je 911, i to milijunti po redu.  Automobil koji doista ne treba posebno predstavljati je bio i ostao zaštitni znak Porschea. Proizvodi se od 1954. godine, a sada je sa trake u Zuffenhausenu sišao milijunti primjerak. Slavljenički primjerak svojom izvedbom, irski zelenom bojom i opremom odaje počast legendi.  Zlatne pločice, plemenito drvo i karirani tapecirung samo su neki od detalja koje možemo vidjeti samo na ovom primjerku.  Porsche 911 nije najtiražniji sportski automobil. Veću nakladu doživjeli su Chevrolet Corvette, pa i Mazda MX-5, ali samo se 911-ca može pohvaliti činjenicom da ih je 70% još uvijek na cestama diljem svijeta.  I sada jedna "loša" vijest. Slavljenički primjerak neće biti prodan već će dobiti počasno mjesto u Porscheovom muzeju. Možda je tako i najbolje.