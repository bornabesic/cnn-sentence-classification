Agrokor je objavio četvrto izvješće o održivosti, za 2014. i 2015. godinu, u kojem su dane i informacije o rezultatima svih kompanija koncerna. Osim ekonomskih pokazatelja i podataka o zaposlenima, ljudskim pravima, radnim odnosima..., objavljeni su okolišni podaci za svaku kompaniju unutar grupe srodnih kompanija radi međusobne usporedbe unutar sektora i praćenja njihova razvoja tijekom vremena. Predsjednik Agrokora Ivica Todorić rekao je kako je zadovoljan postignutim strateškim ciljevima i činjenicom da Agrokorova obitelj izrasta u najveću poslovnu zajednicu u zemljama u kojima djeluje, utjecajnu i na širem regionalnom i europskom planu. Uz nagrade i certifikate za kvalitetu proizvoda, 21 Agrokorova kompanija u Hrvatskoj, Srbiji, BiH i Sloveniji ima najpoznatiji svjetski certifikat zaštite okoliša ISO 14001:2004, a Zvijezda, Jamnica i PIK Vrbovec certificirani su normom energetske učinkovitosti ISO 50001:2011. > > Agrokor prepustio 16% dionica Tiska TDR-u 