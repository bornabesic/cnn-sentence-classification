Foto: EXPA/PIXSELL HRVATSKA atletičarka Danijela Kuna, pobjednica maratona u Linzu, pala je na dopinškom testu, objavila je Austrijska antidopinška agencija (NADA). Kuna je testirana 9. travnja nakon pobjede na maratonu Oberbank Linz Donau. Hrvatska maratonka privremeno je suspendirana, a ako i B nalaz pokaže tragove nedozvoljenih supstanci, prijeti joj četverogodišnja suspenzija. Danijela Kuna nastupa za AK Dubrovnik i u Linzu je pobijedila s osobnim rekordom 2:43:55, istrčavši normu za svjetsko prvenstvo u Londonu. Drugo mjesto na maratonu osvojila je Nikolina Stepan iz AK Svetice Zagreb sa sekundom zaostatka, također ispunivši normu za London. Suspenzijom Danijele Kune pobjeda na maratonu pripast će Nikolini Stepan.