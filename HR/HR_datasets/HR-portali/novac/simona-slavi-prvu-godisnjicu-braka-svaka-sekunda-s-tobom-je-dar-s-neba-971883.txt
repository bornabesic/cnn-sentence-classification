Foto: Facebook BIVŠA starleta i preobraćena vjernica Simona Mijoković danas slavi prvu godišnjicu braka sa suprugom Stanislavom. Svoju je radost odlučila podijeliti i putem društvenih mreža. "Moje srce kad svjedoči o radosti u našem braku, time svjedoči koliko je Bog velik, koliko je svemoguć. Koliko me kroz mog muža uči, tješi, ljubi. Svaka sekunda, svaki dan, svaki tjedan, svaki mjesec s tobom, ljubljeni mužu, je dar s neba", napisala je uz sliku s vjenčanja. U komentarima se, među brojnim čestitarima koji su zazivali božji blagoslov nad njihovim brakom, javio i suprug Stanislav. "Volim te, ljubljena moja ženice, uvijek više svakim danom koji nam je naš Gospodin darovao da provedemo skupa u ovim našim prolaznim životima. Svaka minuta s tobom je božji dar", nije bio manje rječit. Simoninu bračnu sreću sigurno će još više povećati skoro rođenje njihovog sina Joshue Marije. Bračni par trenutno živi u austrijskom Linzu, a s njima se preselila i Simonina kći iz prvog braka s Antom Gotovcem, jedanaestogodišnja Gabi.