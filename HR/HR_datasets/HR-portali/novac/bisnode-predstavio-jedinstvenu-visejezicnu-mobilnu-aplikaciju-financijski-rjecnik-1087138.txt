Bisnode je svjetskom tržištu predstavio mobilnu aplikaciju – Financijski rječnik. Riječ je o edukativnoj aplikaciji koja sadrži gotovo 500 pojmova iz područja financija, računovodstva, marketinga i ekonomije, a koji su objašnjeni na jednostavan i svima razumljiv način. „Riječ je proizvodu namijenjenom svima koji se susreću s financijskim i računovodstvenim pojmovima, a nisu sigurno u njihovo značenje.“ - kazao je Višeslav Majić iz tvrtke Bisnode Hrvatska te pojasnio kako je riječ o višejezičnoj aplikaciji: „Trenutno aplikacija podržava 4 jezika- kineski, engleski, njemački i naravno hrvatski. Zahvaljujući tome, aplikacija nije ograničena samo na englesko govorno područje, već korisnici mogu odabrati jezik na kojem žele koristiti aplikaciju.“ Financijski rječnik također nudi i brz prijevod svih pojmova na jedan od za sada četiri ponuđena jezika: kineski, engleski, njemački te naravno hrvatski. „Specifičnost aplikacije je i mogućnost brzog prijevoda pojmova te njihovog značenja.“ - objašnjava Majić: „Primjerice, ukoliko se korisnik susretne s pojmom na stranom jeziku koji je vezan za područje financija i računovodstva, jednostavno ga može prevesti na svoj materinji jezik te se informirati o njegovom značenju. Riječ je o jedinstvenoj funkcionalnosti te ćemo do kraja godine u aplikaciju nadodati još japanski te španjolski i portugalski jezik. Aplikacija Financijski rječnik u potpunosti je hrvatski proizvod. Ona je nastavak nagrađivanog projekta izrade tiskanog izdanja Financijskog rječnika najvažnijih ekonomskih pojmova kojeg je Bisnode proveo u suradnji sa studentima Ekonomskog fakulteta u Zagrebu i udruge Financijski klub. Dok su studenti financija popisali i definirali pojmove, studenti smjera marketing iste su „preveli“ na način da budu jasni i razumljivi. Financijski rječnik je dobitnik Dekanove nagrade i godišnje nagrade za odnose s javnošću –GrandPRix. „Financijski rječnik jedinstven je na tržištu mobilnih aplikacija jer svojim korisnicima nudi jasno pojašnjenje pojmova, ali i mogućnost da pojmove sa stranog jezika brzo prevedu na jezik kojim se služe.“- kaže Majić i nastavlja: „Aplikacija je u prvom redu namijenjena kineskom i engleskom govornom području. Kako Kina bilježi velike stope rasta u segmentu prodaje mobilnih aplikacija, uključivanjem kineskog jezika u aplikaciju, odlučili smo naše rješenje približiti upravo tom tržištu i njenim korisnicima. Krajem godine, dodavanjem japanskog, portuglaskog i španjolskog jezika, s mobilnom aplikacijom Financijski rječnik pokrit ćemo gotovo cijelo govorno područje svijeta.“ Dodatno, nakon kupovine aplikacije, za njeno korištenje nije potrebna internetska veza, čime se dodatno olakšava njeno svakodnevno korištenje. Mobilna aplikacija je zasad dostupna za kupovinu putem App Store-a, a moguće ju je pronaći ovdje. Tvrtka Bisnode, vodeći je ponuđač poslovnih informacija u Hrvatskoj te je dio međunarodne grupe Bisnode AB, najvećeg europskog ponuđača poslovnih i bonitetnih informacija sa sjedištem u Stockholmu. Bisnode AB je na europskom tržištu informacija prisutan još od 1989. godine i okuplja više od 2.400 stručnjaka iz 18 europskih država. Tvrtka Bisnode je najveći partner tvrtke Dun&Bradstreet te svojim klijentima omogućava informacije o više od 250 milijuna tvrtki iz 220 zemalja svijeta. 