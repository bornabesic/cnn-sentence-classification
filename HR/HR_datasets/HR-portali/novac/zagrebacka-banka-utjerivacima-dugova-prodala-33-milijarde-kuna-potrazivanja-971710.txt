Foto: Zaba.hr  ZAGREBAČKA banka prodala je češkom APS Holdingu 3,34 milijarde kuna teško naplativih potraživanja. "Zagrebačka banka d.d. ovime obavještava investicijsku javnost da je dana 19.05.2017. godine sklopila ugovor o prodaji plasmana s društvom APS Delta s.r.o., u vlasništvu APS Holdinga a.s., Češka. Predmet ugovora su nenadoknadivi i djelomično nadoknadivi plasmani poslovnim subjektima te stanovništvu, ukupne bruto knjigovodstvene vrijednosti na dan 30.04.2017. godine u iznosu 3,34 milijarde kn. Ugovor je potpisan po ishođenju pozitivnog mišljenja Hrvatske narodne banke o ispunjenju uvjeta za prodaju materijalno značajnih plasmana. O ispunjenju uvjeta o kojima ovisi zaključenje transakcije Banka će pravodobno izvijestiti investicijsku javnost", stoji u obavijesti na Zagrebačkoj burzi.  APS Holding ušao na hrvatsko tržište u veljači ove godine kupnjom portfelja od više od 100 milijuna eura nenaplativih ili teško naplativih potraživanja Hrvatske poštanske banke.   Otvorili su i ured u Zagrebu u kojem se oko 40 djelatnika bavi naplatom potraživanja.