Coca-Cola se ne može kupiti na mnogim kioscima Tiska, te oni kao alternativu nude Sky Colu, a iako je ima na policama Konzuma, tportal piše, pozivajući se na neimenovane izvore, kako šef Agrokora Ante Ramljak naručuje minimalne količine jer od njega traže avansno plaćanje. Sky Colu pak puni Jamnica. "Odnosi između Agrokora i Coca-Cole vrlo su napeti, tvrde tportalovi izvori, a ilustriraju to poluprazne police i hladnjaci na prodajnim mjestima Tiska i Konzuma. Za probleme u odnosima pročulo se krajem prošle godine, kada je Coca-Cola izvršila pritisak na Agrokor uskrativši isporuku svojih proizvoda Konzumu u Bosni i Hercegovini ", piše tportal.