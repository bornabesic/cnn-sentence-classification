Foto: 23rf  NEMOJ to raditi! To treba ovako, to treba onako! Ja bi to napravila ovako.... Već od samog početka trudnoće susretat ćete se s nebrojeno mnogo mudrosti koje će vam trošiti živce. No, neke stvari vam nitko neće reći osim drugih trudnica i žena koje su proživjele trudnoću i iskusile iste muke. Neke stvari su ohrabrujuće, neke su zastrašujuće, a neke će vas dobro nasmijati. Postoje usponi i padovi Iako će ispočetka biti pomalo zbunjujuće, iz dana u dan će se mijenjati vaše raspoloženje i to kako se osjećate. Dok ćete prvi dan prštati od energije i odraz u ogledalo će vam se činiti kao bajka, već drugi dan ćete se osjećati kao najružnija i potpuno bespomoćna trudnica koja želi prespavati cijeli dan. To je sasvim normalno. Gubitak težine u početku trudnoće obično zabrine žene, no javlja se kod gotovo svih trudnica koje prolaze kroz mučnine. Seksualni život će se promijeniti i to je sasvim normalno Ne živcirajte se ako je seksualni život drugačiji ili siromašniji. Svim ženama je seks u trudnoći vrlo često nespretan i neugodan i sasvim je u redu poželjeti odmor na neko vrijeme. Iskoristite trudničke "čari" Uz negativne simptome poput akni, nadutosti, zatvora i mučnina, tu je i vrlo poznat "trudnički mozak". Često ćete zaboravljati stvari i činit će vam se sastavljanje suvisle rečenice kao pravi izazov. To ne mora biti loše, ako nešto zaboravile, uvijek možete okriviti trudnoću. A i smijete jesti svoju omiljenu hranu bez imalo srama. Naučite slušati i ignorirati beskorisne savjete Ako te svjesni da je neki savjet loš ili potpuno beskoristan, ne znači da odmah morate uzvratiti opravdanim argumentiranjem. Poslušajte i ignorirajte. Uštedjet ćete si vrijeme i živce, a nećete uvrijediti drugu stranu. Klimanje glavom i osmijeh najbolja je i najmanja bolna reakcija. Ako vam smeta dodirivanje trbuha, recite to Neke trudnice doista uživaju u tome da prijatelji i obitelj često miluju trbuh i iščekuju bebin pokret. No, ako niste jedna od tih mama ne sramite se to reći. Vaše je tijelo, vi ipak odlučujete o tome.  Morat ćete učiti voljeti svoje novo tijelo Ponekad će vam se činiti da vas trudnički trbuh svaku jutro ponovno iznenadi. Žene to najčešće frustrira, no samo do trenutka kada osjete prvi bebin udarac. Tada postaju svjesne da je njihovo novo tijelo zapravo baš savršeno kakvo treba i biti. Kuhajte unaprijed Volite jesti domaću hranu, a svjesni ste da vam neće imati tko uskočiti u pomoć kada rodite? Kuhajte unaprijed i čuvajte u zamrzivaču. Vjerujte, dobro će vam doći topla domaća juhica kada budete neispavani i premoreni i to bez gubljenja vremena na kuhanje. Postoje mnoge zablude o trudnoći 1. Jutarnje mučnine zapravo uopće nisu jutarnje. Ako niste jedna od sretnica koja će ih zaobići, vrlo brzo ćete primijetiti da su zapravo i dnevne i noćne, nikako ne samo jutarnje mučnine. 2. Carski rez uopće nije bezbolan i brz kao što ste zamislili. Oporavak je znatno duži nego nakon vaginalnog poroda. 3. Dojenje je mnogo teže nego što mislite, ali samo prvih tjedan dana. Nakon toga ćete uživati, samo nemojte odmah odustati. Budite kreativni s odjećom Kupovina mnogo trudničke odjeće zapravo je bacanje novca. Razmišljajte mudro i kupujte stvari koje možete kombinirati i koje ćete moći nositi i nakon trudnoće. Pokušajte odabrati odjeću veći broj, vjerojatno će biti mnogo jeftinija od slične majice samo zato što je ova druga predviđena za trudnice. Lepršave haljine također su odličan izbor. One pamučne će se lako prilagoditi vašem tijelu, a ujedno će biti ugodne za kožu. Dokumentirajte trbuščić kako raste I ne, ne činite to zbog društvenih mreža i pokušaja da zadivite prijatelje, činite to za svoju privatnu kolekciju. Za koju godinu će vam te slike biti jako lijepa uspomena. Male promjene čine veliku razliku Samo pola sata lagane šetnje dnevno ili da svaki put kad poželite čokoladu pojedete orašaste plodove ili voće i učinit ćete mnogo za svoje tijelo i bebu. Osim toga, pravi izbor aktivnosti i hrane povratit će vam energiju. Na porodu ignorirajte sve osim vas i bebe Kada uđete u rađaonicu, sve što vam treba biti na pameti jeste vi i vaša beba. ne zamarajte se time kako je danas babica raspoložena i kojim tonom je liječnik nešto izrekao. Zvijezda dana ste vi i beba, stoga ignorirajte sve što bi iskustvo poroda mogli učiniti manje lijepim.