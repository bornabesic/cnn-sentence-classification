Slijedim djedovu formulu uspjeha: ulaži pametno, strpljivo, ne luduj i ne pokazuj se previše, poručio je Davor Lukšić (29), najbogatiji Hrvat na svijetu u intervjuu za Globus. Prošla je godina otkad je unuk Andronika Lukšića, 29-godišnji biznismen Davor Lukšić, koji je nakon završenih studija radio u New Yorku i Londonu, preuzeo obiteljski posao u Hrvatskoj. Za Zagreb kaže da je predivan grad i da je sretan što živi u njemu.  Govoreći o poslovnim rezultatima, Lukšić je rekao da je i u tom smislu zadovoljan.  – I tu sam zaista zadovoljan onim što je u poslovnom dijelu napravljeno tijekom ove godine, i u Plavoj laguni i ALH (Adriatic Luxury Hotels), kao i u poslovanju s nekretninama, Excelsa Nekretninama. Prošla, 2011. godina već je bila dobra i mislili smo da će je biti teško nadmašiti, ali zasad se pokazuje da je 2012.godine još bolja (...) Za 2013.imamo čak i veće ambicije i nadamo se da će se nastaviti godine dobrih rezultata – napominje mladi biznismen. Istaknuo je da je sretan što može nastaviti djedov posao i da je ulaganje u Hrvatsku za njega veliki izazov. – Sjajno je što imam priliku živjeti i raditi u domovini svog djeda i na neki način nastaviti njegov posao. Ulaganje u Hrvatsku važan je obiteljski projekt. Za mene je to veliki izazov. Imam 29 godina i mogućnosti voditi vrlo veliki posao. Sve u svemu, osjećao sam da je vrijeme da to napravim, da se uključim u obiteljski biznis, i to u Hrvatskoj. Sve me to čini zaista sretnim – rekao je Lukšić za Globus. >>20 razloga zašto 'obični smrtnici' nikad neće biti bogati poput nje 