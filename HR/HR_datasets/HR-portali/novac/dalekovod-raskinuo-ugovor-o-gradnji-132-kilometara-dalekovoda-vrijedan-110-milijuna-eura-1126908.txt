Konzorcij tvrtki Dalekovod Polska S.A. - ZUE S.A. i poljski operator električne energije Polskie Sieci Elektroenergetyczne (PSE) sporazumno su raskinuli ugovor o izgradnji dvostrukog 400 kV dalekovoda Kozenice – Ołtarzew, izvijestio je u utorak Dalekovod. Ugovor o izgradnji dalekovoda 132 kilometra dalekovoda, vrijedan nešto više od 110 milijuna eura, bio je potpisan 2014. godine. Njegov je sporazumni raskid potpisan nakon provedene dubinske analize. Njome su obje strane zaključile kako su nestabilni vanjski čimbenici, neovisni o ugovorom zastupljenim stranama, prouzročili situaciju koja je dovela do otežavajućih uvjeta realizacije ugovora te provedbe investicije u planiranom vremenskom razdoblju i budžetu ugovorenima 2014. godine. Dalekovod smatra Poljsku iznimno važnim tržištem unutar Europske unije i trenutno tamo izvodi tri projekta, te se intenzivno priprema za nove dolazeće poslove za PSE i druge investitore, zaključuje se u priopćenju. >> Dalekovod u Norveškoj potpisao ugovor vrijedan 7 milijuna eura