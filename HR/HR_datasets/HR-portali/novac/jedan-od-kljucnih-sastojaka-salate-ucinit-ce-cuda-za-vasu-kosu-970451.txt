Foto: Instagram, Giphy  NA tržištu je toliko različitih proizvoda koji obećavaju lijepu i sjajnu kosu te se zaista teško odlučiti za pravi. No, ponekad se najbolji kozmetički proizvodi kriju tamo gdje ne bismo nikada očekivali, u našim kuhinjskim ormarićima. Sigurno ste svi već do sada čuli za sva "čarobna" svojstva maslinovog ulja u njezi i hidrataciji vlasi, ali izgleda da je još jedan ključni sastojak salate odličan preparat za njegu kose.  Riječ je o jabučnom octu, koji kosi donosi puno koristi, između ostalog i temeljito čišćenje tjemena. Ocat pomaže i u jačanju vlasi, potiče brži rast kose, uklanja ostatke drugih preparata i pomaže u rješavanju od peruti. Također, neće poremetiti PH ravnotežu kose i podarit će joj zdravi sjaj, sve do vrhova.  Morate priznati da je  popis prednosti koje vašim vlasima donosi jabučni ocat zaista dugačak i teško da ćete u trgovini pronaći proizvod za kosu koji se može mjeriti s ovim "čudom" iz kuhinje.