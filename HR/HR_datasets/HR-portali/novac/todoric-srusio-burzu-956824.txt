Tablica: ZSE, Robert Anic/PIXSELL  NAJNOVIJE vijesti oko Agrokora očito su loše utjecale na raspoloženje investitora na zagrebačkoj burzi, pa je došlo do pada većine dionica. >> Tajni sastanak u Vladi: Todorić mora otići, a država neće spašavati Agrokor  >> Vlada se oglasila o tajnom sastanku s Todorićem  >> Banke će spasiti Agrokor, a za gazdom Todorićem pustiti vodu i spustiti dasku >> POZADINA TAJNOG SASTANKA Što je Todorić radio u vladi? >> Krah Agrokora na burzama: Todoriću više nitko ne vjeruje Indeks Crobex pao je do 13 sati na 2.169 bodova, što predstavlja pad od 2,25 posto na prometu od oko 52 milijuna kuna.  Jedan od najvećih luzera jutarnjeg trgovanja je dionica Jamnice koja je potonula za čak 14,75 posto, na 140 tisuća kuna uz promet od 3,9 milijuna kuna. Jamnica je, nakon solidnih prošlogodišnjih rezultata i špekulacija o prodaji kompanije, u posljednje vrijeme imala solidan rast.  Najveći promet ostvaren je dionicom Leda, koja je pala za 10,61 posto, na 8 tisuća kuna uz promet od oko 7 milijuna kuna.  U minusu su i druge dionice iz sustava Agrokora, pa je tako Belje u minusu oko 9 posto, te se cijena kreće oko 20,89 kuna, dok je Zvijezda pala za 7,42 posto, na 3500 kuna.