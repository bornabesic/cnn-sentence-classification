Foto: Instagram ZVIJEZDA Moderne obitelji Ariel Winter često je na meti kritičara zbog svog stila odijevanja. Prije nekoliko dana mlađahna glumica sudjelovala je s ostalim glumcima na jednom panelu, a dok su drugi došli u opuštenom izdanju, ona je izabrala haljinu s dubokim dekolteom. Nakon što su fotografije s panela završila na Instagramu, komentari su počeli pljuštati, a ljudi nisu birali riječi. "Zašto je ikog jebeno briga što se nisam obukla ležerno kao ostali? Zašto bih trebala biti poput ostalih? Zašto ljudi ne puste druge ljude da se osjećaju dobro u svojoj koži i rade što žele? Obucite što god želite. Jedino je bitno da se dobro osjećate u svojoj koži", odgovorila im je između ostalog Ariel.