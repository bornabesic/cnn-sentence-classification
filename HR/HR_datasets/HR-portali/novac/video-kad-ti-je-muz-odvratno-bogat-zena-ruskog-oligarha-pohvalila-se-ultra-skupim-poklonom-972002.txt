Foto: Instagram RUSKINJA Ksenia Tsaritsina mlađahna je supruga ruskog oligarha i biznismena Alekseya Shapovalova, a za petu godišnjicu braka od njega je dobila brojne poklone. Najviše pažnje izazvao je divovski prsten s dijamantom od 70 karata, jer kako ona kaže "normalan nakit nije dovoljno dobar za nju". Prsten je inače vrijedan "tek" 65 milijuna kuna. Naravno, 27-godišnja manekenka prstenom se pohvalila na društvenim mrežama, na kojima se mogu pronaći fotografije njene kolekcije nakita. "Moj muž nikad nije škrt kad je riječ o mojim poklonima. Sad je tražio od mene da odlučim je li prsten od 30 karata dovoljno dobar za mene", napisala je. Prije toga objavila je fotografiju drugog prstena s dijamantom u obliku srca, no čini se da joj on više nije najdraži komad nakita koji ima. Elizabeth Taylor, koja nikad nije skrivala svoju ljubav prema dijamantima, bila je vlasnica velikog dijamantnog prstena koji je prodan 2011. godine za 80 milijuna kuna, no prema pisanju ruskog Cosmopolitana, Ksenijin muž mislio je da je taj premali za njegovu ženu. Par živi na dvije adrese, onoj u rodnoj Rusiji te u Dubaiju, kojim se Ksenija vozika u Bentleyu kojeg joj je muž kupio. "Kad je riječ o mom izgledu perfekcionist sam. Zato nakon dvije trudnoće želim izgledati bolje nego prije, a ne gore. Manekenka sam i znam koliko je važno ostati u formi", rekla je. No Ruse njen izgled ne oduševljava previše. "Da, ima tijelo božice, no lice joj je napravljeno od silikona. Što muškarci misle", upitala je jedna je djevojka, dok se drugoj ne sviđa divovski prsten koji je Ksenia dobila.