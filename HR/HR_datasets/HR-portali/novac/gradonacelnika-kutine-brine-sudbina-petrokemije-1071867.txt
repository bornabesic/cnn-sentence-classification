Gradonačelnik Kutine Andrija Rudić (SDP) uputio je otvoreno pismo premijeru Oreškoviću u vezi s kutinskom Petrokemijom nakon što je prije dvije godine slično pismo uputio tadašnjem ministru gospodarstva Ivanu Vrdoljaku. Rudić podsjeća kako je neizvjesna sudbina ove tvrtke u kojoj radi 1650 Kutinčana, a spominje se i moguća blokada računa. “Država mora pronaći način pomoći i stvoriti uvjete za normalno funkcioniranje. Ne smije se dogoditi da Petrokemija ‘vuče’ ostale državne tvrtke, a da to nagriza tlo pod nogama onoga tko vuče. Jednoga skorog dana, ako Petrokemija ‘klekne’, neće se pisati dobro ni onima koje Petrokemija vuče”, napominje Rudić. “Situacija u Petrokemiji zakomplicirala se, smanjen je broj radnika, već četiri godine u potrazi smo za strateškim partnerom, a Petrokemija i njeni radnici prepušteni su sposobnosti trenutačne uprave da se ‘snađe’ za plaćanje obaveza”, zaključuje Rudić.  >> Ina traži hitan razgovor u Vladi zbog Petrokemije  >> Iskup tranše komercijalnih zapisa, čeka se i novi ulagač 