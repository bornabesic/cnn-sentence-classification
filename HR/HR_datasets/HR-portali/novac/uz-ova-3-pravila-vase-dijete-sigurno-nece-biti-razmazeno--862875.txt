Foto: 123rf AKO želite podignuti dobro odgojeno dijete, morat ćete uspostaviti neka osnovna pravila. Svatko od nas određuje kako će odgajati dijete, no to nekima polazi za rukom bolje, a nekima slabije.  Budite dosljedni Uvijek, ali uvijek budite dosljedni. Djeca će testirati svoje granice. Važno je da se i vi držite vlastitih pravila. Recite ne kada je to potrebno i budite u tome dosljedni jer djetetu neće biti jasno zašto jedan dan smije nešto, dok drugi dan to isto ne smije. Pravila uvijek moraju biti ista bez iznimke i bez popuštanja na molbe djeteta. Nemojte se sažalijevati nad djetetom jer ono samo nešto želi, bila to čokolada ili nešto sasvim drugo. Kada jednom popustite, pokazat ćete djetetu da postoji način da to dobije te će istu tehniku koristiti svaki put kad bude htjelo nešto dobiti ili postići da bude po njegovom. Svaki sljedeći put kada kažete „ne“, dijete neće prestati dok ponovno ne popustite. Ostanite dosljedni im pokazati da mislite to što i kažete te da ni vi ni oni nisu iznad pravila. Ako ne ostavite prostora za tumačenje, izbjeći ćete kasniju raspravu. Ponekad nećete biti sigurni dopustiti nešto ili ne, tada zatražite dijete da vam objasni zašto je to dobra ideja. Na temelju djetetovog odgovora možete odlučiti što vam je činiti. Dijete treba imati obaveze i zadatke u kući Davanjem djetetu nekih jednostavnih zadataka, prilagođenih njegovoj dobi, pomaže u stjecanju osjećaja odgovornosti. Uključite dijete u ono što sami radite umjesto da mu date zadatke koje će samo raditi. Kao što je pospremanje igračaka na mjesto, ili vam pomaže očistiti nered koji je napravilo. Pohvalite dijete kada dobro obavi zadatak. Vjerojatno će vam nakon toga htjeti pomagati i u nekim drugim kućanskim poslovima. Dijete treba osjetiti „razočaranje“  Štiteći svoje dijete od svih životnih „udaraca“ radite djetetu „medvjeđu uslugu“, Popustljivošću ne činite nikakvu uslugu djetetu, naravno, pričamo o situacijama koje su primjerene za djetetovu dob. Ni jedan roditelj ne voli kada mu dijete plače ili kada je uzrujano ali u realnom životu razočaranja su neizbježna. Primjerice ako ste u dućanu i dijete plače jer mu niste kupili neku igračku, mora naučiti da ne može dobiti uvijek ono što želi. Time će naučiti kontrolirati svoje ponašanje i osjećaje. Dok uči kako prihvatiti razočaranje, dijete ujedno razvija sposobnost u kasnijem životu suočiti se s emocionalnim stresovima.  Jer nitko, baš nitko ne voli razmaženu djecu, a posebno ne razmažene ljude.