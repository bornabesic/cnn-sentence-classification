Foto: Instagram  SVE što je previše - ne valja i naravno da to vrijedi i za sve one dobre, zdrave navike kao što je zdrava hrana i posvećenost treningu. U svemu zato treba naći pravu mjeru jer ako ste se sada, pred ljeto, nabrijali na treninge te želite dobro iskoristiti svaku sekundu treninga, a nerijetko svoje granice pomičete i više nego što biste trebali - možda baš u tome leži i vaša najveća zamka - pretreniranost.  "Upoznala sam mnoge ljude koji su postali pravi fitness junkieji - koji treniraju pet dana u tjednu, zaluđeni su vježbanjem, no sami se sebi zapravo boje priznati da umjesto dobrih rezultata u ogledalu jako često vide samo jednu umornu osobu. To je očiti znak pretjerivanja i znak da vaše tijelo neće još dugo moći izdržati takav tempo, a pitanje je i koliko ste mu već takvim životom naštetili.", napisala je Robin Berzin, stručnjakinja za zdravlje, na portalu Well and Good.  Mnogi tako ne znaju da su upravo zbog preaktivnog života postali umorni, zlovoljni, imaju problema sa snom, a kada su žene u pitanju mnogo ih se žali da, osim što više ne mogu skinuti niti gram, a toliko se trude, osjećaju neke promjene u svom tijelu. Promjene koji su povezani s hormonima, a koje mogu utjecati na neredovit ciklus, mogu biti okidač za nastanak policističnih jajnika čak i neplodnost. A sve to samo zato što se trude previše.  Prvi znak pretjerivanja - visoka razina kortizola Kortizol - hormon stresa, prvi se javlja u ovakvim situacijama što mnogi ne znaju prepoznati na vrijeme.   "Imala sam slučaj žene koja se toliko trudila skinuti kilograme no nakon nekog vremena, unatoč vježbi, počela se debljati, shvatila je da ima problema sa snom, i nešto joj se dogodilo i s menstruacijom koja je počela dolaziti neredovito. Katkad i po dva mjeseca nije krvarila, a lice joj se odjednom poprilično oprištavilo. Sve dok joj nisam savjetovala da malo olabavi s vježbom. Mjerili smo joj razinu kortizola ujutro, popodne i navečer nakon treninga, a kako bi najviša razina kortizola u zdravom ljudskom organizmu trebala biti ujutro, a ne navečer, locirali smo njen problem. Jer kada je razina kortizola previsoka, raste i krvi tlak te količina šećera u krvi, a to vodi tome da tijelo počinje skladištiti kalorije i pretvarati ih u masti. Dakle, baš suprotno onome što se očekuje od normalnog vježbanja.  Drugi znak pretjerivanja - visoka razina šećera u krvi  Ono protiv čega se borite, dogodi vam se kada pretjerate. Drugim riječima - kada se u organizmu počnu događati hormonalne promjene prva stvar koja će vas početi mučiti upravo je taj šećer, jer se vaš organizam oslabljen i izbačen iz takta zbog previše napora, neće moći boriti s njim, odnosno neće moći održavati balans kakav treba.   Treći znak pretjerivanja (kod žena) - neredoviti ciklus  Igrate li se s hormonima, poigrat ćete se i sa svojim estrogenom i progesteronom - važnim ženskim hormonima čiji je zadatak očuvati organizam i držati ga zdravim zbog redovitog ciklusa, dobrog balansa hormona te naravno plodnosti i trudnoće.  "Na primjeru već spomenute žene koja mi je došla u ordinaciju s ranije spomenutim simptomima reći ću i to da smo vrlo brzo našle rješenje njenom problemu. Naravno, odmah je morala prestati toliko vježbati te samom joj savjetovala da 1 dan u tjednu odradi trening kakav je dosad radila pet puta tjedno, a ostale treninge neka zamijeni laganijom vrstom vježbanja. Odabrala je jogu te je uz svoj trening te nove satove joge, jednom tjednom radila treninge snage u trajanju od maksimalno 20 minuta.   U dva mjeseca njeno se stanje skroz popravilo - skinula je kilograme i naslage oko trbuha, koža lica joj se očistila te je konačno opet imala redovan ciklus. Uz to je i počela puno kvalitetnije spavati, a i krvna joj slika konačno postala dobra - sa školskim razinama hemoglobina, šećera u krvi, krvnog tlaka i hormona.  Kako stoga riješiti ovakav problem:  Dr. Berzin savjetuje:  1. Kombinirajte treninge s blažim i jačim vrstama vježbi te radije radite jače, ali kraće treninge. tako ćete ubrzati svoj metabolizam i dati sami sebi šansu da on besprijekorno radi i spaljuje kalorije još dugo nakon treninga, a unatoč težini treninga, brže ćete ispucati i zapravo brže doći k sebi.  2. Uvedite u rutini blaže vježbe kojima ćete održavati svoj organizam, a ujedno i pozitivno utjecati na smanjenje svog vlastitog stresa. Joga - zašto ne?   3. Ne brojite kalorije, samo pazite da unosite dobre namirnice - puno proteina i vlakana, ali nikako ne treba zaobići niti ugljikohidrate. Oni su naša goriva i naši čistači, a poanta je da ih organizam treba u jednakoj mjeri.