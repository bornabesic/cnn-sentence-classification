Tri Agrokorove korporativne obveznice na Berlinskoj burzi, koje su već neko vrijeme u 'slobodnom padu',  jutros su snažno zaronile, a pad cijene se oko 11 sati kretao od 9,99 do 13,17 posto. Najviše je pala obveznica s dospijećem u 2020. godine i s kamatom od 9,12 posto, za čak 13,17 posto, na iznos nominale od 49,42 'bodova', a u siječnju je bila na razini od 105 "bodova". I cijena obveznice s dospijećem u 2019.  se značajno spustila, za 12,75 posto, na razinu od 49,25 ‘bodova’. Tržišna cijena obveznice sa dospijećem u 2020. godini i fiksnom kamatom od 8,87 posto pala je 9,99 posto i spustila se na razinu od 50 "poena", dok je u prvom mjesecu ove godine cijena iznosila 100 "poena". Dakle, u tom periodu je cijena te obveznice pala za 50 posto.