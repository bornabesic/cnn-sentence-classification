«» Foto: Honda DESETA generacija Civica predstavlja se hrvatskoj publici u prepoznatljivom izdanju donoseći premium osjećaj i napredne tehnologije u kompaktni segment.  Kao što je poznato, Civic je u svom desetom po redu izdanju poprimio globalni karakter, no Honda ga je ipak dodatno prilagodila europskom ukusu. U Hondi su uvjereni da se isplatilo pomučiti, a svoj najzahtjevniji projekt predstavljaju kao prvi koji će se uspješno nositi sa premium rivalima, i to bilo gdje u svijetu.  Nema sumnje, moderno odijelo Civica naraslo je za bar jedan konfekcijski broj. Čak je 136 mm dulji i 30 mm širi, a istovremeno je visina pala za 20 mm - jamac je to sportskog karaktera i profinjene siluete.    Iznutra pravi luksuz, a već početna razina opreme Confort donosi potpunu opremljenost, stranu europskim rivalima u baznoj izvedbi. Standardno se nudi čak sedam razina, od prije spomenutog Comforta, pa sve do Prestigea u kojeg je nakrcano ama baš sve danas dostupno u ovom segmentu. Interijer je sada još prostraniji. Vozač sjedi 35 mm niže, a putnici iza imaju više mjesta za noge. Za prtljagu im ostaje 478 litara prostora u osnovnoj konfiguraciji.  Cjelokupnu ponudu modele možete vidjeti na službenim stranicama zastupnika.  Jedna od prednosti Civica je i njen vozački karakter, pa tako sada model u novom izdanju ima 10 mm niže težište, dok je sama šasija 52% čvršća u odnosu na prethodnika. Konačno je stigao i stražnji multilink ovjes. Nova generacija znači i nove motore. Početak ponude čini 1.0 trocilindrični turbo sa 129 KS i 200 Nm, koji u kombinaciji šest-stupanjskog mjenjača troši 4,7 l/100 km. Veći 1.5 daje 182 KS i 240 Nm, a troši prema NEDC-u 5,8 l/100 km.  Polako dolazimo i do poglavlja cijena, jedina prave prepreke većoj popularnosti na našim prostorima. Da, Civic je nominalno skuplji čak i od Golfa, pa tako ponuda kreće od 144.890 kn za osnovni 1.0 VTEC Turbo. Gornja granica je 217.050 kn, koliko stoji 1.5 VTEC Turbo sa automatskim CVT mjenjačem i top opremom. Recimo i kako do kraja godine stiže i 1.6 dizelaš, posebno zanimljiv sa 9-stupanjskim automatskim mjenjačem.   Ukoliko ste skloniji klasičnim limuzinama Honda je u ponudu uvrstila i trovolumensku izvedbu Civica, koji se nudi isključivo sa snažnijim benzincem, a start je na 177.890 kn.