Foto: GoogleStreetView U PROMETNOJ nesreći koja se dogodila u Pridragi (okolica Zadra) teško je ozlijeđen 10-godišnji dječak. Radi se o prometnoj nesreći u kojoj vozač kamiona hladnjače nije primijetio da su mu otvorena stražnja vrata, a lako je moguće da nije primijetio niti da je njima udario u dječaka koji se kretao nogostupom, priopćeno je iz zadarske policije. Dječak je teško ozlijeđen i zadržan je na liječenju u zadarskoj bolnici. Vozač kamiona, neznajući da je došlo do prometne nesreće, nastavio je voziti dalje svojim putem pa iz policije mole da im se jave oni koji su vidjeli što se dogodilo na 192 ili u Prometnu policiju Zadar.