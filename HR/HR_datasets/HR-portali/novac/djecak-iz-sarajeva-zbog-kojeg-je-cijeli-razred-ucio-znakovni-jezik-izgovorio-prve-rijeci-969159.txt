Foto: Facebook ZEJD ĆORALIĆ gluhonijemi je dječak iz Sarajeva i učenik 2. razreda Osnovne škole Osman Nakaš čija je priča osvojila mnoga srca, piše RadioSarajevo. Naime, njegova učiteljica Sanela Ljumanović bez razmišljanja je prihvatila dječaka u svoj razred iako nije poznavala znakovni jezik. Uskoro je motivirala sve učenike da zajedno uče znakovni jezik da bi se mogli sporazumjeti sa Zejdom. Dječak je sada počeo izgovarati svoje prve riječi uz pomoć učiteljice i prijatelja iz razreda. "Mnogo je veći napredak nego što sam zamišljala. Mnogo su pomogli i mediji. Istina je da cijela ova priča ne bi bila jaka jer su nam pomogli da dobijemo sredstva da se za Zejda financira asistent, odnosno defektolog koji s njim radi kod kuće, a to su relativno skupi satovi. Zejd je ponekad ispuštao neki glas, a sada govori. Mi smo tek drugi razred, zamislite kako će govoriti za još godinu dana", rekla je učiteljica za BHRT. Zejd je naučio izgovoriti svoje ime i ime škole u koju ide, a zna ponešto reći i o školskim lekcijama. Ovo je veliki napredak za dječaka na kojeg je cijeli razred jako ponosan i lijepa priča o zajednici koja se podignula na noge kako bi pomogla malenom Zejdu.