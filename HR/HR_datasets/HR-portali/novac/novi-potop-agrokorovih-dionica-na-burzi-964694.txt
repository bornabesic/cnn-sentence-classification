NAKON snažnog rasta posljednjih dana, dionice Agrokorovih kompanija danas su ponovno u padu.  Dionica Leda pala je za 9,72 posto na 3.550 kuna uz prilično visoki promet od čak 6,2 milijuna kuna.   U padu je i Jamnica čijom dionicom se trgovalo po cijeni od 57 tisuća kuna, što predstavlja pad od 6,37 posto u odnosu na prethodno trgovanje, a promet je do 13 sati iznosio oko 1,6 milijuna kuna.  Najveći gubitnici su Vupik i Belje. Cijena Vupika potonula je za 13,42 posto na 21,10 kuna, uz promet od 377 tisuća kuna, dok je Belje palo za 12,5 posto, na 9,80 kuna uz promet od oko milijun kuna.  U minusu su i glavni dionički indeksi pa je tako Crobex pao za 0,52 posto, na 1.951,89 bodova, dok je Crobex10 u minusu 0,59 posto te je njegova posljednja vrijednost 1.140,77 bodova.