Foto: Hina OKO 20 osoba životno je ugroženo zbog vrlo teških ozljeda nakon samoubilačkog bombaškog napada na britanskome pop koncertu, priopćeno je u srijedu iz zdravstvenih izvora. Dvadeset i dvoje ljudi ubijeno je u ponedjeljak kad je bombaš samoubojica detonirao napravu u kojoj su bili željezni vijci u trenutku u kojem su tisuće ljudi izlazile s koncerta američke pjevačice Ariane Grande u Manchesteru na sjeveru Engleske.  "Sada liječimo 64 ljudi ... među njima 20 zahtijeva vrlo hitnu medicinsku pomoć", rekao je Jon Rouse, voditelj zdravstvene službe u manchesterskom okrugu.  "U ranjavanju stradali su im glavni organi, teške ozljede udova i neki od njih trebat će vrlo dugo liječenje i potporu. To su vrlo teške ozljede", naglasio je.