Guverner ECB-a Mario Draghi najavio je da su spremni razmotriti mogućnost da se prestanu tiskati novčanice od 500 eura zbog konstantnih upozorenja policije da se najviše koriste na crnom tržištu. Ipak, članovi upravnog odbora banke traže i dodatne dokaze da nije riječ samo o insinuacijama. U Velikoj Britaniji zaustavili su korištenje novčanica od 500 eura, koje se više ne mogu dobiti ni na bankomatima ni u bankama još od 2010. jer je 90 posto potražnje za njima dolazilo iz kriminalnih krugova. Središnja banka Italije opisala je na koji način novčanice s visokim apoenima pogoduju kriminalnim aktivnostima poput prodaje droge ili utaje poreza jer je novac lakše prenijeti i sakriti. – Kriminal je djelatnost u kojoj se plaća isključivo u gotovini pa pomažu novčanice s visokim apoenima – objasnila je policija u Italiji, u kojoj se također procjenjuje da više od 90 posto novčanica od 500 eura cirkulira unutar mafije. Povlačenje tih novčanica razmatra i Finska, a SAD je novčanice od 1000 dolara povukao s tržišta još 1969., nakon što je utvrdio da pomažu kriminalcima u razvoju crnog tržišta.  >> ECB pustio u opticaj nove novčanice od 20 eura  >> Euro nedaleko od najnižih razina u sedam i pol mjeseci pred odluku ECB-a 