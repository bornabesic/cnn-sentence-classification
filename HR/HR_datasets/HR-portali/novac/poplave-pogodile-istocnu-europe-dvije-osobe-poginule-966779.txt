Foto: FAH ULICE i podrumi u dijelovima Slovačke, Češke i Poljske poplavljeni su tijekom vikenda, a zabilježen je jedan smrtni slučaj.  Vozilo s dvojicom muškaraca upalo je u nabujali potok u selu Ochodnica na sjeveru Slovačke. Uspjeli su izaći, ali ih je odnijela voda, pišu lokalni mediji.  Četrdesetogodišnjak se popeo na stablo, no 60-godišnjak se utopio. Njegovo tijelo pronađeno je nekoliko sati kasnije, prenose mediji. Smrtni slučaj u Slovačkoj  U petak je nešto južnije u Slovačkoj u selu Hvozdnica iz rijeke izvučeno tijelo 56-ogodišnjeg muškarca.  Obilne kiše u susjednoj Češkoj poklopile su se s otapanjem snijega u planinama, što je u petak dovelo do bujanja rijeka i potoka.  Vatrogasci grade zečje nasipe, ispumpavaju vodu iz podruma te s poplavljenih ulica i mostova.  Do subote poslijepodne vodostaji su počeli opadati.