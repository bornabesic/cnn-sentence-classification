Kuna je na tečajnici Hrvatske narodne banke (HNB) utvrđenoj u petak, u odnosu na prethodnu tečajnu listu, ojačala prema euru za 0,006 posto, a prema tečajnici od prošloga petka također za 0,006 posto. Srednji tečaj eura na današnjoj tečajnici HNB-a, koja se primjenjuje od subote, iznosi 7,477489 kuna. Na vrijednosti su prema kuni ovoga tjedna oslabile i američka i britanska valuta. Vrijednost dolara je pala 0,75 posto, na 6,731019 kuna, a funte 0,32 posto, na 8,871146 kuna. Švicarski je pak franak na tjednoj razini ojačao prema kuni za 0,20 posto, na 6,896780 kuna. U odnosu na jučerašnju tečajnicu HNB-a, kuna je ojačala prema dolaru za 0,14 posto, prema funti za 0,16 posto, dok je prema franku oslabila za 0,62 posto. >> Blokirano pola milijuna kartica 