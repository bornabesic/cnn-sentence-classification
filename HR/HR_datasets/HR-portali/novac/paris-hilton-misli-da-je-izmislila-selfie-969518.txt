Foto: Instagram 36-GODIŠNJA bogata nasljednica Paris Hilton u nedavnom je intervjuu za W časopis izjavila da je ona ta koja je "izumila" selfie, piše DailyMail. "Da je biper imao kameru, i s njim bih napravila selfie", rekla je. "Radila sam selfije još kad sam bila mala", dodala je. Paris je u intervjuu rekla da je ona ta koja je započela mnoge današnje trendove, a osim selfija, pripisala si je i zasluge za rast popularnosti reality showova, tvrdeći da je prostrla put obitelji Kardashian. Nadalje je istaknula da je inspirirala puno elemenata današnje mode, uključujući choker ogrlice, male torbice i druge modne dodatke ističući da ih je nosila još u ranim 2000-ima. Nije ni tu stala pa je izjavila i da je popločila put i za mnoge zvijezde na društvenim mrežama. I dok je po pitanju selfija i mode možda ipak malo pretjerala, činjenica je da je Paris započela cijelu jednu generaciju nove vrste celebrityja "koji su uspjeli monetizirati praznu slavu" i to bez pomoći Instagrama u to vrijeme, piše WashingtonPost. Sa sestrom Nikki i prijateljicom Nicole Richie bila je jedna od prvih i najvećih zvijezda reality showova i postala poznata bez nekog osobitog razloga. Takva vrsta dostizanja "prazne slave" pretvorila se u trend kojeg danas prate mnoge djevojke na društvenim mrežama.