Foto: Hina MINISTRICA Dalić komentirala je događaje na današnjoj skupštini dioničara Konzuma, na kojoj Ivica Todorić nije podnio ostavku s mjesta predsjednika Nadzornog odbora, izjavila je Martina Dalić novinarima. >>NOVI PROBLEMI ZA RAMLJAKA Ne može smijeniti Ivicu Todorića s čela Konzuma  Ministrica je novinarima rekla kako upravo to pokazuje kako se Todorić izgubio u svojim kombinacijama.  "I nakon što je Ivica Todorić Agrokor zadužio za više od 40 milijardi kuna, nakon što ga je doveo do ruba bankrota, on nastavlja s iracionalnim ponašanjem. U velikoj mjeri se sam izgubio u svojim kombinacijama", rekla je Dalić i dodala kako je ovo zorno pokazalo kako su optužbe da se procesom izvanredne uprave štiti Todorić lažne.  Dodala je i kako su druga dva člana nadzornog odbora ispoštovala proces, dok Todorić to očito nije želio. Poručila je kako je to neće utjecati na proces restrukturiranja ni na koji način te kako će se proces izvanredne uprave nastaviti svojim tijekom.