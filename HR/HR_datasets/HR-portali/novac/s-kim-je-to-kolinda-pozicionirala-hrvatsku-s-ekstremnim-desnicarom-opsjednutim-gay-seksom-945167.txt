Foto: Getty Gulliver/FAH/Index NAKON što je "tajnom" depešom dijelu hrvatskih medija obznanjeno Kolindino glavinjanje po Americi, izašli su i navodni detalji njenog kontroverznog putovanja. Već prije smo saznali kako je tamo sastančila s Marcom Rubiom, američkom verzijom Nedrka Ilčića.   >>Kolinda se u odabranim medijima pere zbog puta u SAD, Maštruko: "Ovo je isforsirana kontrola štete"  >>Kolinda se u SAD-u susrela s američkom verzijom Nedrka Ilčića  U naknadnom napadaju transparentnosti, zbog kojeg je pokrenuta i istraga, saznajemo kako se Kolinda u svojoj misiji "pozicioniranja Hrvatske" našla i s još jednom kontroverznom američkom figurom.   S njim će pozicionirati državu?   Riječ je o kongresniku Ricku Santorumu, bivšem republikanskom senatoru i poznatom desničarskom ekstremistu koji je tijekom vremena blenuo količinu gluposti koje se ne bi zasramila ni sama predsjednica.  Primjerice, 2004. godine je za istospolni brak izjavio kako je to sličan problem kao 9/11.  "Ovo je problem kao 9/11. Nismo odlučili da se želimo boriti protiv terorizma zato što smo to htjeli. Rat je donesen nama. Ako ne sada, onda kada? Kad se vrhovni sudovi u svim ostalim zemljama povinuju Massachusettsovoj verziji zakona?"  Kako ekstremni desničari inače obožavaju naklapati o gay seksu, Kolindin novi prijatelj se 2003. osjetio pozvanim prokomentirati pitanje seksa među gay parovima:   "Ako Vrhovni sud odluči da je u redu imati sporazumni seks kod kuće, onda imate pravo i na bigamiju, imate pravo na poligamiju, imate pravo na incest, imate pravo na preljub. Imate pravo na sve".  Seks, gay seks i abortus  Ne puštajući pitanje seksa, Santorum je 2011. progovorio i o kontracepciji i seksu zbog zadovoljstva:   "Jedna od stvari o kojima želim razgovarati, a o kojoj se nijedan predsjednik nije usudio govoriti; su opasnosti kontracepcije u ovoj zemlji, cijela ideja seksualne slobode. Mnogi kršćani su rekli: U redu, kontracepcija je u redu.  Nije u redu zato što je kontracepcija dozvola za činjenje stvari u seksu koje su protivne onome kakve bi stvari trebale biti. Takve stvari bi trebale biti u braku, trebale bi biti u svrhu supružništva i prokreacije. To je savršen način kako bi seksualna zajednica trebala funkcionirati".  Kolindin novi polički saveznik, osim što voli pretresati homoseksualne odnose i kontracepciju, također se, gle čuda, voli petljati i u pitanje abortusa.Tako je 2011. izjavio kako trećina mladih Amerikanaca više nisu u Americi zbog abortusa, zato što jedna od tri trudnoće završi pobačajem.   Kako baš voli pričati o abortusu, nije se propustio ni otresti na "Planned Parenthood". Ustanova za planirano roditeljstvo, koja se bavi kontracepcijom i odgovornim seksom, mu je posebno stala na žulj:   "Ne mogu zamisliti nijednu organizaciju koja ima otrovnije korijene od one Planned Parentooda. To je organizacija koja je osnovana po eugeničkim principima, zasnovana na rasizmu. Njeno porijeklo je užasno."