Screenshot: YouTube GLUMICA Jennifer Grey, zvijezda legendardnog filma "Prljavi ples", otkrila je kako je zaista izgledalo snimanje jedne od najpoznatijih scena u povijesti filma, one u jezeru te priznala da sve skupa nije izgledalo nimalo bajkovito. "Sjećam se plivanja u jezeru koje je bilo toliko hladno. Moraš biti zaista mlad i gledan da uđeš u tako hladno jezero. Nije bilo dobro. Sjećam se da sam pomislila: 'Možeš li umrijeti ako ti bradavice eksplodiraju?' Činilo mi se da nije zdravo biti u tom jezeru", ispričala je za Sunday People i otkrila da je Patrick Swayze uz hladnoću imao i problema s koljenom zbog čega je jedva izveo scenu u kojoj je drži iznad svoje glave. Snimanje finalne scene na pjesmu "Time Of My Life" također je bilo problematično. "Pod je bio tek obojan i noge su nam se stalno lijepile pa se nismo mogli okretati. Drugi ljudi iz ekipe su sjedili i gledali nas kako pokušavamo ne pasti na glavu", priznala je. Grey kaže da do samog izlaska filma nije bila sigurna hoće li to uopće itko gledati, a za sve je bila kriva njezina agentica koja je bila izrazito nezadovoljna filmom i tvrdila da je totalni promašaj. "Mislila sam da je to kraj za mene, ali kako se bližila premijera tako je nekako raslo uzbuđenje", priznala je.