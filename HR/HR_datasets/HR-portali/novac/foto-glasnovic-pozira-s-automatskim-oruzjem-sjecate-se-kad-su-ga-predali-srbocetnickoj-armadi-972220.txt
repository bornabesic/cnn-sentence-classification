Foto: Facebook NEZAVISNI zastupnik Željko Glasnović na svom je Facebooku sinoć objavio niz fotografija na kojima pozira s automatskim oružjem. >> Glasnović posjeduje zabranjeno oružje? MUP provjerava kako su nastale fotografije koje je objavio  Glasnović se tako pohvalio pozirajući s automatskim puškama, pištoljem i puškomitraljezom, a uz fotografije je objavio i status:  "Dragi/e Hrvati/ce,  sjećate se kada je jedna odnarođena partija (ona ista koja danas pretendira biti uzor pluralne demokracije) razoružala hrvatski narod i predala oružje TO srbočetničkoj armadi 1990 g.  Nikad više".   Očekivano, fotografije su među njegovim pristašama izazvale val oduševljenja (skupio je skoro 700 lajkova), ali neki su ga upozorili da mu ovakvo poziranje nije baš najpametnije.  "BRAVOOOOOOOOOOOOOOOO Generale....!!!", "Nikad više, upravo tako Generale!",  "Vi koji posjedujete legalno ili ilegalno cuvajte ga ko zjenicu oka svog i ne nasjedajte i nevjerujte nikom.Ne predajite ga policiji jer oni su srbo cetnici i jugonostalgicari i dalje na vlasti i u policiji.ZDS", "Cijenjeni generale, danas na "razoružavaju" od novca, prirodnih resursa, prava da imamo svoj jezik, kulturu, vjeru, dom, obitelji i Domovinu!", samo su neki od komentara ispod Gasnovićevog statusa.  "Slažem se s Tobom. I sam sam tako odlučio, ali ... Smanji doživljaj. U Hrvatskoj je PROTUZAKONITO posjedovati automatsko oružje. Čemu izazivati Vraga i stavljati slike na Facebook?  Zbog tih slika nećeš nikome biti draži a izazvati ćeš nekoga da napravi isto... i na*ebe. Jedno je boriti se za Hrvatsku, a drugo robijati ZBOG GLUPOSTI...", napisao mu je pak jedan korisnik. Prema podacima na stranicama Ministarstva unutarnjih poslova, automatsko oružje je zabranjeno posjedovati. Također, zabranjeno je posjedovati "vojno oružje", ali i poluautomatsko vatreno oružje za civilnu uporabu koje je slično automatskom vatrenom oružju.  Index je uputio upit MUP-u oko ovog slučaja. "Vezano za Vaš upit obavještavamo Vas da policija provjerava okolnosti nastanka i sadržaja fotografije", odgovorili su nam kratko iz MUP-a.