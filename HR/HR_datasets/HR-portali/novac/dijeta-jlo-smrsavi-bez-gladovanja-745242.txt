Foto: Instagram  ONA pjeva, glumi, pleše, dio je žirija u poznatom TV showu. Čini se da J.Lo ima sve, uključujući i vrhunsko tijelo. Zamamne obline, vitkost, ali i snaga - Jennifer je uvijek u fit formi! Koja tajna se krije iza savršene figure ove majke dvoje djece? "Postoji jako puno čudnih dijeta, no ja se ne držim niti jedne.", izjavila je, "Jedem gotovo sve, ali pazim da to bude umjereno.". Sudeći po J.Lo, malo hrane koja deblja neće ti naštetiti. Dokle god se ne prejedaš, možeš pojesti što god poželiš bez imalo krivnje Fitness stručnjakinja Marisa Peer napravila je listu namirnica i vrijeme u koje će imati najmanji efekt na tvoje zdravlje ili težinu. Kad si prestaneš braniti određenu hranu, mogućnost da ćeš se prejedati s lošim namirnicama je puno manja. Za fit formu - povremeno uživaj u ukusnoj hrani u pristojnim količinama!  Što: Čokolada Kada: Doručak Svi znamo da je tamna čokolada bogata antioksidansima (ima ih čak 20 puta više nego u zelenom čaju) i da je odličan izvor magnezija (koji će ublažiti depresiju i migrenu, te ubrzati metabolizam). Nedavno istraživanje pokazalo je kako je čokoladu najbolje jesti ujutro. Pola ljudi koji su sudjelovali u istraživanju i jeli čokoladnu tortu za doručak, nakon 32 tjedna izgubili su 18 kilograma više od onih koji su imali isti dnevni kalorijski unos, no bez čokolade. Što: Milkshake Kada: Nakon kardio treninga Ako voliš trčanje, poslije treninga popij čokoladno mlijeko. Naporni kardio treninzi troše glikogen iz mišića, pa ćeš običnom vodom nadomjestiti samo tekućinu izgubljenu pri vježbanju, dok će ugljikohidrati i proteini iz čokoladnog mlijeka obnoviti tvoje mišiće.  Što: Burger Kada: Nakon dizanja utega Govedina ima lošu reputaciju radi velike količine zasićenih masti i kolesterola. S druge strane, dijeta koja uključuje čisto crveno meso može smanjiti loš kolesterol i povećati apsorpciju omega-3 masnih kiselina. Crveno meso sadrži i puno željeza, koje je bitan nutrijent za dostavu kisika u mišiće. Obrok pojedi 30 minuta do dva sata prije treninga, ovisno o veličini jela. Što: Kava Kada: Prije treninga Kava potiče sagorijevanje masnoća pa ju pij prije treninga za bolje rezultate. Također, kofein će ti dati više energije pa ćeš napraviti više vježbi i ponavljanja.  Što: Pecivo Kada: Prije treninga Bijela peciva sadrže puno ugljikohidrata, pa ih je dobro jesti prije treninga jer ćeš tako imati više snage. Odličan su izbor za duge, naporne treninge jer tijelo koristi ugljikohidrate za energiju. Kombiniraj ih s jajima za dodatnu dozu proteina!