Foto: Jurica Galoic/PIXSELL KADA je opazio Milu Horvat na treningu hrvatske nogometne reprezentacije, Zdravko Mamić nije mogao suspregnuti radost i zadovoljstvo. Oduševljeni Mamić je Milu izgrlio i izljubio te s velikim zanimanjem poslušao što mu zgodna Mila ima reći. Dok su njih dvoje srdačno ćaskali, ostali su s velikim zanimanjem mjerkali Milu koja se na treningu pojavila u kombinaciji koja nije mogla proći nezapaženo. Mila je nakon 13 godina rada na HRT-u ove godine prešla u Mamićevu i Šukerovu ekipu na televiziju HNS-a, Hrvatsku nogometnu televiziju, gdje joj je dodijeljena vlastita emisija.