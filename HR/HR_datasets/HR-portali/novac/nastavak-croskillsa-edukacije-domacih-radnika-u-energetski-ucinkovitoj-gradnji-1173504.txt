Besplatne edukacije kojom domaći radnici uče vještine potrebne za kvalitetnu gradnju, energetsku obnovu i izgradnju niskoenergetskih zgrada u projektu Croskills održane su ovog vikenda u Zagrebu i Čakovcu. Polaznici su imali priliku zidati Porotherm opekom i Porotherm Dryfix ljepilom - materijalima i postupcima gradnje koji predstavljaju inovaciju u građevinarstvu. 'Prvi put se susrećem s ovim načinom gradnje. Vezivanje ljepilom ide brže i jednostavnije. Mislim da će ova edukacija koristiti svakom radniku jer će se u budućnosti sve više susretati s niskoenergetskim načinom gradnje i modernim materijalima' kazao je polaznik edukacije Tomislav Lukić. Praktični dio sastojao se od zidanja opeke, odnosno zida s otvorom tj. prozorom te je prezentirano postavljanje te objašnjena svrha i važnost postavljanja elemenata za prekidanje toplinskih mostova. 'Energetski učinkovita gradnja zahtjeva visoku kvalitetu izvođenja radova i materijala poput Wienerberger opeke, ali i educirane radnike. Croskills projektom želimo zadovoljiti potrebu tržišta za kvalitetnom i educiranom radnom snagom. Radnik koji prođe ovakvu edukaciju je konkurentan na tržištu, a samim time i njegova tvrtka' kazala je Ivana Banjad Pečur, koordinatorica projekta Croskills i profesorica na Građevinskom fakultetu Sveučilišta u Zagrebu. Svaki radnik koji prođe edukaciju na najmodernijim materijalima za građenje, poput Wienerbergera koji je donator projekta, postat će dio registra kvalificiranih radnika u građevini. 'U energetskoj obnovi postojećih i gradnji novih zgrada gotovo ključnu ulogu imaju izvođači - obrtnici i radnici. Wienerberger daje podršku projektima edukacije Croskills kako bi oni na terenu što efikasnije odgovorili na nove zahtjeve i trendove u gradnji danas ali i u bliskoj budućnosti' izjavio je Tomislav Franko, Wienerbergerov product manager za Jugoistočnu Europu. Besplatne edukacije održavaju se u 12 trening centara u Hrvatskoj, a u lipnju su prema rasporedu: 2. i 3. u Puli, te 2.,3. 9. i 10. u Čakovcu. Više informacija možete pronaći ovdje.