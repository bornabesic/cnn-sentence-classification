Screenshot: YouTube LOGIČNO bi bilo pomisliti da žene u dvadesetima imaju najbolji seks, no novo istraživanje je pokazalo da je to daleko od istine. Naime, čini se da ženama seks postaje bolji što su starije, piše DailyMail. Sudeći po novoj studiji koju je provela aplikacija Natural Cycles, žene imaju najbolji seks ikad s 36 godina i više. Istraživanje je provedeno na uzorku od 2600 žena koje su pitali o njihovim orgazmima, osjećaju privlačnosti i o tome koliko uživaju u seksu. Odgovori su zatim analizirani na tri dobne skupine: mlada (do 23), srednja (23-35) i starija (36+). Starija grupa najbolje se osjeća u svojoj koži te je njih osam od deset reklo da se osjećaju seksi. S druge strane, samo četiri od deset žena iz srednje grupe je reklo da se osjeća privlačnima, a sedam od deset žena mlađih od 23 godine zadovoljno je svojim izgledom. Starija grupa "pobijedila" je i po broju i kvaliteti orgazama – čak šest od deset žena reklo je da imaju više orgazama, koji su ujedno i bolji, za razliku od samo pet od deset žena u mlađoj i srednjoj skupini. Žene s 36 i više godina imaju općenito bolji seks te je 86% njih izjavilo da su imale odličan seks u zadnja četiri tjedna. Isto je reklo 76% žena u srednjoj grupi i samo 56% njih iz najmlađe skupine. "Rezultati ankete poslali su pozitivnu poruku ženama, koja govori da što si stariji i što bolje poznaješ svoje tijelo, možeš više uživati u seksu i osjećati se samopouzdanije", rekla je glasnogovornica aplikacije Amanda Bonnie.