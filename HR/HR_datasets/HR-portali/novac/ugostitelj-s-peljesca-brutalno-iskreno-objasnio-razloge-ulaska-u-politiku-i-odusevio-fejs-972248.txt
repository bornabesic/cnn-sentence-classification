Foto: Facebook AKO STE se ikad zapitali što to ljude natjera da krenu u politiku, jedan ugostitelj s Pelješca je to brutalno iskreno pojasnio, a fotografija njegovog "objašnjenja" pojavila se na popularnoj Facebook stranici "Dnevna doza prosječnog Dalmatinca". "Zatvoreno. Zbog velike potrebe za bogatstvom sam zanemario sve moralne i ljudske vrijednosti i uš'o sam u politiku", stajalo je na tabli ispred jednog ugostiteljskog obrta. Fotografiju je lajkalo 4600 ljudi. "Pelješac - oduvijek poznat po Plavcu, stonskim zidinama i kamenicama, orebićkim pomorcima, te po nenadjebivom nihilističkom sarkazmu!", "Pošteno", "Iskren do bola", samo su neki od komentara oduševljene ekipe na Facebooku.