Foto: Instagram TO ne tvrdimo mi, već znanost.  Ako ste ikada imali ili trenutno imate u svom životu bivšeg partnera koji je htio ili i dalje nastoji da ostanete prijatelji, on od vas skriva prilično jezivu tajnu, tvrdi znanost, a to je da je on psihopat.  Tako istraživači tvrde kako samo osobe s narcisoidnim i psihopatskim karakteristikama žele ostati prijatelji s bivšim partnerima. Također, prethodna su istraživanja upozoravala bivše ljubavnike da se ne upliću u takve odnose, jer bivši partneri dokazano pružaju manje emotivne podrške, manje nam pomažu i vjeruju te ih manje brine sreća druge osobe.  "Narcisoidne osobe i psihopati ne vole gubiti i zbog toga će učiniti sve kako bi zadržali neki oblik veze s nekom osobom, osim ako oni nisu bili ti koji su htjeli prekinuti. Takve osobe jednostavno imaju poteškoće da neke stvari ostave u prošlosti ili da se oporave od njih", otkrivaju stručnjaci.  Nadalje, takve osobe smatraju kako je njihov društveni status bolji zbog partnera te je i to razlog zbog kojeg pojedini ego-manijaci žele "partnere trofeje".  Naravno, ovdje ne smijemo zaboraviti niti na ponos, koji ovakve osobe imaju u velikim količinama, i zbog čega one ne mogu nikako prihvatiti da je netko drugi s njihovim bivšim partnerom ili partnericom.