Mladi koji žele steći međunarodno iskustvo i graditi karijeru u METRO Cash & Carryju, jednom od najboljih poslodavaca u Europi i Hrvatskoj, od 8. svibnja do 2. lipnja 2017. mogu se prijaviti za sudjelovanje u globalnom programu METRO Potentials Ready2Lead. Prijaviti se mogu svi koji su tijekom protekle tri godine diplomirali na fakultetima ekonomskog ili turističkog usmjerenja, a prednost će imati kandidati koji su tijekom studiranja sudjelovali u izvannastavnim aktivnostima, imaju iskustvo studiranja, rada ili života u internacionalnom okruženju te izvrsno vladaju engleskim i još jednim stranim jezikom. Kandidat iz Hrvatske sudjelovat će u dvogodišnjem programu pripreme za preuzimanje menadžerskih funkcija unutar METRO-a. Program je podijeljen u pet faza koje se odvijaju u Hrvatskoj i inozemstvu, a tijekom svake faze programa kandidatu će biti dodjeljen minimalno jedan projekt na kojem će aktivno razvijati svoje profesionalne i osobne vještine. Sudionik će u programu imati i mentora (člana Uprave) koji će voditi brigu o razvoju kandidata. Nakon završene edukacije kandidat će zauzeti menadžersku poziciju u tvrtki METRO Cash & Carry Hrvatska. METRO Hrvatska je uz Kinu jedina METRO zemlja koja je u sva četiri izdanja programa imala svog sudionika ili sudionicu. Mladi ekonomisti Petra Raše i Benjamin Babić dvoje su sudionika iz Hrvatske koji su uspješno završili dvogodišnji program za razvoj budućih lidera METRO-a. “Iskustvo koje sam dobila radeći na različitim projektima unutar METRO-a naučili su me kako motivirati kolege i usmjeriti različitosti unutar tima u što uspješnije zajedničke rezultate. Iako se dvije godine može činiti kao vrlo kratko razdoblje, brojni treninzi koje smo prošli, mentori koji su s nama radili i projekta koje smo vodili, nisu nam samo dali uvid u poslovanje kompanije, nego su nas naučili i otvorenoj komunikaciji, svladavanju prepreka i fleksibilnosti“ - izjavila je o programu Petra Raše, polaznica prve generacija programa. Ekonomist Benjamin Babić, kandidat druge generacije programa, u travnju je preuzeo funkciju direktora veleprodajnog centra METRO Cash & Carry u Poreču. Tijekom dvogodišnjeg programa Benjamin je stekao iskustvo u Njemačkoj i Nizozemskoj te je proveo šest mjeseci u Tokiju kao dio tima METRO Cash & Carry Japan koji je razvijao nove usluge za HoReCa kupce japanskog METRO-a. „METRO Potentials Ready2Lead program jedinstvena je prilika za mlade, talentirane potencijale da uz mentorstvo razviju osobine i sposobnosti koje treba imati budući leader. Često mijenjanje potpuno različitih odjela i područja rada, brojni projekti i upoznavanje tržišta drugih METRO zemalja, izvrsna su prilika za razvoj potencijala. Budućem kandidatu ili kandidatkinji bih preporučio da budu autentični. Ne trebaju pokušati promijeniti ono što jesu i postati netko drugi, samo trebaju biti svjesni svojih slabosti i snaga te konstantno raditi na tome da budu još bolji. No, u konačnici trebaju sami razviti svoj stil leadershipa, a ne se prikloniti se nekom drugom„ – rekao je Benjamin Babić, METRO Potentials druge generacije. Mladi potencijali Marija Šutalo i Dominik Osmeričić polaznici su treće i četvrte generacije programa. Marija je nedavno u Španjolskoj stjecala svoje šestomjesečno internacionalno iskustvo unutar METRO Grupe, dok se Dominik, nakon šest mjeseci provedenih u jednom od veleprodajnih centara METRO-a, nedavno pridružio Odjelu nabave, ponude i marketinga u kojem aktivno radi na strateškim projektima vezanim uz razvoj vlastite robne marke. „Program je izvrsna prilika za mlade koji i nakon fakulteta žele nastaviti s učenjem usmjerenim na stjecanje praktičnog i internacionalnog iskustva. Međunarodna i multikulturalna dimenzija programa ne znači isključivo upoznavanje s kolegama iz drugih METRO zemalja, već mogućnost da zajedno surađujemo, dijelimo pozitivna iskustva i ideje. Uvjerena sam da će vještine koje ću dobiti kroz ovaj program biti dragocjene za moj daljnji profesionalni razvoj„ – rekla je Marija Šutalo, polaznica treće generacije programa Dominik Osmeričić “METRO Potentials program kandidatu omogućava kros-funkcionalno i kros-kulturno učenje. Iza mene je prva godina programa u kojoj sam imao prilike izbliza vidjeti poslovanje METRO-a kroz jedan od veleprodajnih centara, ali i Upravu tvrtke. Veselim se jer će uskoro uslijediti moj odlazak u jednu od METRO zemalja u kojoj ću raditi na novom projektu. Program bih preporučio svima mladim, talentiranim ljudima koji svoje znanje i vještine žele usavršavati u internacionalnom i dinamičnom okruženju„ – rekao je o program Dominika Osmeričić, polaznik četvrte generacije programa. "Program Ready2Lead uvelike je zaslužan za to što je međunarodni institut Top Employers uvrstio METRO među najbolje poslodavce u Europi i Hrvatskoj. Ovim programom METRO mladima pruža priliku da upoznaju tržišta značajno drukčija od hrvatskog te im omogućujemo uvid u dinamiku globalne ekonomije. Kandidat pete generacije programa METRO Potentials Ready2Lead treba biti znatiželjan i svestran te spreman sudjelovati u razvoju METRO-a u Hrvatskoj i u svijetu", izjavila je Nela Bučević, direktorica Odjela ljudskih resursa i korporativnih komunikacija u METRO-u. Svi zainteresirani do 2. lipnja 2017. trebaju poslati životopis i motivacijsko pismo na engleskom jeziku na mail adresu MCCHRREcruitment@metro-cc.hr ili na METRO Cash & Carry d.o.o., Human Resources Department, Jankomir 31, 10 090 Zagreb. Nakon prve faze odabira temeljem životopisa i motivacijskih pisama, kandidate će intervjuirati predstavnici Odjela ljudskih resursa METRO-a u Hrvatskoj te će u međunarodnom centru procjene pristupiti završnom testiranju. Cjelokupni selekcijski proces trajat će do početka srpnja, a edukacija za odabranog kandidata započet će u listopadu. Detaljnije informacije o uvjetima i savjetima za kandidate nalaze se na internetskoj stanici www.metro-cc.hr/metro-hrvatska/metro-potentials-2017.