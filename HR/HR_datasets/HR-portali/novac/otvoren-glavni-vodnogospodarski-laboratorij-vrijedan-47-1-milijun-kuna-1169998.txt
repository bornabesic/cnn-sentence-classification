Gotovo 10 godina od početka gradnje, u Hruščici je otvoren Glavni vodnogospodarski laboratorij Hrvatskih voda. Ima 32 laboratorijske prostorije s pomoćnim prostorima za obradu rezultata, hladnim komorama, spremištima za opasne i otpadne kemikalije... Njegova gradnja stajala je 42,5, a opremanje laboratorija i arhive 4,6 mil. kuna. – S laboratorijem dobivamo referentno mjesto koje nam osigurava vjerodostojnost podataka i objektivnost ispitivanja kakvoće voda – kazao je državni tajnik u Ministarstvu zaštite okoliša i energetike Mario Šiljeg. Ističe kako se ovog tjedna potpisuje i sporazum za izgradnju sustava pročišćavanja voda na Plitvičkim jezerima, a još tri velika projekta zaštite voda ovih će dana biti prijavljena za sufinanciranje EU.      