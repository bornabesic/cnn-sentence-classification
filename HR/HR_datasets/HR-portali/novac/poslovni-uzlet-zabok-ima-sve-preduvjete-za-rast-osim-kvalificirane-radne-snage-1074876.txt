U Zaboku je jučer u organizaciji Poslovnog dnevnika održan Poslovni uzlet, edukativna manifestacija koja treću godinu zaredom malim i srednjim poduzetnicima omogućava stjecanje novih znanja i vještina. Zabok i Krapinsko-zagorska županija primjer su dobre prakse jer su u vrijeme najveće ekonomske krize uspješno sačuvali nova radna mjesta, a na stvaranju preduvjeta za nastavak pozitivnog trenda rade neprekidno. − Iz recesije smo počeli izlaziti 2013. godine i od tada, redovito, na godišnjoj razini bilježimo 1300 manje nezaposlenih − poručio je ovom prilikom Željko Kolar, župan Krapinsko-zagorske županije. U sklopu Poslovnog uzleta održana je i panel-diskusija na kojoj su poduzetnici upozorili predstavnike tijela lokalne samouprave da Zabok ima sve preduvjete za daljnji gospodarski rast, ali i manjak kvalificirane radne snage. Razlog je, naveli su, neusklađenost obrazovnog sustava s potrebama tržišta rada. >> Šibenik je po pitanju turizma napravio veliki skok prema budućnosti >> Besplatne edukacije i radionice za poduzetnike