Screenshot: YouTube NA SVEUČILIŠTU Rutgers snimali su žene dok su masturbirale u aparatu za magnetsku rezonancu i tako je nastao, kako oni to zovu, prvi film koji prikazuje što se događa u mozgu žene dok se približava vrhuncu seksualnog užitka, doživljava ga i oporavlja se od njega. Na studiji su radili od 2010. godine, a otkrili su i kako funkcioniraju živčani putevi koji vode do orgazma. Ispostavilo se da ti impulsi do mozga ne dolaze leđnom moždinom, već putem živca koji se zove vagus i koji se proteže skroz od zdjelice do mozga, piše IFL Science. Isti tim proveo je sličnu studiju 2005. godine kako bi otkrili kako funkcionira orgazam kod žena koje pate od teških povreda kralježnice i tada su uspjeli dokazati da se orgazam kod žena događa u mozgu te da i žene paralizirane od struka naniže osjećaju ugodu tijekom masturbacije.