Agencija Fitch zadržala je u petak dosadašnji dugoročni kreditni rejting Hrvatske na 'BB' i kratkoročni na 'B', no povećala je izglede s negativnih na stabilne, što predstavlja prvi pozitivni pomak koji je ta agencija poduzela po pitanju hrvatskog rejtinga od 2003. godine. Fitch je već druga rejting agencija koja je u zadnjih mjesec i pol dana poboljšala izglede za hrvatski rejting - Standard&Poor's je podigao izglede s negativnih na stabilne polovinom prosinca lani. Današnje povećanje izgleda za hrvatski rejting Fitch je obrazložio smanjenjem proračunskog deficita na procijenjenih 1,8 posto BDP-a u 2016. godini, popuštanjem političkih rizika nakon formiranja nove kolaicijske vlade u listopadu 2016. te ubrzanjem gospdoarskog rasta u prošloj godini na procijenjenih 2,8 posto. Sve tri vodeće svjetske rejting agencije – Fitch, Standard&Poor's i Moodys i dalje drže kreditni rejting Hrvatske dva stupnja ispod investicijske razine, no sada još samo Moody's drži negativne izglede, a Fitch i Standard&Poors' ih od drže stabilnima. >> Analitičari: Rejting Vlade je stabilan jer nije počela donositi ključne odluke 