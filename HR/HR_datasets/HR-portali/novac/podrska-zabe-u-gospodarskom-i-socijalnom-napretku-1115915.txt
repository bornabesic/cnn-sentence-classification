Hrvatsko gospodarstvo već sedam kvartala bilježi oporavak, a u prošloj godini ostvaren je rast BDP-a u visini od 1.6%. Istodobno, poboljšan je i fiskalni položaj države pa se očekuje daljnji pad deficita i smanjenje javnog duga u odnosu na BDP. Druga dobra vijest je da imamo stabilan bankarski sustav i povoljna kretanja na financijskim tržištima koja osiguravaju stabilne i dostupne izvore financiranja. Zahvaljujući takvim trendovima stvoren je solidan temelj za daljnji gospodarski rast. Svjesna svoje društvene uloge, Zagrebačka banka u kontinuitetu potiče gospodarski i socijalni napredak, usmjerena je na potrebe svojih klijenata te svojim djelovanjem u društvu s institucijama i lokalnom zajednicom podržava društveno odgovorno poslovanje.  Zagrebačka banka kao pouzdan partner posebno je usmjerena na inovacije te usluge savjetovanja u pronalaženju optimalnih poslovnih rješenja. Banka aktivno surađuje s domaćim i međunarodnim financijskim institucijama u osiguranju povoljnijih izvora financiranja. Kontinuirano podupire poduzetnike u pripremi i realizaciji projekata koji se natječu za sredstva iz EU fondova. Uspješni gospodarstvenici ujedno su i najbolji ambasadori poduzetništva, glavni promicatelji izvrsnosti, inovacija i promotori uspješnih poslovnih priča. Javno priznanje najboljima u gospodarstvu svakako je poticaj svima da pronađu svoje mjesto na tržištu te budu inovativniji, prodorniji i uspješniji. Upravo zato Zagrebačka banka se odlučila podržati projekt „Gospodarstvenik godine“, Večernjeg lista i Poslovnog dnevnika.