Foto: Instagram 21-GODIŠNJA konobarica Viviana Ross dobila je otkaz u londonskom hotelu Chiltern Firehouse nakon što ju je njezin šef zatekao u sobi Orlanda Blooma jutro nakon strastvene noći, piše TheSun. Viviana je navodno noć provela u Orlandovom apartmanu s pet zvjezdica nakon što je završila smjenu. Njezin šef dao joj je otkaz zbog "petljanja s gostima", rekao je njezin blizak prijatelj. Dodao je da se osjećala povrijeđeno zbog toga, ali i da joj nije žao jer je to bila "noć nevjerojatno dobrog seksa". "Rekla je da se fenomenalno provela i da Orlando ima fantastično tijelo te da je bio nevjerojatno dobar ljubavnik", izjavio je njezin prijatelj. Viviana je došla u Ujedinjeno Kraljevstvo iz Rumunjske prije dva mjeseca kako bi ganjala filmsku karijeru. Holivudsku zvijezdu je upoznala kad mu je posluživala piće u petak navečer. Nakon toga su se znali često sretati, a izvor blizak Rumunjki otkrio je da je seksualna napetost između njih dvoje bila nevjerojatno jaka. Bloom je nedavno prekinuo s pjevačicom Katy Perry, a u vezama je bio i s glumicama Kate Bosworth i Penelope Cruz te sa supermodelom Mirandom Kerr s kojom je dobio sina.