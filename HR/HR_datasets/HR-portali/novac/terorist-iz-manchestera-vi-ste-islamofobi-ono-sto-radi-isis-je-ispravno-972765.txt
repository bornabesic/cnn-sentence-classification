Screenshot: YouTube SALMAN Abedi jednom je prilikom optužio jednog od nastavnika za islamofobiju nakon što mu je postavio pitanje što misli o bombašima samoubojicama, pišu svjetski mediji. Uložili pritužbu nastavniku vjeronauka Dok je pohađao Akademiju za dječake Burnage, bio je dio skupine govornika arapskog jezika koja je uložila pritužbu na nastavnika zbog islamofobije. Nastavnik ih je upitao što misle o nekome tko bi na sebe stavio bombu i raznio ljude, piše The Times. Skupina dječaka požalila se nastavniku vjeronauka.  Nekoliko puta prijavljivan zbog sumnje na terorizam i veličanja ISIS-a Prije pet godina dvoje ljudi koji su poznavali Abedija nazvali su policijsku antiterorističku liniju nakon što im je rekao da "biti bombaš samoubojica ispravno". Dvije čelne osobe u zajednici već su 2015. prijavile Abedija zbog ekstremističkih stavova. Naveli su da strahuju da je već upleten u terorističke mreže. "Bio je žrtva traume iz djetinjstva i vrlo dobro dijete" Zabranjen mu je ulaz u džamiju u Didsburyju kada je također prijavljen zbog kritiziranja imama koji je u propovijedi osudio ISIS. Abedijeva rođakinja je za Independent izjavila da je postao ekstremist zbog traume iz djetinjstva te da je unatoč tome bio "vrlo dobro dijete" koje nije bilo povezano ni sa jednom skupinom militanata.