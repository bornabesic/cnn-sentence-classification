Foto: Getty Images BRITANSKI istražitelji rekli su francuskim vlastima da je osumnjičeni  za bombaški napad u Manchesteru  vjerojatno putovao u Siriju, rekao je francuski ministar unutarnjih poslova Gerard Collomb u srijedu. Britanska policija rekla je kako vjeruje da je 22-godišnji Salman Abedi, rođen u Velikoj Britaniji, izveo samoubilački bombaški napad u koncertnoj dvorani  u kojemu je ubijeno 22 ljudi, uključujući djecu.  "Znamo samo ono što su nam rekli britanski istražitelji - netko tko je britanskog državljanstva, podrijetlom iz Libije, tko se odjednom nakon puta u Libiju a zatim vjerojatno u Siriju, radikalizirao i odlučio izvesti ovaj napad", rekao je Collomb za BFMTV.  Naglasivši kako je znao da je Abedi bio u Siriji, Collomb je rekao da je to bila informacija koju su imale francuska i britanska obavještajna služba.  Upitan vjeruje li da je Abedi imao pomoć mreže, Collomb je rekao: "Zasad to ne znamo, moguće je. U svakom slučaju, potvrđeno je da je imao veze s Daeshom (Islamskom državom)".