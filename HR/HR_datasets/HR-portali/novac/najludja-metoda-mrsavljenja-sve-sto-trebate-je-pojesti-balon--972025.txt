Foto: Instagram  AKO vaša borba s kilogramima još uvijek nije dala rezultate, mučite se, ali vam i vaš karakter baš ne da da se približite svom cilju, a pomisao na neku drastičnu operativnu metodu ne pada vam ni na pamet - možda će vas razveseliti ova prezentacija.  Obalon je balon kojeg pojedete, koji se napuše u želucu i tako vam pomaže u mršavljenju, sa stalnim osjećajem sitosti. Balon je siguran, neće puknuti, a može se izvaditi nakon nekoliko mjeseci, kada ostvari svoju svrhu.  Obalon je prezentiran na stranicama INSIDER science-a, odkud i prenosimo video, u kojem stoji kako je riječ o novom proizvodu čija je funkcija kratkotrajna, ali donosi dobre rezultate.  Pacijent koji se odluči na tu neoperativnu metodu treba pod nadzorom liječnika progutati balon, liječnik ga potom napuše, kada se smjesti u želucu, a kako stoji u videu, moguće je koristiti i po nekoliko balona istovremeno.  U ovom slučaju liječnici su pacijentu stavili čak tri balona, u periodu od tri mjeseca, a nakon šest mjeseci izvadili su sva tri, također bezbolnom metodom.  Koliko su baloni čvrsti i sigurni zorno pokazuje ova slika.  Pacijenti u prosjeku uz pomoć Obalona gube oko 7 kilograma, no balon sam može "podnijeti" teret skidanja i do 25 kilograma. Ali, nažalost, čak i s tom novom metodom mršavljenje neće biti zajamčeno ako uz balon nećete paziti što jedete i koliko se krećete. Tu ulogu jednostavno nitko drugi ne može odraditi umjesto vas.  Ali sam osjećaj sitosti zaista bi trebao pomoći svakome tko se želi riješiti nakupljenog sala.  No da je metoda jeftina - baš i nije - košta otprilike između 6.000 i 9.000 dolara, trenutno je dostupna u Americi, ali već veliki broj liječnika radi s balonom. Vjerujemo da će stoga stići i u Europu, a ako vas zanimaju iskustva pacijenata, slobodno poslušajte iskustva ove pacijentice, te prostudirajte njihovu službenu web stranicu.