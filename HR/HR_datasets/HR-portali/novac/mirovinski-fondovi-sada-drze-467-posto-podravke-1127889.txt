Prema podacima Središnjeg klirinškog depozitarnog društva, domaći mirovinski fondovi kupili su nešto više od sedam posto Podravkinih dionica vrijednih 186,4 milijuna kuna od norveškog fonda Skagen. Najveći udjel od 3,9 posto dionica kupio je Raiffeisen obvezni mirovinski fond, dok je 2,1 posto dionica kupio PBZ CO obvezni mirovinski fond. Nakon ove transakcije Raiffeisen OMF ima udjel od 8,8 posto, a PBZ CO je povećanjem udjela na 13 posto postao najveći pojedinačni dioničar Podravke. Sada obvezni mirovinski fondovi u Podravki imaju 43,8 posto, a doda li se i udjel dobrovoljnih mirovinskih fondova, mirovinci drže ukupno u Podravki 46,7 posto vlasništva. Norveški fond Skagen i službeno je izvijestio Zagrebačku burzu da je izašao iz vlasničke strukture Podravke, prodavši udjel od 7,27 posto dionica. >> Norveški fond se povukao iz Podravke >> Je li vrijeme da se Podravka spoji s drugom kompanijom?