Luka Zadar prije nekoliko je dana proslavila dobijanje prvenstvene koncesije za obavljanje lučkog posla o kojoj je ovisila budućnost Luke koja je od prošle godine u većinskom vlasništvu slovenskog poduzetnika Dalibora Rupnika. Luka  je zahtjev za koncesiju predala još 2008. godine te se u međuvremenu promijenilo nekoliko većinskih vlasnika, piše Poslovni dnevnik. Zadatak da dođe do koncesije pripao je Jurici Kešini, direktoru Luke. Kešina u intervjuu za Poslovni dnevnik govori o povratku Zadra na lučku kartu Hrvatske. Sve manje Zadrana je upoznato s činjenicom da postoji teretna luka pred kojom su prije 30 godina čekali brodovi da dođu na red za ukrcaj, odnosno iskrcaj.  "I mnogi potencijalni partneri u inozemstvu kojima smo ponudili naše usluge nisu imali pojma da postoji luka na takvoj poziciji kao što je Zadar i sada su zainteresirani da dođu. Zadarska luka je idealna za skladištenje naftnih derivata, drva koji ima odlične uvjete za sušenje, kao i smještanje logističkih baza. Luka bi zajedno sa svojim investitorima trebala dobiti nove kapacitete, pri čemu mislim i na nova skladišta naftnih derivata. Tekući tereti su budućnost Luke, ali uz značajna ulaganja. Zanima nas izgradnja vlastitih kapaciteta. Firma je zdrava i nije opterećena nikakvim kreditima ili zaduženjima pa bi mogli i sami financirati razvoj, ali ćemo se najvjerojatnije odlučiti da u investicije uđemo s partnerima", kaže Kešina. Na upit imaju li ulagače, Kešina odgovara: "Za sad smo u ozbiljnim razgovorima s nekolicinom inozemnih i domaćih ulagača. Primjerice, general Ante Gotovina uložio bi  u hladnjaču u Luci koja je danas derutna i treba je iznova graditi. U njima bi skladištio hranu za tune u tunogojilištu. U pitanju je investicija od oko 10 milijuna kuna, a to je tek početak". Nastavak pročitajte ovdje.