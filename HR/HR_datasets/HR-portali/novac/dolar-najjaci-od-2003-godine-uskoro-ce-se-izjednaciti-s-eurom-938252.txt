Foto: 123rf  JUČERAŠNJI dan na domaćem deviznom tržištu protekao je u mirnijem tonu uz uravnoteženu ponudu i potražnju za devizama.   Tržište je otvoreno na razinama od oko 7,538 kuna za euro te se tijekom dana pod utjecajem bankarskog i korporativnog sektora trgovalo u rasponu 7,535-7,548 kuna za euro. Krajem dana tečaj je stabiliziran oko početnih razina gdje je trgovanje i zatvoreno, navodi se u izvješću analitičara RBA.  Na inozemnim deviznim tržištima dolar je dodatno osnažen posljednjim odlukama FOMC-a o podizanju kamatnih stopa te je posljedično tržišni tečaj EUR/USD tijekom jučerašnjeg dana kliznuo do razine 1,04 dolara za euro što je najniža razina od siječnja 2003.  Prema podacima s Bloomberga tržište u SAD-u je zatvoreno sa sljedećim vrijednostima: EUR/USD 1,0409 EUR/GBP 0,8365 EUR/CHF 1,0736 EUR/JPY 122,79.