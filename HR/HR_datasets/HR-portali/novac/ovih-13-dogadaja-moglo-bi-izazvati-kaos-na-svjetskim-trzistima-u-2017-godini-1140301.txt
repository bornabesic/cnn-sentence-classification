Tim stručnjaka britanskog financijskog diva Barclaysa naveo je 13 događaja koji bi u 2017. godini mogli izazvati kaos na svjetskim tržištima, piše Business Insider. – Nove populističke i protekcionističke trgovinske politike mogle bi poremetiti globalnu ponudu i potražnju za određenim robama na tržištu – stoji u izvještaju tima. 13 događaja koji bi mogli utjecati na svjetska tržišta: 1. Zaoštravanje retorike između Irana i SAD-a moglo bi dovesti do novih iranskih testiranja balističkih raketa. To bi utjecalo na ponudu nafte na svjetskom tržištu 2. Na ponudu nafte na svjetskom tržištu imao bi utjecaj i bankrot Venezuele zbog nemogućnosti plaćanja dugova 3. Zagađenje vode širokih razmjera izazvano incidentom s curenjem otpadnih voda utjecalo bi na ponudu plina i nafte na svjetskom tržištu. 4. Neredi u Čileu zbog općih izbora mogli bi utjecati na ponudu metala. 5. Na ponudu metala mogao bi utjecati i žešći sukob Rusije i Ukrajine, što bi dovelo do smanjenja iskapanja željezne rude. 6. Ekonomsko usporavanje u bilo kojoj velikoj potrošačkoj naciji dovelo bi do smanjenja potražnje za svim robama. 7. Eskalacija trgovinskog rata s Kinom i jače geopolitičke tenzije dovele bi do pada potražnje za svim robama na svjetskom tržištu. 8. Na smanjenu potražnju za naftom moglo bi utjecati "izbacivanje" na tržište Teslina Modela 3 ili neki veliki pomak u tehnologiji izrade baterija. 9. Širi trgovinski rat između SAD-a i Meksika mogao bi dovesti do toga da izvoz američkog prirodnog plina u SAD bude neisplativ. 10. Veliki incident sličan katastrofi u nuklearki Fukushima, koji bi se dogodio u Kini, doveo bi do okretanja javnosti protiv nuklearne energije te bi pala ponuda plina. 11. Sjevernokorejski nuklearni test stvorio bi probleme za transport svih roba 12. Kina doprema platformu za bušenje u sporne vode Južnokineskog mora, što može dovesti do problema s transportom nafte i plina. 13. Do problema u transportu i potražnji nafte mogli bi dovesti novi teroristički napadi u Turskoj. >>Inu se isplati samo jeftino kupiti pa skupo i brzo prodati >>Hoće li zaduženi u 2017. biti mirni? Evo što će se događati s kamatama za kredite u kunama i eurima