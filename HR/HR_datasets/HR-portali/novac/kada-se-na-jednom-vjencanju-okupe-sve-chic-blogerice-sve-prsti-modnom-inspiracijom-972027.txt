Foto: Instagram  MOŽDA vi niste čuli za DJ-icu Hannah Bronfman, no njen bliski krug prijateljica uključuje neke od najpoznatijih modnih blogerica, koje su se prošlog vikenda okupile u Maroku na njenom vjenčanju.  Njujorška glazbenica izrekla je sudbonosno "da"  kolegi DJ-u Brendanu Fallisu u egzotičnom Marrakechu, a za dodatan glamur na Instagram fotografijama pobrinule su se chic blogerice i utjecajne fashionistice, čiji vam odlični outfiti mogu poslužiti i kao inspiracija, idete li uskoro na neko vjenčanje.       Naravno, u centru pažnje bila je stajliš mladenka, koja se nakon ceremonije iz vjenčanice koju potpisuje slavna Vera Wang presvukla u svjetlucavu haljinu s kristalićima i kosu okitila cvijećem, a ni mladoženja nije razočarao u elegantnom bijelom odijelu.    Blogerice su se, s druge strane, odlučile uklopiti u egzotično okruženje, pa su redom birale orijentalne uzorke, trendi kimona, tople ljetne boje, kitile se zlatom, a bilo je tu čak i natikača, koje su sada, očito, poželjne i na svečanim događanjima, pa čak i na vjenčanju.       Jedino što je uspjelo zasjeniti odlične outfite, bilo je predivno okruženje, odnosno priroda i egzotična arhitektura grada.