Foto: 123rf  EGIPATSKA vlada razmišlja o novim radikalnim ograničenjima pristupa društvenim mrežama.   Prema nacrtu prijedloga koji kruži egipatskim medijima, od korisnika bi se zahtijevalo da se najprije registriraju kod vlade, a tek potom dobiju pristup Twitteru ili Facebooku. Nakon uspješne registracije, korisnik bi primio link za login i svoj nacionalni ID broj. Neovlašteni pokušaj pristupa bio bi kažnjavan zatvorom i velikom globom.  Autor ovog prijedloga je član parlamenta Reyer Abdel Sattar, pripadnik najveće stranke u egipatskom parlamentu. Liberalna Slobodna egipatska stranka ima 65 zastupnika, od ukupnih 596.   Za ekipatski Independent je rekao kako će "olakšavanje nadzora nad društvenim mrežama u Egiptu, tako da se prijavite u vladin elektronički sustav, jamčiti pristup Facebooku".  Sattar tvrdi da su promjene postojećeg stanja nužne u borbi protiv terorizma i nezakonitog ponašanja te da, kako piše CNN, ima potporu 60 zastupnika.