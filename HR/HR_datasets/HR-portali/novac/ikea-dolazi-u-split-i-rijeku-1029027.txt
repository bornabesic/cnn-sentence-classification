IKEA planira otvoriti još nekoliko dostavnih centara u regiji u nadolazećem razdoblju, od čega dva u Hrvatskoj. U srpnju ove godine, IKEA će otvoriti svoj prvi dostavni centar u Rijeci, a sredinom kolovoza u prostoru svojevrsnog aneksa City Center One-a otvara se splitska Ikea! Poslovni objekt zamišljen je kao “pick-up point”, mjesto na kojem će njihovi kupci moći preuzeti naručenu robu, a da ne plaćaju dostavu iz Zagreba, čime će se i cijena kupovine automatski sniziti, piše Slobodna Dalmacije. U novim kvadratima na prostoru gdje je danas parking, zamišljeno je da se ovo IKEA-ino skladište prostire na oko 1500 metara četvornih, dok bi se naknadno uredilo i 1000 kvadrata izložbenog prostora, gdje će se umjesto da moraju dolaziti u Rugvicu moći uživo “opipati” dio asortimana popularnog namještaja. – Ovim potezom tvrtka “IKEA Hrvatska” želi kupcima na obali približiti svoja rješenja i omogućiti im razgledavanje željenih proizvoda prije same kupovine. To je, ujedno, u skladu s našom globalnom strategijom kojom kupcima želimo omogućiti što ugodnije iskustvo kupnje preko više različitih kanala – kazaoje za Slobodnu Dalmaciju   Igor Štefanac, menadžer za odnose s javnošću tvrtke “IKEA Hrvatska”. IKEA planira otvoriti još nekoliko dostavnih centara u regiji u nadolazećem razdoblju, od čega dva u Hrvatskoj. Uz otvaranje novih formata, kao što su dostupni centri, IKEA SEE i nadalje ostaje posvećena otvaranju robnih kuća diljem regije. Tijekom sljedeće tri godine planirano je otvorenje još tri IKEA robne kuće u regiji.