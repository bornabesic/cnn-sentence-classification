Screenshot: Facebook SVI KOJI su ikad bili pored bebe koja plače znaju kakva je muka smiriti je. Nema majke koja nije poželjela smiliti trik koji bi smirio i uspavao njenu bebu koja usred noći vrišti iz petnih žila. Stoga nije nikakvo čudo da je ovaj video u samo sedam dana pregledan nevjerojatnih 25 milijuna puta. Snimio ga je motivacijski govornik i otac Daniel Eisenman iz San Diega, koji je ostao sam sa svojom kćeri Divinom, koja je kao i svaka druga beba odjednom počela plakati. Naime, u tom je trenu Daniel uživo prenosio jedan od svojih govora, kad ga je plač prekinuo. Nježno je pogledao svoju bebu, a onda počeo ispuštati zvuk "om". Trajalo je to otprilike 20 sekundi, nakon čega je Divina bila potpuno mirna, a bilo je očito i da će zaspati svakog trena. "Om" je inače mantra hinduista i tibetanskih budista, no mnogi su istaknuli da smirenje bebe nema veze s tim. "stvar je u tome da je taj zvuk sličan onom koju beba čuje u majčinoj utrobi. Zato pali. Svaka čast tata", komentirao je jedan gledatelj. Bilo je i onih koji nisu vjerovali dok nisu sami iskušali. "Isprobala sam to sinoć u očaju. I zaista djeluje", napisala je jedna majka.