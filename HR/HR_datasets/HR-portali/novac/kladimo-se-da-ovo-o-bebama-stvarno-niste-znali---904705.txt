Foto: 123rf U POPLAVI informacija o bebama te odgoju i zdravlju djece vjerojatno su vam promakle neke vrlo zanimljive činjenice.   BuzzFeed je stoga pripremio kompilaciju zabavnih činjenica o mališanima koje niste znali, od toga da bebe do sedmog mjeseca mogu istovremeno gutati i disati do toga da se rađaju s 300 kostiju, dok ih odrasli imaju tek 206. Ali! Bebe se rađaju bez čašica u koljenu. Zanimljivo.   Sigurno isto tako niste znali da beba ima toliko snažne ruke da može držati čitavu težinu na vrhovima prstiju, kao i to da se volumen njezina mozga udvostruči u prvoj godini života.  A to nije sve.  U svijetu se svake tri sekunde rodi jedna beba. Kimanje glave što znači "ne" zapravo stiže od toga kada beba počinje pokazivati da više neće jesti. Svaka je beba rođena s instinktom da pliva pod vodom bez da pokušava udahnuti zrak.No, to nažalost, vrlo brzo počinju zaboravljati. Da ljudi rastu onom brzinom kojom rastu bebe u prvoj godini života, u odrasloj bi dobi bili visoki kao neboderi. Za vrijeme dok ste čitali ovaj mali slatki članak rođeno je 25 beba :)