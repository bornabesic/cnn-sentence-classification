Screenshot: Youtube SVI SE mi ponekad u životu zapitamo nismo li prikriveni genijalci. Skriva li se u nama budući Einstein ili Hemingway? Ne morate se dalje pitati, pronašli smo jednostavan način da provjerite. Ako se prepoznate u nekoj od ovih 7 točaka, mogli biste se ispostaviti puno pametnijima nego što pretpostavljate, piše Elite Daily. 1.	Radoznali ste oko svega Genijalci nikad ne prestaju otkrivati nove stvari i učiti o svijetu. Ako ste jedan od onih ljudi koje sve zanima i često se nađete kako pretražujete internet za odgovorima na pitanja poput: tko je izumio baguette? do ranih jutarnjih sati to je pokazatelj vaše inteligencije. 2.	Razgovarate sami sa sobom Ako primijetite da često razgovarate sami sa sobom, primjerice putem s posla do tramvaja, ne brinite, to nije loš znak. Mnogi visokointeligentni ljudi razgovaraju sami sa sobom. 3.	Puno čitate Mnoge genijalce strast za učenjem i otkrivanjem novih stvari vuče prema knjigama. Ako ne možete odoljeti najnovijem naslovu na polici i ništa vam nije draže nego zabiti nos u dobru knjigu- čestitamo, mogli biste biti genijalac. 4.	Izazivate sami sebe Puko saznavanje novih stvari nije dovoljno za genijalce. Oni žele provjeravati svoje znanje i postavljati si izazove. Zanimaju li vas križaljke, kvizovi znanja, igre riječima to je još samo jedan znak da ste mogući genijalac. 5.	Zaboravljivi ste Nitko nije savršen, pa ni genijalci. Kad vam je glava puna kompleksnih pitanja i različitih zanimljivih tema, jasno je da vam svakodnevne banalnosti lako iskliznu iz uma. 6.	Imate sumnjivu prošlost Genijalci se često nađu u problemima s alkoholom ili drogom. Neki od najvećih umova u povijesti poznati su po eksperimentiranju s opijatima. 7.	Često se brinete i previše razmišljate Nije lako biti genijalan. Ne postoji odgovor na svako pitanje o životu koje možete zamisliti, mnoge filozofske rasprave nemaju jasan zaključak, a genijalci se o svemu pitaju upornije i dublje nego obični ljudi i neprestano ih muči sumnja.