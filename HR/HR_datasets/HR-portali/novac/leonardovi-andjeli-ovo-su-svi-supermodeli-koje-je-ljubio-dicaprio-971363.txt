Foto: Instagram NIJE tajna da glumac Leonardo DiCaprio voli biti okružen lijepim ženama.  No, holivudski zavodnik posebno je slab na manekenke, pogotovo na Viktorijine anđelice. Tijekom godina zabavljao se s mnogima od njih, uključujući i atraktivnu Dankinju Ninu Agdal, s kojom je nedavno prekinuo. Danska manekenka tek je posljednja u nizu od deset "anđelica" s kojima je glumac bio u ljubavnoj vezi, a njegov zavidan popis djevojaka kreće još od tinejdžerskih dana:  Bridget Hall   Prva manekenka koja je osvojila Leovo srce bila je Bridget Hall. Njih dvoje "spetljali" su se 1994. godine, dok su oboje još bili tinejdžeri. Ona je tada još uvijek bila manekenka u usponu, a tek nakon prekida s glumcem, pridružila se odabranoj ekipi Viktorijinih anđela.  Naomi Campbell   Poznato je da su oskarovac i "crna pantera" dugogodišnji prijatelji, no jednom su imali i kratku aferu. Naomi je Leu "zapela za oko" 1995., godinu dana prije nego je prvi put prošetala pistom Victoria's Secreta. Njihova veza nije bila dugog vijeka, ali je prerasla u prijateljstvo koje traje i dan danas.  Helena Christensen   Leonardo je pravi miljenik žena postao tek nakon uloge u blockbusteru Titanic, 1997. godine. U to vrijeme "zabavljao" se s jednom od članica originalne postave Victorijinih anđelica, danskom ljepoticom Helenom Christensen, no njihova veza bila je kratkog vijeka.  Eva Herzigova   Češka seks bomba osvojila je srce glumca 1998. godine. No njihova veza trajala je tek mjesec dana, jer je u to vrijeme manekenka bila u procesu razvoda od bubnjara grupe Bon Jovi, Tica Torresa. Godinama nakon, Eva je u jednom intervjuu Leonarda opisala kao "prekrasnu osobu punu energije" i otkrila da njihovu prvu zajedničku večer pamti kao "jako lijepo iskustvo". Gisele Bundchen   Leonardo je vezu s brazilskim supermodelom započeo 2000. godine. Par je hodao čak pet godina, a taman kada su počele kružiti glasine oko njihovih zaruka, prekinuli su vezu. No, izgleda da je Leo i s ovom "anđelicom" ostao u dobrim odnosima, a Gisele je jednom prilikom izjavila da njih dvoje jednostavno nisu bili suđeni jedno drugom te da ga jako poštuje i želi mu sve najbolje. Bar Refaeli   Nedugo nakon prekida s Gisele, glumac je utjehu pronašao u još jednoj Viktorijinoj anđelici. Bar i Leo upoznali su se na partiju grupe U2 u Las Vegasu 2005. godine i započeli turbulentnu ljubavnu vezu. Oskarovac i izraelska ljepotica tijekom godina prekidali su nekoliko puta, sve dok 2011. nisu službeno okončali vezu.  Anna Vyalitsyna   Kada su se situacija između Lea i Bar napokon "ohladila", glumac je započeo aferu s ruskom "anđelicom" Annom, koju su mnogi zbog izgleda uspoređivali s njegovom prethodnom djevojkom. Njihova veza trajala je kratko, a Anna je, nakon Lea, hodala s pjevačem grupe Maroon 5, Adamom Levinom.  Erin Heatherton   Američka ljepotica osvojila je Leovo srce 2012. godine. Par je hodao 10 mjeseci, a nakon prekida ostali su u prijateljskim odnosima. Toni Garrn   Pretposljednja Viktorijina anđelica na Leovoj listi bila je atraktivna Njemica Toni Garn. Njihova veza započela je 2012., a završila 2014. godine, jer je manekenki zasmetalo to što je Leo proveo večer tulumareći u Miamiju s još 20 djevojaka.  Nina Agdal   Deseta Viktorijina anđelica u Leovom životu bila je 17 godina mlađa Dankinja Nina Agdal. Par se upoznao na prošlogodišnjem Filmskom festivalu u Cannesu, a nedavno su okončali vezu.