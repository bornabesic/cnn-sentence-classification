Najnovije izvješće međunarodne nekretninske grupacije Colliers International pokazuje da je najveći rast cijena zakupa uredskih prostora u Europi u prvoj polovici 2015. godine imao Dublin, gdje su cijene zakupa u šest mjeseci porasle za čak  25 posto. – Razlog uspjeha dublinskog tržišta leži u pouzdanosti i zrelosti tog tržišta, te dodatnom jačanju gospodarstva – upravo elementima koji sustavno nedostaju našem tržištu komercijalnih nekretnina, kao i tržištu općenito. U Zagrebu su cijene zakupa uredskog prostora od početka godine ostale gotovo nepromijenjene, što je posljedica osjetne neaktivnosti na tom tržištu te iščekivanju novog razvojnog ciklusa tržišta nekretnina – kaže Vedrana Likan (na fotografiji),  direktorica Colliers International Hrvatska. U Zagrebu su cijene zakupa relativno stabilne i u ovoj godini za najkvalitetnije uredske prostore dosežu cijenu od 14 do 15 eura po m2 na mjesec + PDV. Prosječna cijena ureda A je oko 12 eura, a ureda B od osam do 11 eura po m2 + PDV. U nadolazećem periodu očekuje se daljnje blago smanjenje nepopunjenosti prostora što bi moglo dovesti i do postepenog blagog rasta cijena zakupa, ocjenjuju u Colliersu Hrvatska. Kretanje cijena zakupa uredskih prostora, smatraju, u skladu je s ekonomskom klimom i okruženjem. Pa se u zapadnoj Europi sve više osjeća rast cijena zakupa, a na tržištima srednje i istočne Europe nije bilo značajnijih promjena, osim u Bratislavi gdje su cijene porasle, ali su manje u Varšavi. Daljnje povećanje cijena očekuje se u Dublinu, na svim tržištima poslovnih prostora VelikeBritanije, kao i nekim tržištima južne Europe, a pad cijena  na istočnom rubu kontinenta tj. tržištima Rusije i Ukrajine. >> Sportski savez grada Zagreba iz Almerije 'seli' u novu zgradu na Savskoj 