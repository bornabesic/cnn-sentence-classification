Foto: Kisses for Kevin PIT BULL Kevin pronađen je na ulicama New Yorka prije godinu i pol dana. Jadni pas je bio u vrlo lošem stanju kad je po njega došla udruga "Paws Across Oswego County". Kevinov život očito nije bio nimalo jednostavan. Bio je dosta mršav i falilo mu je jako puno dlake, kao i dio repa. Odmah su počeli s liječenjem - dobio je puno malih obroka kvalitetne hrane dnevno te ljekovite kupke. Volonteri su uložili puno truda i ljubavi kako bi mu što prije našli siguran dom, no nažalost nitko ga nije htio udomiti zbog njegove bolesti. U međuvremenu su mu morali liječiti i mokraćne kanale zbog infekcije, a nakon nje su otkrili još nekoliko ozbiljnih zdravstvenih problema. U tom trenutku su znali da neće još dugo živjeti pa su mu odlučili ostatak života uljepšati i omogućiti mu da uživa u svojim zadnjim trenucima. Jedan od volontera kontaktirao je gradonačelnika grada Oswega kako bi organizirali njegov susret s psom. Gradonačelnik Barlow je odmah pristao te Kevinu poklonio veliki crveni hidrant i zahvalnicu s kojom će zauvijek ostati u sjećanju građana grada Oswega. Sklonište u kojem se pit bull Kevin nalazi još uvijek organizira razne aktivnosti za njega, a jedna lokalna tvornica je počela proizvoditi kekse u obliku Kevinovog hidranta. Veterinari nisu još sigurni koliko je Kevinu još ostalo vremena, no svi mu pomažu svoje zadnje trenutke provede na što ljepši način. On je to zaslužio.