Foto: Facebook/Instagram POBJEDNICA ove sezone popularng showa "Tvoje lice zvuči poznato" je Nives Celzijus, miljenica publike od samih početaka. Nives je nastupila kao frontmenica benda Red Hot Chilli Peppers i potpuno rasturila, kao i uvijek. Prema komentarima na društvenim mrežama, jasno je da je publika veoma zadovoljna njezinom pobjedom. Tijekom cijele sezone gledatelji su se na društvenim mrežama bunili da žiri zakida Nives Celzijus koja je iz emisije u emisiju bila sve bolja i bolja, a sada su napokon došli na svoje. Mjesto Sandre Bagarić u žiriju je ovaj put zamijenio omiljeni Mario Petreković, a večer je nastupom otvorila Indira Levak. Prvi je nastupio Mario Roth u ulozi Madonne i svojim nastupom zapalio studio.  Nakon njega na scenu je stupio Bojan Jambrošić koji je otpjevao pjesmu "Zombie" benda The Cranberries te oduševio publiku i žiri zlatnim izdanjem. Zadnja na scenu stupila je Mia Anočić Valentić kao Kylie Minogue. Nakon finalista, red je došao na bivše natjecatelje showa i njihove duete, a gledatelji su bili veoma zadovoljni što su mogli vidjeti sve kandidate na pozornici.