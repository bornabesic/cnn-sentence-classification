Screenshot: YouTube AUSTRALSKA senatorica Larissa Waters ušla je u povijest kao prva političarka koja je dojila dijete u parlamentu, javlja Independent.  Zamjenica predsjednika australske Zelene stranke podojila je svoju kćer Aliu Joy, staru 10 tjedana, u prostorijama senata tijekom glasovanja o prijedlogu zakona.  "Potrebno nam je više fleksibilnih radnih mjesta otvorenih obiteljima"  Waters je na Facebooku objavila: "Tako sam ponosna što je moja kćer Alia prva beba koja je podojena u saveznom parlamentu! Potrebno nam je više fleksibilnih radnih mjesta otvorenih obiteljima te povoljnih usluga čuvanja djece, za sve".  Prije osam godina zastupnica Sarah Hanson-Young dovela je kćer u parlament jer nije mogla pronaći nikoga da ju pričuva. Dvogodišnju kćer uzeli su joj iz ruku i izbacili iz prostorija senata. Od tada se zakon promijenio i čak je dozvoljeno i dojenje u parlamentu.