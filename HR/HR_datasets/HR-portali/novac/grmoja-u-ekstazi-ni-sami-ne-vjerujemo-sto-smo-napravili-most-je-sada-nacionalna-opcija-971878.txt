Foto: FAH "SINOĆ smo bili sigurni da smo napravili odličan posao diljem Hrvatske ali danas kada smo detaljnije sagledali sve, ni sami ne možemo vjerovati što smo napravili", poručio je danas MOST-ov Nikola Grmoja.  Grmoja je izjavio da su od 4 županijska vijećnika koliko su imali prošle godine u Dubrovačko-neretvanskoj županiji, sada imaju preko 70 vijećnika u svim županijskim skupštinama, ušli su gotovo svugdje, obranili svoje utvrde od Omiša, Vrgorca, Metkovića, a u Dubrovačko-nerevtanskoj i u Šibensko-kninskoj županiji idu u drugi krug gdje je sve moguće.  "U Vukovarsko-srijemskoj županiji Tomislav Panenić ide protiv dugovjećnog župana Bože Galića, očekujemo dobar rezultat", kazao je.  "MOST više nije regionalna opcija, nego nacionalna, treća politička snaga u zemlji. Mi smo politička opcija koja nudi rješenje za Hrvatsku. Opcija koja je vodila gradove i općine, vratila dugove, stabilizirala stanje, zalažemo se za stabilnu Hrvatsku bez korupcije i sukoba interesa", poručio je.