Foto: Instagram, REX KATE Upton uglavnom znate po raskošnim oblinama. Glumica i model Kate Upton danas ima 24 godine, a široko je poznata po svojim raskošnim oblinama, koje je pokazala i na naslovnici poznatog časopisa Sports Illustrated, kada je i počeo njezin zvjezdani uspon, a otad smo ju tamo vidjeli još nekoliko puta.   I dok je svijet, a posebno muški dio publike, slavio njezine obline, ona priznaje kako se čitavo vrijeme pokušavala "dovesti u red" te kako još uvijek nije u potpunosti zadovoljna svojim izgledom.   "I dalje nisam samouvjerena, kada nosim bikini. Zato se zdravo hranim i vježbam, kako bih se osjećala bolje. Uvijek me nešto muči, iako se to možda ne vidi prema van", otkrila je nedavno te priznala kako su joj na početku karijere stalno govorili kako bi trebala smršavjeti.   Plavokosa ljepotica tako je i priznala kako je često vježbala i jela, samo kako bi postigla broj na vagi, koji je od nje bio tražen. No, danas to više ne radi te si ne uskraćuje poslastice, ako ih želi, iako zna da mora paziti na liniju, dokle god je u Hollywoodu.   "Nikada se ne mjerim. Ionako broj na vagi nije bitan, koliko to da se dobro osjećate u vlastitoj koži."   No, dio obožavatelja zabrinuo se kako ljepotica ipak pretjeruje s mršavljenjem te nesigurnošću, no moramo primijetiti kako to nije ništa neuobičajeno za okrutni Hollywood, barem kada je u pitanju izgled.  I brojne druge slavne ljepotice imale su slične ispovijesti, no nadamo se kako ta nesigurnost neće prijeći granice normalnosti.