Photo: ESL Najveća društvena mreža na svijetu, Facebook, i navodno najjača svjetska esport organizacija Electronic Sports Leauge (ESL), sklopili su ugovor koji će neke od najboljih esport turnira dovesti ravno na vaše Facebook novosti.  >>VIDEOIGRE PRESTIŽU MEDIJE!  Gleda ih više ljudi nego HBO, NETFLIX i ESPN zajedno Kao spoj gejminga i sporta, esport je savršen za društvene mreže. Facebook je to nedavno prepoznao kada su potpisali ugovor s nekoliko esport organizacija za prijenose streamova njihovih igrača, Twitter je također omogućio praćenje određenih esport turnira na svojoj platformi, a YouTube svoju Gaming inačicu probija svim snagama. Novi ugovor između Facebooka i ESL-a je samo još jedan pokazatelj svega što pokušavamo reći zadnjih nekoliko mjeseci. Esport je industrija, puna prilika i kapitala, a sada je i dio mainstreama.  >>Najjači esport turniri odsad i na Twitteru >>YouTube novom investicijom potresao esport Ugovor između Facebooka i Electronic Sports Leaguea nije ekskluzivan, tako da ćemo Intel Extreme Masters i ESL One i dalje moći pratiti na Twitch.tvu, ali live prijenosi i sav sadržaj će biti dostupan i na Facebooku. Utrka za esport prijenose je počela, iako Twitch.tv uvjerljivo drži vodeću poziciju, YouTube, Twitter i Facebook su više nego ozbiljna konkurencija. Za cijelo to vrijeme esport industrija trlja ruke, više očiju, bolji marketing, više novaca, veći esport.  >>> Esport je jedan od najvećih globalnih fenomena današnjice. Nema relevantnog medija na svijetu koji ne izvještavaju o najvažnijim događanjima u esport industriji, a neke od najvećih globalnih kompanija ulažu stotine milijuna dolara kako bi na vrijeme ugrabile dio ovog brzorastućeg tržišta. Na Index Sportu pratite najnovije vijesti iz esporta, intervjuje s najboljim profesionalnim gejmerima i uživajte u video klipovima i mečevima.