Odaberite svoj posao između 20 ponuđenih radnih pozicija! MojPosao izdvaja tjednu ponudu oglasa na koje se već ovoga tjedna možete prijaviti. Kvasac se bavi proizvodnjom i prodajom pekarskog kvasca, pekarskih dodataka, slastičarskih krema i voćnih nadjeva. Poduzeće traži dva zaposlenika na poziciji Pekar-demonstrator za rad u Splitu i Rijeci. Idealan kandidat ima tri godine iskustva u pekarstvu, a dvije godine iskustva na istim ili sličnim poslovima je poželjno. Zainteresirani kandidati prijaviti se mogu do 23. travnja. B.M.-Projekt internacionalna je tvrtka koja se bavi poslovanjem nekretninama. Trenutno su u potrazi za kandidatom koji će biti potpora njihovom timu na poziciji Građevinski inženjer/Arhitekt u Poreču. Uz četiri do pet godina iskustva od kandidata se traži izvrsno poznavanje njemačkog te solidno poznavanje engleskog jezika. Prijave traju do 20. travnja. Optotim, suvremena optička i oftalmološka tvrtka s poliklinikom, traži nove snage za svoj tim u Zagrebu, Splitu, Rijeci i Zadru, na poziciji Optometrist/Optičar. Zapošljava se više osoba za svaku lokaciju! Idealni kandidati imaju najmanje godinu dana radnog iskustva u optici, iskustvo u izradi dioptrijskih naočala i skloni su timskom radu. Prijave možete slati do 30. travnja. Meditel usluge u radni odnos prima više ambicioznih osoba za rad u uredu na telefonu u njihovom  prodajnom timu. Konkretno, traži se pet djelatnika za rad na poziciji Agent u pozivnom centru. Poslodavac nudi prosječnu početnu plaću od 3500 kuna. Rok za prijavu je 5. svibanj. Tis – Objektni informacijski sustavi traže kandidate radi proširenja Microsoft .Net razvojnog tima. Imate li radno iskustvo u profesionalnom razvoju softvera, minimalno jednu, a poželjno tri godine radnog iskustva te želite trajno učiti i usavršavati se, prijavite se na oglas za poziciju .Net developer do 26. travnja. Piramida zapošljava osobu na radnoj poziciji Pomoćni podešivač ampula koja će biti zadužena za rad u proizvodnji ampula iz cijevnog stakla. Posao uključuje rad u smjenama te rad vikendom i praznicima, prema rasporedu smjena. Poslodavac vam nudi mogućnost stalnog zaposlenja i napredovanja, a prijaviti se možete do 29. travnja. Metronet telekomunikacije traže kandidata za poziciju Stručnjak za govornu platformu – DevOps engineer, za rad u Zagrebu. Idealan kandidat je osoba koja ima visoku stručnu spremu tehničkog smjera te osnovno tehničko znanje iz područja računalnih/telekomunikacijskih mreža i tehnologija, iz područja VoIP tehnologija te poznavanje komunikacijskih i kolaboracijskih tehnologija, kontakt centar rješenja i koncepta. Na oglas se možete prijaviti do 9. svibnja. Labena, laboratorijska, medicinska i procesna oprema, poziva sve zainteresirane da se jave na natječaj za radno mjesto Prodajni inženjer – stručni suradnik za prodaju u programu prehrambene industrije. Nužno je minimalno trogodišnje radno iskustvo kao stručni suradnik za prodaju u istom segmentu, a područje rada su Hrvatska te djelomično BiH. Rok za prijavu je 3. svibanj, a s radom se počinje odmah. DER Touristik Hotels & Investments GmbH traži kandidate za više radnih pozicija za rad u Hrvatskoj. Do 9. svibnja možete se prijaviti na neki od sljedećih oglasa: Revenue Manager, Executive Chef (Küchenchef), Rooms Division Manager, F&B Manager, General Manager/Hotel Manager, Financial Controller, Human Resources Manager i Sales & Marketing Manager.     Dubrovački Vrtovi Sunca jedan je od najljepših resorta na obali Jadranskog mora udaljen samo 11 km od povijesne jezgre grada Dubrovnika i 35 km od međunarodne zračne luke. Do 3. svibnja resort ima otvorene natječaje za poslove: Konobar, Recepcionar, Referent za odnose s gostima te Nadglednik soba ili apartmana.