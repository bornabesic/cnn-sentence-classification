Cjelogodišnji projekt u organizaciji Večernjeg lista, Poslovnog dnevnika i 24sata, pod nazivom Moja poduzetna Hrvatska, završava ovog vikenda u Koprivnici. Kako i priliči s obzirom da je cijelo vrijeme pratio festival diljem zemlje i završna je koprivnička svečanost uveličana koncertom jednog od najpopularnijih imena domaće estrade, Ivana Zaka. Pred nekoliko tisuća ljudi Zak je održao višesatni koncert kojim je ponovno oduševio sve prisutne, što je nastavak niza unutar jednako uspješne koncertne sezone. Valja napomenuti da je pjevač nekoliko dana prije nastupa u Koprivnici nagrađen i drugom Zlatnom pločom u karijeri, što je dovoljno dobar razlog da Koprivničanima priredi prikladno slavlje. I ovog je petka val dobrih vibracija izazvao standardni set hitova poput "Bolja od najbolje", "Usne varane", "Pretjerujem", "Naučila si me", "Rođendan tvoj" dok je stvarima kao što su "Tetovaža" i „Meni se s tobom“ odnio ipak najveće ovacije. Kako smo ranije pisali, Zak uz redovne i učestale nastupe ima vremena i za snimanje novih autorskih pjesama, a kako je iskustvo pokazalo i nove su stvari dočekane jednako dobro kao i stariji veliki hitovi. Tempo turneje kakav Zak i njegov bend u posljednje vrijeme imaju nije lako izdržati, ali uloženi trud jednako nagrađuju i publika i struka. >> Izlagači otkrili: Upornost i trud naši su najvažniji alati 