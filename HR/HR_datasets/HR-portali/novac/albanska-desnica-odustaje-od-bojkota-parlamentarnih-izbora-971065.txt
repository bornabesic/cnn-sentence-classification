Foto: Hina  DESNO orijentirana albanska oporba odustala je od bojkota parlamentarnih izbora u lipnju nakon dogovora s većinom, objavili su dužnosnici dvaju tabora.  Izbori su odgođeni za tjedan dana, s 18. na 25. lipnja prema dogovoru zaključenom s većinom koju vodi socijalistički premijer Edi Rama.  Demokratska stranka (PD) drži da nisu ispunjeni uvjeti za pravedne izbore i optužuje šefa vlade da je u dosluhu s trgovcima marihuane. Većina optužuje desnicu da bojkot sprječava pravosudnu reformu koju EU zahtijeva.  Demokratska stranka zahtijeva ostavku Edija Rame prije izbora, kao i osnivanje prijelazne vlade prije glasanja. Ali pod pritiskom europskih i američkih dužnosnika, ona je uzmaknula. Iz njezinih redova je izabran jedan zamjenik premijera i šestorica ministara, među kojima unutrašnjih poslova i pravosuđa.  Desnica će imenovati i predsjednika izbornog povjerenstva, kao i posrednika republike. Demokratska stranka je također najavila da će prekinuti bojkot rada parlamenta. Albanija je članica NATO-a od 2009. i 2014. je dobila status kandidata za pristup Europskoj uniji.