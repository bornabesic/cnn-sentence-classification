Prvi put tijekom izborne kampanje u Hrvatskoj obrazovanje je dobilo više medijskog prostora, a u raspravama se iskristalizirala potreba ozbiljnog pristupa upravljanju sustavom obrazovanja. Uz tradicionalne najave dodatnih izdvajanja za obrazovanje i visoko obrazovanje, najviše zanimanja izazvala je ona o usklađivanju i povezivanju visokog obrazovanja i gospodarskog sektora. Razgovarali smo s mr. sc. Zdeslavom Milasom, prodekanom Edward Bernays Visoke škole za komunikacijski menadžment. Što, prema vašem mišljenju, obuhvaća ozbiljan pristup visokom obrazovanju? Priprema studenata za tržište rada u svakom smislu. Vjerujem da studenti za vrijeme studija moraju steći kompetencije za samostalan i kreativan rad. Visoko obrazovanje mora biti usmjereno na skraćivanje vremena potrebnog da trenutačni studenti i budući akteri na tržištu budu obučeni za samostalan rad. Kako učiniti hrvatski visokoobrazovni sustav konkurentnijim i približiti ga sustavima europskih zemalja? Vjerujem da je hrvatski visokoobrazovni sustav blizu europskom, ali je potrebno unaprijediti studijske programe, uskladiti ih s potrebama gospodarstva, a najveći iskorak potrebno je napraviti u sustavu dualnog obrazovanja. U većini studijskih programa nedostaje prakse koja će studente prilagoditi onome što ih čeka po završetku studija. Usklađivanje tržišta rada i sustava obrazovanja podržale su sve opcije i priznale su da postoji nerazmjer između potražnje i dostupnih kadrova. Kako povezati te dvije komponente? U Austriji, primjerice, ministarstvo znanosti razmišlja o transformaciji nekih sveučilišnih studijskih programa novinarstva i odnosa s javnošću u stručne. Spomenuti studiji izvodili bi se na visokim školama i veleučilištima s ciljem njihove orijentacije prema komunikacijskoj profesiji. U prednosti takvog pristupa uvjerio sam se iz prve ruke, s obzirom na to da smo na Edward Bernays Visokoj školi za komunikacijski menadžment na početku implementirali takav model i sada se vide ozbiljni rezultati. Bernays je relativno mlada visokoobrazovna institucija, osnovana u jeku gospodarske krize, stoga je zanimljivo analizirati njezin dosadašnji rad. Bernays je osnovan prema novom strogom zakonu. Danas je on institucija s više od 300 studenata, 20 zaposlenih i sto vanjskih suradnika. Zahvaljujući pažljivo osmišljenom sustavu prakse kojem velik doprinos daju naši partneri, gotovo svaki treći student dobije angažman za vrijeme studija. Na koji je način Bernays postigao visoku zapošljivost studenata ako posljednja istraživanja donose da je u Hrvatskoj previše studija iz društvenog područja? Više od 27 posto studijskih programa u Hrvatskoj pripada društvenim znanostima, što je visok postotak. Međutim, nisu sve discipline jednake. Primjerice, komunikacijski menadžment čista je praksa koja zahtijeva čvrstu vezu s poslovnim sektorom. >> TOP 8 razloga da počnete učiti online već danas 