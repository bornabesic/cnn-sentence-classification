Brodogradnja je jedna od rijetkih djelatnosti po kojoj je Hrvatska poznata u cijelom svijetu - i bez obzira na sve poteškoće hrvatska je brodogradnja i dalje na samom svjetskom vrhu, zaključili su sudionici okruglog stola, koji je danas održan u Brodarskom institutu u povodu 60. rođendana časopisa Brodogradnja. Prisjetivši se duge povijesti časopisa, glavni urednik Rajko Grubišić upozorio je na financijske probleme s kojima se Brodogradnja suočava. Sudionici okruglog stola osvrnuli su se i na aktualne probleme hrvatskih brodogradilišta, za koja su zaključili da u 2009. godini iz svojih poslovnih aktivnosti nisu stvorili gubitke.- Brodogradnja stvara jednu trećinu bruto društvenog proizvoda u Hrvatskoj od koje živi 140 tisuća Hrvata pa se treba zapitati koja to grana može zamijeniti našu brodogradnju - rekli su sudionici okruglog stola.