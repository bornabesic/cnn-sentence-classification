Foto: Guliver Images/Getty Image, screenshot; HRT  MILA HORVAT jučer je predstavljena kao novo pojačanje Hrvatskog nogometnog saveza. Bivša novinarka i voditeljica HRT-a radit će na projektima HNS-a, a gotovo sigurno jedan od tih projekata bit će HNS televizija. > Mila Horvat potpisala za Šukera i Mamića  "Nakon mog dosadašnjeg rada i iskustva ovo mi je jedan drugačiji i novi izazov u svakom smislu, ali ujedno i prilika za dodatnu edukaciju i skupljanje novih iskustava i znanja. Zahvaljujem predsjedniku Hrvatskog nogometnog saveza Davoru Šukeru i svima ostalima na iskazanoj dobrodošlici. Oduvijek cijenim one pojedince koji, u bilo kojem području, znaju prepoznati kvalitetu i vrednovati je. A ja ću je, kao i do sada, nastojati i održati", rekla je Horvat za HNS.    "Veselim se stoga novom poglavlju u mojoj profesionalnoj karijeri, budućim projektima i općenito suradnji sa svima koji rade i djeluju u hrvatskom nogometu, prate ga, navijaju i vole", dodala je Horvat za kraj.