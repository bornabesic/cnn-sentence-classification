Projekt Poslovnog dnevnika, Poslovni uzlet, doživio svoj završetak u svojoj trećoj sezoni u srijedu na svečanosti Summit poduzetništva u Zagrebu gdje se okupila većina od 30 gradonačelnika u čijim gradovima se održavala manifestacija tijekom ove godine. Mislav Šimatović, glavni urednik Poslovnog dnevnika istaknuo je da je Poslovni uzlet moćan alat za promicanje poduzetništva u Hrvatskoj kako bi mali i srednji poduzetnici (MSP) bili što konkurentniji na tržištu Europske unije s više od 500 milijuna potrošača. Šimatović je podsjetio da su upravo male i srednje poduzetnike može nazvati pokretačkom snagom hrvatskoga gospodarstva.  "Mali i srednji poduzetnici kapilarni su sustav svakog gospodarstva, ali i društva. O njihovoj važnosti dovoljno govore brojke prema kojima je 99 posto svih registriranih tvrtki u Hrvatskoj upravo iz segmenta malog i srednjeg poduzetništva. Ova dio gospodarstva zapošljava 65 posto ukupne zaposlenosti te generira oko 50 posto bruto društvenog proizvoda", kazao je Šimatović.  Dodaj je da je ove godine u sklopu Poslovnog uzleta bilo 30 manifestacija u isto toliko gradova. Ključ svih ti manifestacija su edukativni seminari kojim su poduzetnici mogli naučiti steći nove kompetencije koji će im omogućiti da budu konkurentniji, kaže glavni urednik Poslovnog dnevnika. Bernard Jakelić, zamjenik glavnog direktora HUP-a, kaže da je činjenica da MSP čini najveći dio hrvatskog gospodarstva, no na neki način je neopravdano zanemareno. "Čini mi se da se više bavimo i pričamo samo o velikim, često i javnim, tvrtkama, a upravo je privatno poduzetništvo motor razvoja. Posebno su tu važne nove tehnologije i tvrtke koji ih promiču. Zadnji primjer je Uber koji je donio novitet na tržište i što moramo regulirati. Što ćemo kada nam dođu automobili bez vozača, dronovi za dostavu i slične stvari – ne smijemo stajati na mjestu nego se moramo prilagođavati tehnološkom napretku i što bolje ga iskoristiti. Brzina promjena je danas fascinantna te moramo biti u trendu s njima", ističe Jakelić.  Ana Mandac, pomoćnica ministrice gospodarstva, poduzetništva i obrta je istaknula da je svjesna da poduzetnici imaju vrlo jasne vizije i smjernice što im treba. "Oni traže od Vlade da im bude partner te je stoga nužno imati otvorenu i iskrenu komunikaciju. Ministarstvo je bilo konstantan partner u ovom projektu jer zna važnost edukacije i komunikacije. Sad je potrebno napraviti korak naprijed jer smo saznali što poduzetnici trebaju i što ih muči, sad treba djelovati, prije svega na deregulaciji složene pravne regulative. Uskoro bi napokon trebao zaživjeti sustav koji će analizirati učinke koje svaka izmjena regulative ima na poduzetnike", kazala je Mandac. >> 'Nismo svjesni vlastitih potencijala, sposobni smo prehraniti pet puta više ljudi nego što RH ima stanovnika' 