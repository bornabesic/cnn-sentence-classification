Foto: Twitter/Instagram KIM KARDASHIAN na društvenim je mrežama objavila fotografiju povodom mančesterske tragedije na koncertu Ariane Grande i uspjela razbjesniti cijeli svijet. "Molim se za sve u Manchesteru. Ovo je zaista besmisleno i slama srce. Ne mogu ni zamisliti agoniju kroz koju ti roditelji moraju prolaziti dok tragaju za svojom djecom. Koncerti bi trebali biti mjesto gdje se ljudi mogu zabaviti i opustiti. Zastrašujuće je ne osjećati se sigurno na ovom svijetu. Moje srce je s Arianom Grande, volim te", napisala je u opisu fotografije na kojoj su ona, njezina sestra Kendall Jenner, prijateljica Hailey Baldwin i Ariana Grande na koncertu Kanyea Westa. Ekipa na internetu ju je odmah optužila da se ponaša sramotno te da je mančestersku tragediju iskoristila da bi još malo promovirala i pokazala sebe. Kim je nakon gomile ljutitih komentara obrisala fotku, no već je bilo prekasno. "Nikad nećemo zaboraviti kad si obajvila neprikladnu fotografiju i mančestersku tragediju iskoristila da bi pokazala sebe", "Samo bi ti iskoristila ovo da objaviš fotku sebe", "Potreba da objaviš fotku sebe je odvratna", napali su je.