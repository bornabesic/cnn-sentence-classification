Foto: YouTube, Index JUČER je prilično jako u javnosti odjeknula vijest o događajima u Općini Smokvica na Korčuli, tijesnoj pobjedi SDP-ovog načelnika i pokušajima HDZ-a da na koji god je način moguće zadrži vlast. >> Slučaj s Korčule je najbolja priča izbora i apsolutno sve što trebate znati o HDZ-u  Nakon što su nakon izbora 12 puta ponovo brojali, jer je SDP-ov Kuzma Tomašić HDZ-ovog Lenka Salečića dobio za jedan glas, HDZ-ovci su se žalili Županijskom izbornom povjerenstvu.   Samo da podsjetimo, Kuzma Tomašić pobijedio je za jedan glas, a HDZ je to osporavao jer je na biračkim popisima bila zaokružena kriva osoba. Naime, na popisima su se nalazile dvije Marije Pecotić, obje rođene 1928. godine. Glasala je samo jedna, a jedna je i zaokružena. Ali kriva, razlika je bila u datumu rođenja. Iako je riječ o tehničkoj pogrešci koja ni na koji način ne mijenja ishod izbora, HDZ se odlučio žaliti.   Nakon što ih je odbio ŽIP, HDZ se žalio Ustavnom sudu.   No, danas im je i od Ustavnog suda stigla odbijenica.   Vidno raspoložen je bio SDP-ov budući načelnik Kuzma Tomašić.   "Nakon odluke Ustavnog suda mogu samo reći da je pravda pobijedila i da je pobijedila Smokvica. Od ponedjeljka počinjemo raditi za boljitak najbolje i najljepše općine Smokvica", rekao je Tomašić.   opcinasmokvica by Index.hr on Scribd