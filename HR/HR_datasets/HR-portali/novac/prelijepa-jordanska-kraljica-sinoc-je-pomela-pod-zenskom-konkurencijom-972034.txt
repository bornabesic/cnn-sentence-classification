Foto: REX  NJEZINA ljepota je nestvarna. Kraljica Rania od Jordana poznata je po svojoj ljepoti, ali i besprijekornom i elegantnom stilu, koji njeguje gdje god se pojavi.  Ništa drugačije nije bilo niti sinoć, na filmskom festivalu u Cannesu, gdje je Rania zasjala na humanitarnoj večeri Fashion for Relief, gdje je i primila nagradu za svoj humanitarni rad.  46-godišnja kraljica tom je prilikom zasjala u moćnom, potpuno bijelom izdanju, bez pretjerivanja, a haljinu je stisnula debelim remenom u struku, čime je dodatno naglasila besprijekornu liniju.  Radi se o Givenchy haljini iz kolekcije jesen 2016. godine, koju je Rania iskombinirala na srebrnu, clutch torbicu sa šljokicama te bijele špic salonke, jer očito dobro zna kako se bijele cipele vraćaju u modu.  Iako se kraljica itekako mora pridržavati odgovarajućeg dress codea, a dobrom stilu svakako pomaže i podeblji bankovni račun, Rania uvijek izgleda moderno i u trendu, a dobro znamo kako novac ne može baš uvijek kupiti dobar stil.  Rania se za kralja Abudallaha II udala sa samo 22 godine.