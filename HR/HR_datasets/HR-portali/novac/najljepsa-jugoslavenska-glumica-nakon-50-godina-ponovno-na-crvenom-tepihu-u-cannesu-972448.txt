Screenshot: Youtube/Blic.rs OLIVERA KATARINA, jedna od najljepših i najpopularnijih glumica bivše Juge večeras će nakon 50 godina ponovno prošetati crvenim tepihom na filmskom festivalu u Cannesu.  Povod njezinog pojavljivanja na najpoznatijem filmskom festivalu na svijetu je prikazivanje filma "Skupljači perja" u programu Cannes Classics. Film je prije točno pedeset godina u Cannesu osvojio Grand Prix žirija, a mnogi tamošnji mediji s nestrpljenjem čekaju dolazak jugoslavenske zvijezde. Kultni film Saše Petrovića bio je nominiran za Oscara, a uz Oliveru Katarinu glavne uloge su igrali Bata Živojinović i Bekim Fehmiu. Ekipa srpskog "Blica" razgovarala je s Oliverom prije njezinog polaska u Cannes, a legendarna glumica je rekla da su joj osjećaji pomiješani i da joj je jako teško što u Cannes ide bez svojih kolega koji su prerano umrli. Legendarna glumica otkrila je da je haljinu za crveni dobila od jednog srpskog dizajnera, ali i da će se o frizuri i šminki brinuti sama.