Svi prijavljeni Podravkini proizvodi dobili su ovogodišnje priznanje za vrhunsku kvalitetu i okus Međunarodnog instituta za degustaciju i kvalitetu proizvoda. Čak je sedam proizvoda na preksinoćnjoj svečanoj ceremoniji u Bruxellesu dobilo Superior Taste Award 2014. Uz Podravka čaj Limun Limeta i Šljiva, Vegetu Marinada s češnjakom te Podravka Goveđi gulaš, nagrađeni su i najnoviji Podravkini proizvodi - Podravka temeljci. Priznanje izvrsnosti i kvalitete stiglo je za sva tri okusa temeljca; Kokošji, Goveđi i Povrtni. - Nagrade su dodatna potvrda prepoznatljivosti Podravkinih brendova na inozemnom tržištu. Posebno smo sretni jer su ove godine nagradu za izvrsnost, kvalitetu i okus dobili i najnoviji Podravkini proizvodi - rekla je članica uprave Podravke zadužena za marketing istraživanje i razvoj Jadranka Ivanković. >>Turistička zajednica tuži Podravku za 13.500 kn >>Podravka poslala više od 7 tona svojih proizvoda poplavljenim područjima 