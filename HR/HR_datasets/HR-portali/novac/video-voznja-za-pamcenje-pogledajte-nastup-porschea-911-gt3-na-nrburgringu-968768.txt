Foto: Porsche BRUTALNI Porsche 911 GT3 s homologacijom za korištenje na javnim prometnicama stigao je u pakao Nürburgringa i odveo rekordno vrijeme kruga. Novi je model popravio vrijeme prethodnika za 12,3 s prešavši krug za 7:12.70 što ga postavlja na 12 mjesto ljestvice najbržih, između bržeg Dodgea Vipera SRT-10 ACR i sporijeg Lexusa LFA Nürburgring. Vožnja je odrađena pri idealnim uvjetima, temperaturi zraka od 8 stupnjeva i asfalta od 14 stupnjeva Celzijusa, a za upravljačem je bio testni vozač Lars Kern.  Obnovljeni 911 GT3 teži 1.430 kg, a pokreće ga 500 KS snažni atmosferski motor, kao i kod trkaće Cup izvedba. Opremljen je sustavom upravljanja na stražnjim kotačima, PDK mjenjačem s dvije spojke i pneumaticima Michelin Sport Cup 2 N1 u serijskoj izvedbi.