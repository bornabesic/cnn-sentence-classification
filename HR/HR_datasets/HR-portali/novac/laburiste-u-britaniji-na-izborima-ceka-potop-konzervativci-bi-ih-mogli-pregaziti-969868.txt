Foto: Hina KONZERVATIVNA stranka britanske premijerke Therese May ima prednost od 15 postotnih bodova ispred glavne oporbene Laburističke stranke pred nacionalne izbore 8. lipnja, pokazalo je istraživanje javnoga mišljenja Opinium Researcha.  Konzervativci su na 47 posto potpore, 1 postotni bod više u odnosu na Opiniumovu anketu prije tjedan dana, prema 32 posto Laburističke stranke, što je 2 postotna boda više.  Anketa daje centrističkim Liberalnim demokratima 8 posto, 1 postotni bod manje, a Stranka neovisnosti UK-ja je na 5 posto, što je manje za 2 postotna boda.  Opinium Research je proveo istraživanje putem interneta na 2003 odraslih Britanaca od 9. do 12. svibnja.