Foto: Matea Smolčić Senčar ZASIGURNO ste već čuli za FAT KILLER, online video program sastavljen od najefikasnijih kombinacija u fitnessu koji je pokrenuo Hrvatsku i doveo do ekstremnog mršavljenja na najbrži mogući način.  Veliki uspjeh programa FAT KILLER potaknuo je njegovu osnivačicu Danijelu Pupovac, osobnu trenericu koja se fitnessom bavi već dugi niz godina, da osmisli nastavak kultnog programa za vježbanje. Novi program, naziva JA SAM FITNESS, nadovezuje se na postojeće programe vježbanja FAT KILLER (2 mjeseca online) i FAT KILLER INVICTUS (6 tjedana uživo), a namijenjen je svima koji su završili jedan od navedenih programa, u formi su, a žele nastaviti trenirati, dodatno smršaviti i oblikovati svoje tijelo.  JA SAM FITNESS je online program u trajanju od dva mjeseca koji sadržava intenzivne treninge, četiri puta tjedno po 20 minuta. Snimljen je u interijeru Pink Elephant Yoga House, s trenerima Danijelom Pupovac i Radovanom Stošićem u glavnim ulogama. Program je opušteniji od onih prijašnjih, ali je fokusiran na pojedinca, što znači da svaka osoba u grupi ima različiti plan ovisno o sposobnostima, ciljevima i fizičkoj spremi. Neki će trenirati više, neki neće morati paziti na prehranu, dok će neki biti na strogom režimu treninga i prehrane. Za sve koji žele trenirati po novom programu JA SAM FITNESS, osmišljen je uvod u vježbe koji traje dva tjedna, gdje trenerica Danijela Pupovac kao pripremu dodjeljuje već snimljene videotreninge prema ciljevima pojedinca i njihovoj fizičkoj spremi.  Ono što novi program razlikuje od prijašnjih je potpuna podređenost pojedincu. U programima FAT KILLER (online) i FAT KILLER INVICTUS (uživo), cilj je smršaviti što više u određenom periodu i sve je striktnije organizirano, dok se u programu JA SAM FITNESS na početku određuju prehrana i intenzitet treninga, za one kojima je to potrebno. S obzirom na uspjeh dosadašnjih programa i brojne zadovoljne korisnike, novi online fitness program zasigurno neće razočarati.  Online programi zahtijevaju puno manje vremena, ali i novca uloženog u treninge. Cilj programa je imati posvećenost privatnog trenera, a da to bude financijski pristupačno. Tako se ovim online programom zapravo radi na projektu kompletnog online gyma, gdje više nećete morati ići u teretanu, trošiti vrijeme na putovanje i trenirati u gužvi – prava fitness revolucija! Za one koji su mršavljenje ostavili za zadnji tren, u pripremi je program INVICTUS EXTREME (uživo) koji traje 25 dana, a idealan je za dovesti se u formu prije ljeta. Trenerica Danijela Pupovac osmislila ga je na način da je isprobavala različite vrste prehrane uz treninge, kako bi došla do savršenih rezultata. Što jesti za vitku liniju provjerite na Facebook profilu Fit Anansi - FAT Killer, a za doživljaj programa bacite oko na Instagram live story @fit.anansi i inspirirajte se.   Posljednji FAT KILLER online i JA SAM FITNESS ove sezone kreću 29. svibnja, dok FAT KILLER INVICTUS, u trajanju od 6 tjedana, kreće 5. lipnja i završava 10. srpnja, u pravo vrijeme da se dovedete u ljetnu formu.