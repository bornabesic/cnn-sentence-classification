Problemi koji su se gomilali, ne mogu se razriješiti preko noći, dodala je Dalić U Ministarstvu gospodarstva održan je sastanak Martine Dalić, potpredsjednice Vlade i ministrice gospodarstva, s Maricom Vidaković, prokuristicom Kraša i predstavnicom proizvođača i dobavljača Agrokora “Gospođa Vidaković iznijela je određene prijedloge o tijeku izvanredne uprave. Raspravili smo pitanja koja se tiču dinamike plaćanja i tražbina dobavljača koji imaju mjenice. Dugovi koji su stvoreni u Agrokoru su dugovi koncerna Agrokor. To je temeljna poruka. Vlada upućuje sve sudionike da ulože napor kako bi se našao fer i korektan način i model kojim će se osigurati da dugovi pripadaju onome tko ih je stvorio. Problemi koji su se gomilali, ne mogu se razriješiti preko noći”, kazala je Dalić.