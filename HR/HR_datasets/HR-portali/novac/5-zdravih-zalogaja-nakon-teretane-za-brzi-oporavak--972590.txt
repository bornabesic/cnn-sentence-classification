Foto: 123RF NIŠTA ne djeluje na apetit kao odlazak u teretanu. A ako vježbate u jednoj, onda sigurno znate taj osjećaj, bez obzira koju vrstu treninga odrađivali.  Zato je vrlo važno da neposredno nakon treninga nahranite svoje tijelo namirnicama, koje će mu pomoći da se ono oporavi. Danas vam donosimo 5 najboljih, laganih grickalica, koje možete napraviti za 10 minuta ili manje. 1. Jabuka s bademovim maslacem Bademov maslac odličan je izvor proteina, koji će vam pomoći da se vaši mišići oporave nakon napornog treninga.  2. Humus i pita kruh Humus, ovaj bliskoistočni namaz na bazi slanutka, pravi je izvor proteina, koji čine oko dvadeset posto te namirnice. Uz to ima dosta prehrambenih vlakana koji poboljšavaju rad probavnog sustava. Ugljikohidrati u kruhu, ostavit će vam dulji osjećaj sitosti. 3. Grčki jogurt i bobičasto voće Osim što je ukusan, grčki jogurt je pun proteina (15 do 20 grama), a dobiva se posebnom metodom, izvlačenjem sirutke te ne sadrži dodatne šećere, sladila ili tvari za zgušnjavanje. Ukusne bobice će vam pružiti i antioksidativni poticaj. 4. Avokado smoothie Treba vam pola avokada, jedna banana, proteini po izboru i malo vode. Sastojke ubacite u blender i dobili ste zdravi, proteinski smoothie u svega nekoliko minuta, koji je idealan za ljeto i vaše tijelo. 5. Batat Slatki krumpiri bogati su vitaminima i hranjivim tvarima, uključujući vitamine B6, C, D, željezo, magnezij i kalij. Iako je batat sladak, sadrži prirodne šećere koji se polako otpuštaju u krvotok. To znači da se razina šećera neće naglo mijenjati i da ćete se osjećati dobro. Bez adekvatne količine šećera u krvi postajete umorni i letargični.