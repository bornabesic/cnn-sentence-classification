Screenshot: YouTube ISLAMSKA država preuzela je u subotu odgovornost za napad na egipatske kršćane dan ranije. Poluslužbena agencija Islamske države Amak prenijela je priopćenje terorističke skupine povezane s Islamskom državom kojom se preuzima odgovronost za napad u kojem su, prema tom priopćenju, život izgubile 32 osobe. NTD TV je objavio uznemirujuće snimke napada na autobus pun kršćana te naveo da su većina žrtava bila djeca.  Najmanje 29 mrtvih u samo jednom od nizu napada na kršćane "Jedinica za sigurnost vojnika kalifata uspostavila je kontrolnu točku i izvršila prepad na desetke kršćana koji su išli u samostan svetog Samuela u gradu Minji", navodi se u priopćenju. U napadu na autobus koji je prevozio koptske kršćane na jugu Egipta ubijeno je 29 osoba, prema egipatskim vlastima.  Svjedoci su kazali kako su maskirani muškarci u nekoliko vozila otvorili paljbu usmrtivši najmanje 29 osoba i ranivši 24. Napad je zadnji u nizu napada u Egiptu na kršćansku manjinu.