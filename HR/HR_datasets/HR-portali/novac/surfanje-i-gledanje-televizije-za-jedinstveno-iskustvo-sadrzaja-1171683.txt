Hrvatski Telekom danas je predstavio novu generaciju MAXtv televizije, koja zahvaljujući nizu funkcionalnosti koje su prvi put dostupne na našem tržištu postavlja novi standard u iskustvu konzumacije TV sadržaja. Televizija je interaktivna, sve njene funkcionalnosti integrirane su na mobilnim uređajima, a novo sučelje korisnicima nudi jedinstveno TV iskustvo u potpunosti prilagođeno njihovim navikama. Gledanje najboljih televizijskih sadržaja moguće je onda kada i gdje korisnici to žele, često i u pokretu, a najveća novost je skori personalizirani sustav preporuka. Jednako kvalitetno iskustvo gledanja televizije dostupno je na svim zaslonima, a potpuna integracija MAXtv i mobilne MAXtv To Go usluge omogućava jednostavno i brzo prebacivanje gledanog sadržaja između različitih zaslona u bilo kojem trenutku. Putem nadograđene aplikacije korisnici će zaslone svojih mobilnih uređaja moći koristiti kao daljinske upravljače za televizor, jednostavno prebacujući sadržaj s mobilnog uređaja na veći ekran. S obzirom na to da MAXtv To Go usluga ima snimalicu, videoteku i pun spektar programa baš kao i MAXtv, korisnici dobivaju ukupno tri televizije, jer putem jednog računa mogu istovremeno pratiti različite programe na IPTV-ju, smartfonu i tabletu. ”Nova generacija televizije Hrvatskog Telekoma još je jedan veliki korak u unaprjeđenju korisničkog iskustva naših korisnika. Naša televizija doslovno briše granice između zaslona na kojem korisnici žele pratiti televizijski sadržaj i u tome postavljamo novi standard na tržištu. Najbogatiji televizijski sadržaj u Europi koji nudi MAXtv sada je svojim korisnicima dostupan bilo kad, bilo gdje i na kojem god zaslonu žele”, izjavio je Richard Brešković, direktor Sektora marketinga za privatne korisnike Hrvatskog Telekoma. Osnova pokretanja nove usluge je paket s novim set up boxom koji će dobiti svi postojeći i novi korisnici. Uključuje novi uređaj, HDMI kablove za kvalitetniju sliku i zvuk te novi daljinski upravljač, a omogućit će još kvalitetniju prezentaciju sadržaja uz njegovo jednostavno i brzo pronalaženje. Zahvaljujući naprednijem sustavu kodiranja slike i povezivanja putem HDMI tehnologije, korisnici će imati najbolju sliku na tržištu uz još bolju kvalitetu najzahtjevnijeg HD formata. Svi korisnici će u standardnoj ponudi dobiti znatno bolju HD ready kvalitetu slike, koja dodatno pojačava doživljaj gledanja sportskih događaja i drugih vizualno atraktivnih sadržaja. Nova platforma u potpunosti je prilagođena i potrebama gledanja sadržaja „na zahtjev”, jednostavno se pristupa željenom sadržaju koji se može i premotavati. Povećan je broj kanala na kojima je moguće koristiti uslugu snimalice, uključujući domaće, sportske i sve HBO programe. Sav sadržaj jednostavno se i brzo pronalazi, a velika novost je jedinstven sustav TV preporuka, koji će ”učiti” iz navika gledanja i nuditi personalizirane preporuke. Odabir preporučenog sadržaja bit će dostupan ”na klik”, i to na bilo kojem uređaju kojim se korisnik služi. Istraživanje agencije Hendal o navikama konzumiranja TV sadržaja pokazalo je da se one nepovratno mijenjanju. Gotovo dvije trećine korisnika televizijski i video sadržaj gleda na svojim pametnim telefonima, tabletima i prijenosnicima, a više od trećine TV sadržaj prati izvan svojih domova. Građani se više ne zadovoljavaju pasivnom ulogom gledatelja TV sadržaja pa ih čak 90 posto ispitanika surfa internetom tijekom gledanja televizije. Upravo MAXtv na jedinstven način spaja ta dva iskustva. Također polovica ispitanika izrazila potrebu za uvođenjem personaliziranog sustava preporuka koji bi im preporučivao sadržaj temeljen na njihovim preferencijama. 1. Nova generacija MAXtv televizije donosi najbogatiji sadržaj u Europi na jednom mjestu, vrhunsku kvalitetu slike, interaktivnost i potpunu integraciju s mobilnim uređajima 2. Korisnici će s jednim računom program moći gledati na tri zaslona, a personalizirani sustav preporuka nalazit će sadržaj prilagođen njihovim navikama 3. Svi postojeći i novi korisnici dobit će potpuno novi MAXtv uređaj koji omogućuje novo iskustvo gledanja televizije