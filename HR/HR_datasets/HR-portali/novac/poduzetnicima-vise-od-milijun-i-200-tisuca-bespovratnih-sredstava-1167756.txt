Grad Labin unazad četiri godine kroz različite mjere potpora i subvencija poduzetnicima je dodijelio 1.290.167,51 kuna bespovratnih sredstava. U trgovačkim društvima ili obrtima kojima su potpore odobrene bilo je zaposleno 661 naših sugrađana od čega je 96 novozaposlenih u okviru 74 odobrenih potpora za početnike. U 2016. godini bile su aktivne tri mjere: za početnike, subvencije za stručnu izobrazbu zaposlenika i subvencije za nabavu opreme i inventara. S ovim se uspješnim mjerama nastavlja i u 2017. godini. Pravo na potporu i subvenciju imaju poduzetnici registrirani sukladno Zakonu o poticanju razvoja malog gospodarstva, te se svrstavaju u mikro i male subjekte malog gospodarstva sa sjedištem na području Grada Labina. Temeljem Programa potpora poljoprivredi na području Grada Labina za razdoblje 2016-2019. godine, pravo na potporu i subvenciju za nabavku opreme i inventara po ovom Javnom pozivu imaju i obiteljska poljoprivredna gospodarstva upisana u Upisnik obiteljskih poljoprivrednih gospodarstava sa sjedištem i proizvodnjom na području Grada Labina. Ipak, poduzetnici koji su u protekle tri godine ostvarili pravo na potporu od strane Grada Labina ne mogu ostvariti pravo na istu mjeru potpore odnosno za istu mjeru ne može se dobiti potpora dva puta.  Ovdje možete pogledati zaprimljene i odobrene prijave! 