Foto: YouTube screenshot, Instagram, Giphy PERSONALIZIRANA odjeća već je neko vrijeme jako popularna među utjecajnim fashionisticama, i gotovo da je postala poput nekog statusnog simbola.  Za sve je, vjerojatno, zaslužna Sarah Jessica Parker, odnosno Carrie Bradshaw, koja je u seriji nosila ogrlicu s vlastitim imenom. U to vrijeme sve su je obožavateljice serije počele kopirati i nositi svoja imena oko vrata, a proteklih par godina trend se proširio i na odjeću. Na svjetskim Tjednima mode uvijek ćete vidjeti bar nekoliko trendseterica u jaknama s izvezenim imenom ili inicijalima, a trend obožavaju i sestre Hadid te, naravno, Kardashianke.   No, sada je jedna naša slavna dama otišla korak dalje i umjesto imena, na jakni nosila vlastiti lik. Radi se o Lani Jurčević, koja personalizirani komad nosi u svom novom spotu za pjesmu "Kim Kardashian".   Crtež na leđima zaista izgleda isto kao Lana, a iz njenog opisa na Instagramu doznali smo tko stoji iza ovog neobičnog komada. Radi se o mladom beogradskom brendu Ko to tamo crta, koji se bavi ručnim oslikavanjem jakni po želji kupca, a na njihovom Instagramu pronašli smo još puno odličnih komada, koje morate vidjeti: