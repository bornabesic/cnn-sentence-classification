S DANA komunikacija agencija Real grupa se vratila s dvije nagrade za efikasnost u oglašavanju za kampanje za Kraš i Zagrebačku banku. Srebrom je nagrađena kampanja "Donesi mi Domaćicu" u kategoriji Hrana, za klijenta Kraš. Broncu je dobila kampanja za Zagrebačku banku – "Tko kaže da ne mogu. SA ZABOM MOGU" u kategoriji Financijske i osiguravajuće usluge. Obje kampanje donijele su odlične rezultate i postigle su i više od planiranih ciljeva čime su zaslužile nagrade Effie u svojim kategorijama. Kreativni koncepti kampanja istaknuli su jasno i direktno poruke klijenata, osigurali im vidljivost te izazvali potrebne reakcije kupaca i korisnika zahvaljujući kojima su ostvarile uspjeh. Mlade kreativne snage Real grupe osvojile su odlično 2. mjesto na natjecanju Young Lions u kategoriji Dizajn. "Nagrade za efikasnost kampanja samo su potvrda uspješnog rada cijelog tima u osiguravanju integriranih rješenja za klijente. Effie je potvrda da su rezultati mjerljivi, vidljivi, a u ova dva slučaja su rezultati premašili sva očekivanja. Drago nam je da zajednički s klijentima radimo na postizanju njihovih ciljeva koji im omogućavaju bolju poziciju u tržišnoj utakmici i osvajanje novih kupaca i korisnika. Naše mlade snage pokazale su također svoj kreativni potencijal vrlo uspješno i dodatni su nam poticaj za ulaganje u ljudske resurse i njihov razvoj", izjavio je Krešimir Renzo Prosoli, CEO agencije Real grupa. Agencija za tržišno komuniciranja Real grupa posluje na sedam različitih tržišta, ima preko 20 klijenata iz različitih industrija za koje radi preko 70 profesionalaca.