Trgovački lanci dm-drogerie markt, Lidl Hrvatska i Müller Trgovina najpoželjniji su poslodavci u Hrvatskoj prema rezultatima istraživanja o poslodavcima prvog izbora, koje proveo portal MojPosao i u kojem je sudjelovalo više od 15 tisuća ispitanika. Prema mišljenju najvećeg broja anketiranih, najpoželjniji poslodavac u 2016. godini je dm-drogerie markt. Na drugom je mjestu Lidl Hrvatska, a na trećem Müller Trgovina Zagreb. Po prvi put među dvadeset najatraktivnijih poslodavaca su tvrtke Rimac Automobili, na devetom i Kaufland Hrvatska, na šesnaestom mjestu. Tvrtke koje su osvojile prva dva mjesta jednako su poželjne muškarcima i ženama dok je za muškarce na trećem mjestu Ina, a žene su odabrale Müller Trgovinu Zagreb. Mladi bi u IT I zaposleni i nezaposleni najradije bi radili za dm-drogerie markt, Lidl i Müller, dok oni koji se školuju na drugom mjestu poželjnosti navode Google Hrvatsku, a na trećem Microsoft Hrvatsku. Za ispitanike iz Zagreba i okolice među deset najpoželjnijih poslodavaca ušao je Zagrebački holding, dok su ispitanici iz Dalmacije na listu deset najpoželjnijih uvrstili Konzum i Ericsson Nikolu Teslu. Za stanovnike Istre i Kvarnera među deset najpoželjnijih poslodavaca su Valamar hoteli i ljetovališta te Jadran Galenski Laboratorij. U sjevernoj Hrvatskoj među top deset poslodavaca našla se i Podravka, u središnjoj Hrvatskoj Belupo, a stanovnici istočne Hrvatske su među top deset poslodavaca pozicionirali Kaufland Hrvatsku. Sigurnost radnog mjesta uvjet poželjnosti poslodavca Ispitanici presudnom za atraktivnosti poslodavca navode sigurnost radnog mjesta, zatim radnu atmosferu, dok je na trećem mjestu prilika za napredak u struci. Najmanje ispitanika presudnim za atraktivnost poslodavca smatra priliku za hijerarhijsko napredovanje, a imidž tvrtke i vodstvo u sektoru nisu se pokazali naročito bitnima. Najviše ispitanika želi raditi u privatnoj tvrtki u stranom vlasništvu, a zatim za privatnu tvrtku u domaćem vlasništvu. Na trećem mjestu poželjnosti su hrvatske institucije i tvrtke u državnom vlasništvu te potom strane institucije. S obzirom na radni status, nezaposleni ispitanici preferiraju tvrtke u hrvatskom privatnom vlasništvu dok bi zaposleni radije odabrali privatnu tvrtku u stranom vlasništvu. Ispitanici koji se školuju kao idealnog poslodavca najčešće vide tvrtku u državnom vlasništvu. Trenutno kod poslodavca prvog izbora radi svaki peti sudionik ankete. S druge strane, čak 90 posto razmišlja o promjeni poslodavca. >> Najbolji poslodavci IKEA, Rimac i Procter & Gamble