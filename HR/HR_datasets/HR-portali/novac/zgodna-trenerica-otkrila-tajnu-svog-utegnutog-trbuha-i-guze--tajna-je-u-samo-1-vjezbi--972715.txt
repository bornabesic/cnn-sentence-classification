Foto: Instagram POZNATA fitness trenerica i motivatorica Simone De La Rue, poznata i kao vlasnica "brenda" Body By Simone, rado otkriva tajne svog zanata pa je tako rado podijelila s javnosti i jednu vježbu koja ona često radi jer je jednostavna, a tako učinkovita, zamislite sada ovo - i za trbuh, i za noge i za stražnjicu. A usput i ruke rade dovoljno.  I još kada čujete o kojoj je vježbi riječ ... pst - o jednoj od omiljenijih. O planku, i to planku na dlanovima. Ali - bez brige - plank na dlanovima možda zvuči jednostavno, ali u ovoj Simoninoj varijanti vježbanje dobiva jednu skroz novu dimenziju.  Dakle, predstavljamo "njen" plank - postavite se u klasičnu pozu na dlanovima, pripazite da vam kralježnica tvori ravnu liniju, potom jednu nogu lagano izbacite u stranu, a onda raspalite - pravilnim (da su svi mišiću zategnuti) kružnim pokretima, bez savijanja noge, samo napravite krug i nogu kojom kružite zaustavite iza one na koju ste oslonjeni.  Istu nogu potom vratite na početnu poziciju, tijelo je stalno ravno i utegnuto te istom nogom polako i kontrolirano, opet kružite.   Počnite s 10 ponavljanja svakom nogom, a cilj bi vam za početak trebao biti doći do 20+20 ponavljanja.   Zvuči vrlo zgodno - radite nogama, a usput najveću koristi kupe vaša stražnjica i trbuh koji s mišićima trupa drže vaše tijelo na mjestu dok noge kruže. I tako, bez ijedne klasične vježbe za trbušnjake vaš trbuh postaje sve ravniji i sve tvrđi.