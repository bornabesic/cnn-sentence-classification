Foto:123rf EGIPATSKI zrakoplovi gađali su ciljeve u libijskom gradu Derni nastavljajući višednevne napade na islamističke militante koje Egipat smatra odgovornim za ubojstva egipatskih kršćana prošlog tjedna, rekli su zapovjednici libijske vojske.  Egipatske zračne snage napade su počele veće nekoliko sati nakon što su maskirani napadači ušli u vozila koja su prevozila desetke vjernika u samostan na jugu Egipta i ubili 29 a ranili 24 osobe.  Svjedok je rekao da je u ponedjeljak u jednom napadu gađan zapadni ulaz u Dernu, a u druga dva južni dio grada.  "Zračne napade su zajednički izvršile Libijska nacionalna armija i egipatska vojska", rekao je Ahmad Mesari, glasnogovornik Libijske nacionalne armije koja je u savezništvu s Egiptom. Islamska država prošli mjesec ubila više do 45 ljudi u napadima na crkve u Egiptu  Glasnogovornik egipatske vojske nije želio komentirati napade no libijski brigadir Abdulsalam al-Hasi je agenciji Reuters rekao da su u napadima gađani Madžlis mudžahedin Derna i brigada Abu Salim, dvije lokalne libijske skupine u savezu s al Kaidom.  Egipatski ministar vanjskih poslova Sameh Šukri je rekao da je Egipat gađao baze militanata u Libiji "kako bi ih uklonio i ograničio njihovu sposobnost da ugroze egipatsku nacionalnu sigurnost".  Za prošlotjedni napad kršćansku manjinu u Egiptu odgovornost je preuzela Islamska država, kao i za dva bombaška napada na crkve  u kojima je prošlog mjeseca ubijeno više od 45 osoba.