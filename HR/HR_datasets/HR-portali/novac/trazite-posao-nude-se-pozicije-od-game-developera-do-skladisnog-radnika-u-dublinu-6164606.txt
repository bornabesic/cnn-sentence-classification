Soap Interactive zapošljava Game Developera. Od kandidata se očekuje prijašnje iskustvo u razvoj video igara i izvrsnost u C#/ C++ programskim jezicima. Plaća iznosi od 1.100 do 2.000 eura, ovisno o prethodnom radnom iskustvu i kvalifikacijama. Ako ste spremni za viši level u svojoj karijeri, pošaljite prijavu najkasnije do 21. lipnja. Tvrtka Žuvela se bavi otkupom, preradom te distribucijom ribe i morskih plodova, i upravo je u potrazi za Voditeljem komercijale. Radno mjesto je u Dubrovniku, u pitanju je stalni radni odnos, a novog zaposlenika očekuju službeno vozilo i smještaj. Svoju prijavu za posao možete poslati putem linka na dnu oglasa koji je aktivan do 7. lipnja. Suvenirnica Marco Polo na Korčuli zapošljava više motiviranih djelatnika za posao prodavača. Ne morate biti istraživač kao Marco Polo, već komunikativna osoba s razvijenim prodajnim vještinama. Početak rada je sredina srpnja i očekuje vas smještaj na predivnoj Korčuli. Računovodstveni ured Sjena u Zagrebu traži Voditelja računovodstva u stalni radni odnos. Novog zaposlenika očekuju plaća od 5.000 do 7.000 kuna, mogućnost ulaska u vlasništvo, kontinuirana edukacija i klizno radno vrijeme. Meritus plus, član M+ grupe, profesionalni je call centar koji zbog izuzetne kvalitete pružanja usluga te zadovoljstva klijenata širi svoje poslovanje. Bilo da tražite studentski ili stalni posao, obratite pozornost na otvorene pozicije, prijava je moguća do 3. lipnja! Poznati dubrovački restoran 360 zapošljava kreativne timske djelatnike na sljedećim radnim mjestima: konobar, sommelier i kuhar. Svim kandidatima je osiguran smještaj i rad na određeno s mogućnošću produljenja. Ako zadovoljavate uvjete, pošaljite već danas svoj životopis i molbu putem oglasa na MojPosao portalu. Noel Recruitment, vodeća irska agencija za zapošljavanje, trenutno ima potrebu za zapošljavanjem  većeg broja djelatnika u skladištu za rad u okolici Dublina. Idealan ste kandidat ako imate jednu do dvije godine radnog iskustva, dok je znanje engleskog jezika poželjno, ali nije uvjet. Hoteli Zlatni rat dio su grupacije Bluesun Hotels&Resorts i pozivaju vas na prijavu za poslove pomoćnog voditelja plažnog restorana, sobarice ili kuhara. Smještaj i prehrana su osigurani, a svoju prijavu za željeni posao možete poslati do 7. lipnja.  Picardo je Premium partner Hrvatskog Telekoma za poslovne korisnik i upravo ima otvorene dvije pozicije: Prodajni predstavnik za poslovne korisnike za područje Zagreba, Rijeke i Splita, i Prodajni predstavnik u Varaždinu, Puli, Slavonskom Brodu i na području Nove Gradiške. Radno vrijeme je od 9 do 17 sati, od ponedjeljak do petka, a primanja se sastoje od fiksnog i varijabilnog dijela. Više informacija možete pronaći u oglasima koji su aktivni do 6. lipnja.  Hidro - tim d.o.o. pruža usluge hidroizolacije u graditeljstvu, koristeći pri tome najnovije tehnologije i pozitivna iskustva renomiranih svjetskih proizvođača hidroizolacijskih sistema. Ako ste iskusni hidroizolater/ varioc PVC i TPO membrana prijavite se na oglas za posao.