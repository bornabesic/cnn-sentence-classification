Dok Nintendova igrica Pokemoni GO osvaja planet, vrijednost dionica te kompanije je nakon lansiranja početkom ovog tjedna skočila čak 34 posto. Među najvećim dioničarima su oni institucionalni, JP Morgan te State Street, što znači da, kako piše američki Forbes, se ne može istaknuti pojedinca koji sada trlja ruke zbog bogatstva temeljenog na Pokemon GO ludnici. No, navode, mnogo je poduzetnika koji su se obogatili zahvaljujući videoigrama, a šest najbogatijih u industriji su iz Azije. Prvi je Ma Huateng, osnivač Tencenta (aktivan u društvenim medijima, e-trgovini i igricama) koji je nedavno kupio finsku kompaniju, vlasnika igre Clash of Clans. U pitanju je bio deal od 10,2 milijarde dolara. Drugi je William Ding, osnivač NetEase, jedne od najvećih svjetskih kompanija za online i mobilne igre, čije je neto bogatstvo procijenjeno na 11,5 milijardi dolara. T akompanija ima lincence i izdaje igre poput Hearthstone i World of Warcraft China. Zhang Zhidong suosnivač Tencenta i njegov drugi po veličini dioničar, a opisuju ga kao low-profile milijardera. Četvrti je Shi Yuzhu, također jedan od kraljeva igara u Kini, s bogatstvom procijenjenim na 5,4 milijardi dolara. Kwon Hyuk-Bin je peti i dolati iz Južne Koreje, a procijenjen je na 4,9 milijardi dolara, zahvaljujući igri CrossFire njegove kompanije SmileGate. Šesti je Kim Jung-Ju, također iz Južne Koreje, vlasnik kompanije Nexon, a 'težak' je 3,5 milijardi dolara. U usporedbi s njima je Markus 'Notch' Persson, čovjek koji je izmislio jednu od popularnijih igara, Minecraft, sitna 'riba'.  On je 2014. prodao Minecraft, a danas je njegovo bogatstvo Forbes procijenio na 1,3 milijarde dolara, te je na osmom mjestu među gamer-milijarderima.