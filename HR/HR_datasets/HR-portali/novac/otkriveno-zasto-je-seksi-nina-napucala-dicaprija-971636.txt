Foto: Instagram LEONARDO DICAPRIO u brojnim je svojim filmovima glumio fatalnog zavodnika, no čini se da je najveći zavodnik ipak u stvarnom životu. Iako je prošao 40., Leo se nema namjeru vezati uz jednu ženu, a upravo to je navodno razlog zašto ga je ostavila lijepa danska manekenka Nina Agdal. Kako piše magazin People, par je prekinuo zbog "nepomirljivih razlika". Nina i Leonardo već su bili zajedno prije nekoliko godina pa je javnost njihovo pomirenje tumačila kao znak da će ovog puta biti u ozbiljnoj vezi, no njegovi prijatelji sad tvrde da su otpočetka znali da ova veza neće potrajati. via GIPHY "Leo je mislio da je Nina super cool cura, ovog se puta njihova veza činila drugačijom jer je on bio emotivniji i javno je pokazivao svoju ljubav, no njegovi prijatelji znali su da neće potrajati. On nije spreman smiriti se i nije mu jedini cilj oženiti se i imati djecu. Dogodit će se i to jednog dana, no ta žena zbilja će trebati biti posebna. On obožava pažnju koju mu žene posvećuju", tvrdi izvor za magazin People.