Foto: Pinterest  KAKAV lik - i on je prvi čovjek Amerike? Čovjek koji tvrdi da će vam vježba učiniti ovo ... ne, zapravo ne vjerujemo da je netko tako nešto uopće mogao izjaviti.  Pričamo o podatku koji je Donald Trump, skroz legitimno i svjesno (i dalje ne vjerujemo) izjavio ni manje ni više nego u velikoj biografiji o 45. američkom predsjedniku koja će ući u anale i biti službena knjiga o ovom osebujnom aktualnom predsjedniku. A iako nas je i do sada iznenađivao svojim stavovima (možda više nego itko do sada), ova nova nebuloza je jednostavno - kako to reći, ali - suluda do krajnjih granica.  Doduše, biografija još nije vani, bit će to proizvod dugotrajnih intervjua s njima, ali su dijelovi biografije iskrsnuli u javnosti i šokirale je, baš kao i nas. Otkrio je to Washington Post gdje je objavljena cijela analiza i pobijeni njegovi stavovi, no nekako, poznavajući njegov karakter, to neće doprijeti do njege svijesti. Jer valjda čovjek najbolje zna da se vježbom troši energija (bravo, to znamo svi), ali on dodaje - i ta se energija više ne može nadomjestiti - nikada!  Ustvari, on je to rekao ovim riječima - ljudski je organizam kao baterija s već određenom dozom energije i kada se troši, onda se ona i potroši. Kao da živi u nekom drugom dobu u kojem ljudi ne poznaju riječ - punjač. Jer baš kao što se prave baterije mogu puniti, tako se i ljudski organizam svaki dan puni novom dozom energije. Znate i sami - zato i jedemo, jer je hrana naše gorivo, a kada vježbamo i trošimo energiju, poslije se samo lijepo najedemo kako bismo nadopunili ono što smo potrošili. Logika koju znaju svi, osim očito Trumpa koji to stvarno ozbiljno tvrdi te kaže da je zbog toga da se prebrzo ne potroši odustao od bilo kakve dodatne fizičke aktivnosti još otkako je završio koledž. Sada mu je 70 - i čini se da se još nije potrošio do kraja.  Još uvijek vam je upitnik iznad glave? Bez brige - i nama je.