Od ovog tjedna OTP banka i Splitska banka omogućile su svojim klijentima fizičkim osobama korištenje bankomata u obje svoje mreže bez naknade. Obje banke zajedno posjeduju jaku mrežu od preko 520 bankomata diljem Hrvatske. Klijenti Splitske i OTP banke mogu bez naknade podizati gotovinu debitnim karticama na svim bankomatima obje bankomatske mreže. Oslobađanje od naknada za ove transakcije odnosi se na debitne kartice fizičkih osoba obiju banaka. U slučaju ostalih kartica, za korištenje bankomata druge banke naknade će klijentima biti istovjetne onima koje imaju kod svoje matične banke. Nakon završene transakcije kojom je OTP banka preuzela Splitsku prošloga tjedna, ovo je samo prva od niza dodatnih pogodnosti koje pripremamo za klijente obje banke. 