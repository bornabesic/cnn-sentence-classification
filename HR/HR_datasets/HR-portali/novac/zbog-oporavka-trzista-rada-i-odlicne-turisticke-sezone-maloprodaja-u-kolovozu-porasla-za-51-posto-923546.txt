Prema sezonski i kalendarski prilagođenim indeksima, promet u trgovini na malo u kolovozu je zabilježio realni mjesečni rast od 0,3% odnosno 0,2% u nominalnom izrazu. U istom promatranom mjesecu, prema izvornim neprilagođenim indeksima, promet u trgovini na malo zabilježio je nominalni i realni rast od 0,9% odnosno 1,3% u odnosu na prethodni mjesec, dok je na godišnjoj razini realno porastao za 5,9% (nominalno 3,4%).Očekuje se nastavak pozitivnih trendovaNastavak pozitivnog trenda u prometu u trgovini na malo podržan je i prethodnim pokazateljima s tržišta rada. Iako posljednji službeni podaci ukazuju na mjesečnu stagnaciju tj. blagi pad zaposlenosti na mjesečnoj razini, u kolovozu je, prema podacima HZMO-a, nastavljen rast broja osiguranika na godišnjoj razini, osamnaesti mjesec zaredom. Tako je u odnosu na isti mjesec lani broj osiguranika za 26 tisuća veći (godišnji rast od 1,8%). "Do kraja godine očekujemo nastavak pozitivnih trendova u prometu u trgovini na malo koji će biti podržani izostankom inflacijskih pritisaka, što bi se moglo pozitivno odraziti kroz veći raspoloživi dohodak i osobnu potrošnju, tako pozitivno doprinoseći i očekivanom rastu BDP-a", prognoziraju analitičari RBA.