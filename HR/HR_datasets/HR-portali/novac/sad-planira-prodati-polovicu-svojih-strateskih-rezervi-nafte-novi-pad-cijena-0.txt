U utorak, 23. svibnja, iznova su se snizile cijene nafte, nakon što je američki predsjednik Donald Trump predložio prodaju polovice strateških rezervi nafte SAD-a, izvjestio je Reuters. Futures na naftu tipa Brent pali su za 0,754% na razinu $ 53,47 za barel. Futuresima za američku naftu WTI trgovalo se za $ 50,72 za barel, 0,8% niže od prethodnog zatvaranja burze. Proračunski plan Donalda Trumpa predviđa postupnu prodaju polovice američkih strateških rezervi nafte, kao i proširenje naftnih bušotina na Aljasci. Neovisno o tome što se ne radi o konačnoj verziji dokumenta (prijedlog proračuna još treba proći glasovanje u Kongresu), on ipak odražava planove nove administracije usmjerene k povećanju domaće proizvodnje nafte. Sjedinjene Američke Države imaju najveće strateške zalihe nafte na svijetu, procjenjene na cca 688 milijuna barela. Njezina prodaja može zapljusnuti novim količinama  nafte već ionako prezasićeno tržište i omesti nastojanja glavnih svjetskih naftnih proizvođača za stabilizaciju cijena. Podsjećamo kako su se OPEC i 11 država proizvođača koje ne ulaze u kartel, uključno i Rusiju, dogovorili smanjiti proizvodnju nafte u prvoj polovici 2017. godine za 1,8 milijuna barela dnevno radi uspostave ravnoteže između svjetske ponude i potražnje. Očekuje se da 25. svibnja na sastanku u Beču proizvođači usuglase odluku o produljenju globalnog „pakta“ na devet mjeseci, do kraja ožujka 2018. godine. Ukoliko SAD i započme prodaju nafte iz strateških rezervi, bit će to jedino slijedeće godine i zato se posljedice tog poteza na cijene sirove nafte očekuju tek u dugoročnoj perspektivi, smatraju analitičari. Top of Form Bottom of Form Original možete pronaći na geopolitika.news