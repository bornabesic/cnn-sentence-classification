Ključni indeksi Zagrebačke burze trgovanje su zaključili padom. CROBEX je umanjen za 0,05 posto na 1.682,35 bodova, prenosi hrportfolio.hr. CROBEX10je pao za 0,53 posto na 979,87 bodova.  Sektorski indeksi trgovanje su zaključili u rasponu od -0,40 posto koliko je umanjen CROBEXnutris do +3,74 posto koliko je uvećanCROBEXkonstrukt.   Ukupni redovni promet na ZSE - Zagrebačkoj burzi porastao je u odnosu na jučer za 1,4 milijuna kuna te je iznosio 5,2 milijuna kuna. Samo je Valamar Riviera sakupila milijunski promet, šest je izdanja trgovano u iznosu većem od sto tisuća kuna, a promjene cijena najlikvidnijih kretale su se u rasponu od -1,48 posto do +3,83 posto.  Redovni dionički promet u odnosu na jučerašnji uvećan je za 1,8 milijuna kuna te je iznosio 5,1 milijun kuna.   Najlikvidnije izdanje je drugi dan zaredom Valamar Riviera koja je sakupila 2,3 milijuna kuna, a cijena dionice joj je pala za 0,46 posto na 24,06 kuna. HT je trgovan u iznosu od 772 tisuće kuna i zabilježio je cjenovni pad od 0,06 posto odnosno zadnju cijenu od 140,65 kuna. Redovno izdanje Adris Grupe trgovanje je zaključilo cijenom od 510,00 kuna što predstavlja porast od 1,59 posto, a sakupilo je 712 tisuća kuna. Više čitajte ovdje. >> Crobexi zeleni, u fokusu Valamar Riviera >> Crobex iznad 1.700 bodova, Pevec dobitnik dana 