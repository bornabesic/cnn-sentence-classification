Foto: 123rf DVOJICA tinejdžera u SAD-u su upucala djevojčicu u dobi od 14 godina u glavu jer su njezine poruke na Snapchatu bile "iritantne".   Colte Danny Peterson i Jayzen Decker su navodno upucali Deserae Turner u glavu i ostavili je u jarku misleći da je mrtva. Djevojčica je ipak preživjela napad te ju je pronašao tim za spašavanje koji je krenuo u potragu za njom nakon što je prijavljeno da je nestala. Planirali joj prerezati vrat  Navodno su joj planirali prerezati vrat i pustiti je da iskrvari, ali su se ipak odlučili upucati je u glavu, stoji u optužnici. Petersona su živcirale poruke od Deserae koje mu je ina slala na Snapchatu i upravo je on povukao okidač, piše The Salt Lake Tribune.   Vjeruje se kako je jedan od njih zadržao čahure, ali se još uvijek ne zna koji. Obojici će se suditi kao odraslima, nakon što je sutkinja Angela Fonnesbeck zaključila kako su "planirali i proveli" zločin, piše Independent.  "Ona nije imala pojma što će se desiti", ispričao je o žrtvi zamjenik šerifa Brian Groves. Rekao je i kako su tinejdžeri rekli kako je to bio milosrdan način. Ostala je paralizirana i djelomično slijepa  Nakon uhićenja, Peterson je rekao kako su ga živcirale poruke koje mu je Turner slala. obojica su optuženi za pokušaj teškog ubojstva, obojici prijeti kazna od 15 godina zatvora.  Deserae je nakon napada ostala paralizirana i djelomično slijepa te se ne sjeća napada.   Rekla je samo kako je sretna da je živa te kako je jača od metka, dok je njezina majka dodala kako su za ljeto imali velike planove, uključujući sate jahanja, ali kako im je sada jedini cilj da Deserae opet pomakne prste.