Foto: Guliver images/Getty image O VJENČANJU mlađe sestre Kate Middleton, Pippe, priča se već tjednima, a izgleda da se nije puno promijenilo ni nakon same ceremonije. Mladenci su, u ovom slučaju, pali u drugi plan, a najviše pažnje preuzela je djevojka princa Harryja, Meghan Markle. Naime, dok su svi željno iščekivali da se slavna glumica pojavi na ceremoniji, to se ipak nije dogodilo, a njenom dečku društvo je uglavnom pravio stariji brat William, kako piše britanski IBTimes. Ipak, zvijezda serije "Suits" nije potpuno preskočila vjenčanje, već se pojavila na prijemu i svečanoj večeri na imanju obitelji Middleton nakon ceremonije. Novopečeni kraljevski par na taj  se potez, navodno odlučio kako ne bi skrenuo pažnju s mladenaca na sebe, jer bi to bilo njihovo prvo službeno zajedničko pojavljivanje u javnosti. "Harry i Meghan trenutno ne žele privlačiti medijsku pozornost, pogotovo na ovakav dan, koji se ne bi trebao vrtjeti oko njih," otkrio je za E!News izvor blizak obitelji.  A Markle se pobrinula i oko drugih bitnih detalja, pa je tako odabir haljine za vjenčanje prepustila iskusnoj stilistici i svojoj prijateljici Jessici Mulroney, koja je između ostalog pazila i da se glumica ne pojavi u istoj boji ili dizajneru kao Kate Middleton, piše E! News.