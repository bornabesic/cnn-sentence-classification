Foto: Facebook U DANAŠNJE vrijeme tradicionalne svadbe su se našle u opasnoj konkurenciji s tematskim i avanturističkim vjenčanjima. Ovaj par odlučio je to podići na viši nivo i upriličiti nudističko vjenčanje. Pedesettrogodišnji Britanac Jeff Adams i njegova četrdesetsedmogodišnja partnerica Sue s Novog Zelanda ovog su se travnja vjenčali goli kao od majke rođeni u australskom gradu Toowoomba.  Jeff i Sue, koji ukupno imaju šestero unučadi, vjenčanje su upriličili među drugim nudistima koje prije ceremonije nisu ni poznavali. "Vjenčanje je bilo baš kako smo Jeff i ja zamislili i baš nas briga što će ljudi reći", izjavila je Sue za Daily Mail. Jeff i Sue upoznali su se preko interneta 2015. godine, a Jeff ju je zaprosio u listopadu prošle godine. Par voli putovati, a zanimljivo je da im se najviše svidjela upravo Hrvatska koju su posjetili lani. Jeffa je oduševio nudistički kamp u Istri kojem je ostavio odlične ocjene. "Naš boravak u Valalti nam je najdraži dio odmora u Europi. Nismo novi u nudizmu, ali ovo nam je bio prvi posjet odmaralištu. Uživali smo u svakoj sekundi. Nevjerojatno mjesto. I ljudi. I gosti i osoblje bili su super. Hrana je bila vrhunska. A sadržaji su dobro održavani. Sumnjam da igdje možete pronaći mjesto koje je više prijateljsko", napisao je zadovoljni Jeff tom prilikom. Sue je također oduševljena ljepotama naše zemlje, a na naslovnu fotografiju na njenom Facebooku krase Plitvička jezera. Sue je na vjenčanju nosila samo veo, plavu podvezicu i bijele sandale, a Jeff je bio potpuno gol. Nitko od prijatelja i obitelji se nije pojavio na vjenčanju, iako su im poslali pozivnice. "Bez obzira na to što nam nitko od obitelji nije došao, mi smo bili presretni zbog našeg vjenčanja i time što smo ga organizirali točno onako kako smo željeli", rekao je Jeff.