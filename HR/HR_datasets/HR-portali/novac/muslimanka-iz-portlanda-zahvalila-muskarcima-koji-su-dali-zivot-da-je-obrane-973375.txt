Screenshot: YouTube DJEVOJKA iz Portlanda koja je postala žrtvom napada jer je muslimanka, poslala je poruku u kojoj zahvaljuje trojici muškaraca koji su je spasili.  Destinee Magnum je bila u vlaku s prijateljicom kada ih je napao islamofob Jeremy Christian. On je izbo sva tri muškarca, a dvojica od njih su preminula. Treći je u bolnici.   "Samo želim zahvaliti ljudima koji su svoje živote stavili ispred mojeg. Oni me nisu niti poznavali, a izgubili su živote zbog toga kako smo ja i moja prijateljica izgledale", izjavila je 16-godišnjakinja. Napao ih zbog hidžaba  Podsjetimo, Destinee je u vlaku u Portlandu napao Christian jer je jedna od njih nosila hidžab.  "Rekao nam je da se vratimo u Saudijsku Arabiju i kako ne bismo trebale biti ovdje, da odemo iz njegove zemlje. Govorio nam je da smo ništa i da bismo se trebale ubiti", ispričale su djevojke.   Vojni veteran Ricky John Best i student Taliesin Myrddin Namkai-Meche su ubijeni dok su branili djevojke, dok je pjesnik Micah David-Cole Fletcher ranjen u vrat.