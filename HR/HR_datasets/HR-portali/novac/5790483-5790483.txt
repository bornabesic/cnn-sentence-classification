Daniela Kikl iz Austrije završila je ekonomsku informatiku i radila je u nekoliko poduzeća u IT industriji, a kada je prije tri godine pronašla posao u sjedištu kompanije Apple, u irskom Korku pomislila je da joj se ostvario životni san. S mužem i dvoje djece preselila se u Kork, no osjećaj euforije ubrzo je zamijenila frustriranost sve dok na kraju nije spakirala kofere, prenosi Welt. Razočaranje koje je doživjela opisala je u knjizi, koncipiranoj u obliku dnevnika, pod njemačkim naslovom 'Apple intern' ('Apple pripravnik'). Činjenica da i u Appleu, usprkos kreativnom, mladenačkom imidžu kompanije, vladaju surova pravila velikih koncerna nije pretjerano iznenađujuća. Sudeći prema opisima Austrijanke iz Beča, problematični uvjeti rada ne vladaju samo u Kini: i u Irskoj se život radnika može usporediti s životom pilića na farmama za masovni uzgoj. O tome da klijenti širom svijeta budu zadovoljni brine 5000 telefonskih operatera, koji rade u skučenom prostoru u grupama od 500 zaposlenih. Stopa samoubojstava, piše ona, među njima je čak šest puta veća u odnosu na ostale stanovnike Irske, jer su u kompaniji izloženi ogromnom pritisku. U knjizi Danijela Kikl opisuje kruta pravila kojima su izloženi zaposleni u odjelu podrške korisnicima. Za odlazak na wc mogu izdvojiti najviše osam minuta dnevno, zbog čega mnogi izbjegavaju išta piti. Menadžeri neprekidno kontroliraju njihov učinak i na osnovu toga im dodjeljuju bodove. Oni koji previše odstupaju od plana mogu očekivati drastične kaznene mjere. Zaposleni su centralu Hollyhill vrlo brzo prozvali 'Holyhell' (Sveti pakao). Dok je radila u Irskoj, Danijela je jednom premještena na drugo radno mjesto, ali to nije doprinijelo poboljšanju situacije. Za istu plaću dobila je više odgovornosti, čime je pritisak još više porastao. Odbijanje kompanije da joj odobri korištenje jednog dana odmora kako bi sudjelovala u božićnoj priredbi u kojoj je nastupao njezin sin bila je kap koja je prelila čašu. Kod nje su se pojavili znaci sindroma kronične iscrpljenosti i počela je raditi brojnim prijedlozima za poboljšanje uslova. Pisala je nekolicini rukovoditelja, uključujući i glavnog izvršnog direktora Tima Cook, ali nitko nije reagirao na njen poziv u pomoć. Stvari su se pomaknule s mrtve točke tek nakon ankete među zaposlenima, kada je manje od 30 posto njih izjavilo da je zadovoljno. Poslije toga su mnogi menadžeri ostali bez posla, ali se sistem ne mijenja, pa samim tim nema ni ozbiljnih reformi za zaposlene, kaže Daniela. Nakon gotovo tri godine rada u Appleu, gdje je zarađivala 1800 eura bruto, Kikl je odustala od borbe za bolje uvjete u firmi i dala je otkaz. Izdržala je mnogo duže nego mnoge njezine bivše kolege, kaže Daniela koja se nada da će njena knjiga donijeti poboljšanje onima koji su ostali.