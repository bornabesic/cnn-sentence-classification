Foto, Screenshot: Facebook NAKON što je Željko Glasnović objavio album slika na kojima pozira s raznoraznim naoružanjem, sliku s puškom objavio je i jedan HDZ-ov zastupnik. Stevo Culej na svom je Facebooku objavio sliku s puškom, a kraj njega se nalazi muškarac u HOS-ovoj majici na kojoj piše "Za dom spremni".   U opisu slike piše "Specijalna policija".   Na stranu činjenica što postoje najmanje dva zastupnika u saboru koji 2017. godine imaju potrebu pozirati s oružjem, komentari ispod Culejeve slike posebno su bizarni.   Na njima prijatelji Culeja pozivaju da krene s čišćenjem, a neki su i naveli potencijalne mete.   "Ako su pune počnite sa čisćenjem", kaže jedan simpatizer HDZ-ovog zastupnika najpoznatijeg po svojim ispadima.  "To Culej tako se stoci pokazuje da Hrvat uvik stoji uz Grvata kao sad vas dvojica uz Glasnovica.. Mnogi pokvarenjaci to i nerazumiju...onaj ko je nosio oruzje da brani ovaj narod i drzavu ima pravo daga i pokaze...", podršku mu daje drugi. "Na Pupovca haha. Na obog Duvljeg Krmka", poziva treći.   "Sad idi i privedi stazića, pupovca i ostalu četničku bagru", predlaže četvrti posjetitelj profila saborskog zastupnika u Hrvatskoj 2017. godine.