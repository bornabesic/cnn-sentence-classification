Foto: Instagram  BIVŠA Playboyeva zečica godine Dani Mathers opet se provlači po medijima zbog svog sramotnog čina kada je prije otprilike godinu dana objavila fotografiju nepoznate, starije žene iz teretane uz čiju je sliku napisala "Ako ja ne mogu ne vidjeti ovu scenu, onda se toga neće spasiti ni vi!".  Poruka je bila odvratna, a osudio ju je doslovno cijeli svijet s puno razumnih komentara - "Čuj ti nju, od kud tebi pravo ikoga ovako posramljivati. Poskrivećki si je snimala. Što misliš kako ćeš ti izgledati u njenim godinama i slično".  Jer na slici nije neka njena konkurentica već žena stara 71 godinu i definitivno nije zaslužila da je se tako blati u javnosti.  Sjećate se toga?   A očito je da je tako razmišljao i sud koji je ovih dana izrekao konačnu presudu za njeno posramljivanje u javnosti, a ona glasi - uvjetna kazna od tri godine i rad za javno dobro pa će tako Dani, pod budnim okom čuvara zakona, 30 dana čistiti ulične grafite po fasadama Los Angelesa. Uz to će i oštećenoj gospođi morati platiti štetu od 60 dolara da si kupi novi ruksak po kojem su je mnogi njeni znanci zapravo prepoznali.   Kako je osuda konačno stigla, suci nisu propustili priliku upozoriti sve one koji bi možda pomislili izrugivati se s drugima na sličan način i to ovim riječima - ovo nije samo izrugivanje, objaviti nečiju golu fotografiju bez znanja i dopuštenja - to je kriminalno djelo!   Dani je ustvari prva koja je zaista kažnjena za ovakav čin izrugivanja.   A da se izrugivanje nije isplatilo ni Dani osjetila je na svoj koži već gotovo isti dan - zabranili su joj ulazak u teretanu u kojoj je do tada bila itekako dobrodošla, izgubila je i dosta ugovora, honorarni posao na radiju, a javnost ju je toliko zamrzila da je na dulje vrijeme zamrznula sve svoje profile na društvenim mrežama.   No jedan je aktivirala odmah nakon presude te napisala - želim biti ful iskrena - puno vas je koji ste užasno brutalni, bez srca i jako dosadni ... a svakome tko će mi htjeti nabaciti kakav ružan komentar zablokirat ću ga automatski.  Očito i dalje osjećajući posljedice svog ružnog čina na svojoj koži, a ljudi naravno nisu mogli odoljeti i komentirati "Sad se ti malo srami".   Zaključak? Uz toliko podrške prirodnim tijelima ovakav bahati stav više nitko neće podnositi. Gledajte sebe, budite sobom ponosni ili ne, vaša je stvar, ali druge ljude i njihov izgled ostavite na miru.