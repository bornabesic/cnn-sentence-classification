Foto: Hina VISOKA predstavnica EU-a za vanjsku i sigurnosnu politiku Federica Mogherini okupila je u Bruxellesu čelnike šest zemalja jugoistočne Europe kako bi razmotrili mogućnosti  suradnje te njihovu suradnju s EU-om. "Pozvala sam partnere iz šest zemalja zapadnog Balkana kako bismo razgovarali o stanju u regiji, o tome kako ići naprijed i kako pojačati mogućnosti i perspektive za dobrosusjedsku suradnju u regiji", izjavila je Mogherini. Na neformalnom sastanku uz radnu večeru sudjeluju predsjedatelj Vijeća ministara BiH Denis Zvizdić, premijeri Srbije, Kosova i Crne Gore i Albanije Aleksandar Vučić, Isa Mustafa, Duško Marković i Edi Rama te mandatar za sastavljanje makedonske vlade Zoran Zaev.