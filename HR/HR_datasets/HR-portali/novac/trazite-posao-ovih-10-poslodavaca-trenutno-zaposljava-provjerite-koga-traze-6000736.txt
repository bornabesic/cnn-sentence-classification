MojPosao donosi pregled deset poslodavaca koji zapošljavaju. Neki traže i po više izvršitelja! Connecto Mare je agencija za prijevoz/transfere, sa središtem u Splitu. Zapošljavaju više Vozača B i/ili D kategorije za svaki navedeni grad, otok, mjesto: Dubrovnik, Split, Zadar, Rijeka, Pula, Zagreb, Šibenik, Makarska, Omiš, Novalja, Brač, Hvar, Rovinj, Poreč. Posao obuhvaća obavljanje usluga prijevoza putnika kombijem (8+1) ili putničkim autobusom po nalogu, za potrebe turističke agencije. Posao se obavlja po unaprijed dogovorenom rasporedu. Poslodavac nudi plaću od 5.600 kn neto te plaćene prekovremene sate i napojnice. Prijave šaljite do 10. svibnja. Tvrtka Nautika želi osnažiti timove u svojim restoranima i poziva sve zainteresirane kandidate da se prijave na otvorene radne pozicije: Slastičar, Samostalni kuhar, Pizza majstor, Barmen, Samostalni konobar i Osoba za prijem gostiju restorana/Hostesa. Poslodavac nudi rad na određeno uz mogućnost rada tijekom cijele 2017. godine te odlična primanja i uvjete rada. Mjesto rada je Dubrovnik, a svoje životopise i fotografiju možete poslati do 24. svibnja. Uniline je jedna od vodećih turističkih kompanija u Hrvatskoj, sa sjedištem u Puli i poslovnicama diljem Hrvatske. Trenutno imaju više otvorenih radnih pozicija za rad u Puli te jednu u Zagrebu, a zapošljavaju se: Specijalist u knjigovodstvu, Izvršni direktor prodaje, Key account manager, Junior IT project manager, Koordinator u odjelu zakupa i plasmana hotelskog smještaja i Senior programer. Prijave na oglase traju do 16. svibnja. Hotel Nautica nalazi se u sklopu jedne od najljepših marina na Jadranu, smještene u Novigradu te pruža brojne mogućnosti za ugodan boravak i odmor u Istri. Ako ste u potrazi za motivirajućim i profesionalnim radnim okruženjem, poslodavac vas poziva da se prijavite na neku od ponuđenih pozicija: Noćni recepcioner/Recepcioner, Pomoćni kuhar, Kuhar, Sobar/Sobarica i Konobar. Rok za prijavu na oglase je 16. svibanj. Visokokategoriziran hotel s pet zvjezdica u Dubrovniku poziva sve zainteresirane da se prijave na oglas za Direktora prodaje. Imate li VSS te minimalno tri godine iskustva rada na poziciji direktora prodaje, poznavanje dva strana jezika te visok stupanj vještine organiziranja, delegiranja i motiviranja zaposlenika, idealan ste kandidat. Na oglas se možete prijaviti do 26. svibnja. Dogus grupa za svoj novi Beach club i restoran traži profesionalce koji će svojom kreativnošću doprinijeti pozicioniranju D-Marin Dalmacije kao nezaobilaznog odredišta za sve ljubitelje gastronomije. Zapošljavaju se Barmen, Kuhar, Konobar i Spasioc. Mjesto rada je Sukošan, a rok za prijavu 17. svibanj. Tvrtka Industrius iz Šibenika traži Materijalnog knjigovođu. Idealan ste kandidat ako imate pet godina radnog iskustva na istim ili sličnim poslovima u proizvodnji, aktivno poznajete engleski jezik i rad na računalu te ste samostalni u radu i motiviranju u ostvarivanju zadanih ciljeva. Poslodavac vam nudi odlične radne uvjete, mogućnost usavršavanja, plaćene troškove prijevoza i topli obrok. Prijaviti se možete do 17. svibnja. Institut IGH za potrebe svog Sektora Financija traži motiviranu osobu za radno mjesto Voditelj kontrolinga. Imate li VSS ekonomskog usmjerenja te minimalno tri godine iskustva u analizi financijskih izvješća, reviziji ili kontrolingu, prijavite se na oglas do 13. svibnja. Poslodavac vam nudi rad u motivirajućem okruženju visokoobrazovanih zaposlenika te primanja ovisno o postignutim rezultatima, kao i rad na neodređeno po isteku probnog roka.  Lidl Hrvatska zapošljava Zamjenike voditelja trgovine na području kontinentalne Hrvatske (Zagreb, Našice, Đakovo, Slavonski Brod). Za ovo radno mjesto poslodavac vam nudi redovita primanja te plaćene putne troškove i troškove javnog prijevoza. Osigurava i dva slobodna dana u tjednu, a prekovremeni rad te rad noću, nedjeljom i blagdanom plaća se sukladno važećim zakonskim odredbama. Također imate mogućnost usavršavanja i daljnjeg razvoja unutar tvrtke. Prijaviti se možete do 9. svibnja. Securitas Hrvatska traži više izvršitelja za obavljanje poslova Zaštitara/Čuvara, zaštite osoba i imovine. Lokacije rada su Zagreb, Zračna luka, Avenue Mall, City Center one West, Lokacija IKEA i City Center one East. Sesvete, Dugo Selo, Lučko (Stupnik), Krapina, Križevci, Varaždin, Zaprešić, Rijeka, Rovinj, Poreč, Umag, Pula, Koprivnica, Metković, Zadar, Šibenik, Split, Dubrovnik, Plitvička jezera. Omiš. Trogir, Makarska. Poslodavac vam u Istri osigurava smještaj, nudi redovna primanja, mogućnost napredovanja te plaću po odrađenom satu rada. Rok za prijavu na oglas je 2. lipanj.