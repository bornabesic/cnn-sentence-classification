Foto: Vatrogasna postaja Zagreb, Index KAO ŠTO je Index pisao, jučer je došlo do požara koji je zahvatio zgradu na zagrebačkom Jarunu u ulici Hrgovići. Vatra je krenula iz podruma, stanari su evakuirani, a doznalo se i kako su se u prostoru u kojemu je izbio požar odvijali građevinski radovi.  U gašenju je sudjelovalo 25 vatrogasaca sa 6 vozila, a na intervenciju su izašli pripadnici vatrogasnih postaja Centar i Novi Zagreb, službenici Policijske uprave zagrebačke i Ureda za upravljanje u hitnim situacijama. No, danas su iz Vatrogasne postaje Zagreb otkriveni novi detalji intervencije, koji otkrivaju kako je za dlaku izbjegnuta tragedija. Smrtonosna klopka Naime, u garažama je pronađeno više starih plinskih boca, koje su vatrogasci sinoć morali preventivno polijevati vodom. Situaciju su komenitrali i sami vatrogasci. "Podzemne garaže su i inače smrtonosna klopa za gasitelje ali u kombinaciji sa ovakvim "skladištenjem" boca možemo samo reći da je tragedija (da, tragedija) za dlaku izbjegnuta!", naveli su.