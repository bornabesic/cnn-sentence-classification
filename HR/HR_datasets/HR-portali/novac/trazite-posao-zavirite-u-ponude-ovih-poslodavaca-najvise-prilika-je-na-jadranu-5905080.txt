MojPosao preporuča poslodavce koji zapošljavaju u brojnim hrvatskim gradovima. Prijaviti se možete već danas. Tommy je vodeći trgovački lanac sa sjedištem u Splitu. Tvrtka trenutno zapošljava više od 3.000 radnika, a zbog širenja poslovnih aktivnosti, zapošljavaju još djelatnika na poziciju prodavača diljem Hrvatske: Tar (Poreč), Rab, Tribunj-Šibuljina, Vir, Nin, Sali (Dugi Otok), Murter, Vodice, Primošten, Rogoznica, Vis, Bol (Brač) Stari Grad (Hvar), Orebić, Babino Polje (Mljet), Dubrovnik, Molunat (osiguran smještaj) i Split, Opatija, Rijeka, Viškovo, Crikvenica, Novi Vinodloski, Zadar, Posedarje, Starigrad Paklenica, Pakoštane, Sv. Filip i Jakov, Jezera, otok Čiovo, Marina, Šibenik, Baška Voda, Ston, Korčula, Zvekovica-Cavtat, Gruda, Bestovje, Samobor (bez smještaja). Javite se na oglas do 20. travnja.   Importanne Resort smješten je u Dubrovniku, na poluotoku Lapadu, a čine ga četiri hotela s pet zvjezdica. Importanne Resort odlikuje vrhunska usluga i profesionalno, ljubazno, gostoljubivo i ugodno osoblje. Ako ste ambiciozni, skloni timskom radu, posvećeni izvrsnosti te želite biti dio uspješnog tima i raditi u okruženju vrhunskih hotela, prijavite se na neku od sljedećih otvorenih pozicija: voditelj nabave, slastičar, portir, sobar/sobarica – spremač/spremačica, radnik u praoni, kućni majstor, električar i konobar. Rok za prijavu je 24. travanj, stoga uredite svoj životopis i požurite s prijavom.   Crvena Luka Hotel & Resort u Biogradu dalmatinski je dragulj skriven u prekrasnoj pješčanoj uvali okruženoj stoljetnom borovom šumom. Kako bi zadovoljio visoke standarde svojih međunarodnih gostiju, hotel je u potrazi za najboljim zaposlenicima koji imaju izvanrednu predanost, dinamičnost, fleksibilnost, izdrživost i timski rad, na sljedećim radnim pozicijama: voditelj održavanja, zamjenik šefa kuhinje, kuhar, konobar i pomoćno osoblje u kuhinji. Na oglase se možete prijaviti do 20. travnja.   Hotelsko naselje Ruskamen traži iskusnu, talentiranu, ambicioznu i odgovornu osobu za radno mjesto šef sale. Poželjno je da kandidat ima obrazovanje ugostiteljskog smjera te radno iskustvo na istim ili sličnim poslovima. Traži se i dobro poznavanje engleskog jezika te po mogućnosti još jednog svjetskog jezika i odgovornost, pouzdanost, komunikativnost te odlične organizacijske pogodnosti. Poslodavac nudi stimulativna primanja i smještaj, a prijaviti se možete do 20. travnja.   Spar Hrvatska traži zaposlenike (više izvršitelja) na više radnih pozicija u različitim hrvatskim gradovima. Za rad u prodavaonicama u Zadru, Šibeniku i Splitu traže se mesari s radnim iskustvom, pouzdani, predani i točni u poslu, a u istim gradovima poslodavac zapošljava i blagajnike i prodavače za sve odjele. Za Zagreb je također raspisan natječaj kojim se traže blagajnici i prodavači za sve odjele, a na oglase se možete prijaviti do 21. travnja.   Zrno bio bistro iz Zagreba zapošljava pomoćnog radnika u kuhinji. Traži se osoba s iskustvom za poslove vezano uz pripremu povrća, održavanje higijene kuhinje, rad s bijelim i crnim suđem. Poslodavac nudi rad u smjenama u kvalitetnoj atmosferi s dobrim uvjetima, šest dana u tjednu, dok su nedjelje slobodne. Rok za prijavu je 14. travanj.   Gulliver travel prva je privatna turistička i putnička agencija, a danas predstavlja vodeću destinacijsku menadžment kompaniju u regiji. Agencija zapošljava velik broj djelatnika i nada se profesionalnim, dinamičnim i odgovornim osobama koje će se pridružiti njihovom timu na radnim pozicijama: menadžer za ključne kupce, turistički zastupnik, vodič/pratitelj na krstarenjima, vodič pratitelj na izletima, vozač, operativac. Radne pozicije raspoređene su diljem zemlje, stoga detaljno proučite oglase na koje se možete prijaviti do 13. travnja.   Marvie Hotel & Health Centar svoja vrata otvara u kasno proljeće 2017. i bit će prvi health & wellness centar u gradu Splitu, u neposrednoj blizini mora, marine i teniskih terena. Iz tog razloga traže se kvalitetni visoko motivirani zaposlenici koji žele postati dio stvaranja uspješne poslovne priče. Raspisani su natječaji za sljedeće radne pozicije: kuhar, konobar, recepcionist, sobar/sobarica, čistač/čistačica, kuhinjski poslužitelj. Rok za prijavu na oglase je 21. travanj.   Cargo-partner austrijska je multinacionalna kompanija s više od 100 vlastitih ureda i preko 2000 zaposlenika diljem svijeta. U Zagrebu imaju otvoren natječaj za radno mjesto Road/Truck transport disponent, a traže se kandidati s minimalno tri godine radnog iskustva. Na oglas se možete prijaviti do 17. travnja.