Screenshot: Twitter DRUGI krug lokalnih izbora, koji se održavaju 4. lipnja, sve je bliži, a kandidati diljem Hrvatske nastavljaju sa svojim kampanja. Najnoviji okršaj među njima odvio se između pretendenata na funkciju gradonačelnika Zagreba - Anke Mrak Taritaš i Milana Bandića, i to na Twitteru. Bandić je prvo uputio Mrak poruku: "Pozivam gđu Anku Mrak Taritaš da bude sa mnom na svim važnim gradskim događajima. Unatoč izborima,gradski projekti ne smiju stati. Dobrodošli!" No, HNS-ova Mrak mu nije ostala dužna te je aktualnom gradonačelniku ubrzo stigao odgovor: "Svakako. Dođem čim bude gradskih projekata".