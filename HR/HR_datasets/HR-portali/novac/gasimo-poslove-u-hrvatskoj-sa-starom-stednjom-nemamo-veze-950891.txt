Predsjednik uprave Nove Ljubljanske banke Janko Medja u razgovoru za Večernji list najavljuje da, zbog lošeg poslovanja, gasi poslovanje u Hrvatskoj... Cerar donosi stabilnost NLB je u fazi restrukturiranja, a bori se i s visokim udjelom loših kredita. Kako ste poslovali u prvoj polovici 2014.? Očekujemo dobar rezultat u prvoj polovici godine, a dobit prije oporezivanja bit će veća nego u prvom kvartalu. Restrukturiranje se nastavlja u Sloveniji, Srbiji i Crnoj Gori smanjenjem troškova te uvođenjem novih proizvoda. Još uvijek imamo 25 posto udjela loših kredita u portfelju. Ipak, najvažnije je da je čak 70 posto loših kredita pokriveno rezervacijama. Ostaje još 800 milijuna eura kredita koji nisu rezervirani, ali uz njih je vezano jako puno kolaterala pa ne očekujemo probleme. Je li u planu privatizacija banke i mijenja li se što pobjedom Mire Cerara na izborima? Nisam politički analitičar, ali očekujem da će uvjerljiva pobjeda donijeti stabilnost. Slovenija se obvezala da će banku privatizirati do 2017., a da će zadržati maksimalno 25 posto plus jednu dionicu. Unatoč tomu, nema konkretnih planova za privatizaciju banke. Naravno, s novom Vladom situacija se možda i promijeni. Što kanite s novcem od prodaje vaših 10 posto udjela u Mercatoru? Dobili smo novac u gotovini, koji za likvidnu banku nije golem novac. Tražimo dobre projekte u koje ćemo ga uložiti. Nova ljubljanska banka u Hrvatskoj sinonim je za nerazriješene poslove sa štedišama Ljubljanske banke. Osim sudskih sporova koji se vode, jeste li imali u planu neki drugi način rješavanja problema stare devizne štednje? Mnogi ljudi ne razumiju da je NLB ustanovljena 1994. i da se ne može baviti problemom koji je ostao uz staru Ljubljansku banku i pitanje je koje će se rješavati u sukcesiji. Ne možemo se opredijeliti niti utjecati na strategiju rješavanja tih problema. Ljubljanska banka izgubila je na potraživanjima od hrvatskih poduzeća... Isti je odgovor kao i za štednju. Nova Ljubljanska banka nije povezana s tom imovinom ni potraživanjima nastalim po kreditima. Poker dobar trening NLB je želio ući na bankarsko tržište Hrvatske. Jeste li odustali? To su bili planovi uprava koje su radile prije mene, ali u ovom trenutku takvih planova nema. NLB je primio potpore Europske komisije i stoga ne smije biti agresivan u M&A operacijama. Zato ne planiramo ulazak na hrvatsko tržište. Na našem ste tržištu prisutni kroz leasing, faktoring i poslovanje s nekretninama. Kako vam idu hrvatski poslovi? Nisu radili dobro. Zapravo rade loše i stvaraju gubitke. U novoj strategiji NLB-a definirali smo ih kao "non core" poslove i bit će prodani ili zatvoreni. No, to se neće dogoditi preko noći. Priča se da ste dobar pokeraš. Koriste li vam te vještine u vođenju banke? Poker je čisti risk-menadžment ako se igra s ciljem da se na dugi rok ne izgubi. Zato ja mislim da je poker kao igra najbolji trening za bankare. >> 'Ma hoće li mi sigurno vratiti novac? Muž je umro od jada' >> Europski sud za ljudska prava: Slovenija mora vratiti novac svim štedišama