Na današnjem Radnom ručku HUP-ove Udruge malih i srednjih poduzetnika, u raspravi oko krize u Agrokoru, predsjednik Uprave PBZ-a Božo Prka upozorio je kako ta kriza nije gotova. Prka smatra da će neke srednje i male tvrtke, koje su dobavljači Agrokora, dospjeti u velike probleme. 'Ova kriza neće stati, to je sustav koncentričnih krugova. Za očekivati je kako će neke srednje velike i manje tvrtke ući u predstečajnu nagodbu', rekao je Prka. Stoga je od vlade zatražio da u zakon o predstečajnim nagodbama unese institut najstarije tražbine kako bi banke tim kompanijama osigurale kredite za lakše prevladavanje krize. PBZ je među većim vjerovnicima Agrokora.