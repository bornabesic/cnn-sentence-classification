Adris grupa je izvijestila da je predsjednik Uprave Ante Vlahović poklonio 673.114 redovnih dionica društva (ADRS-R-A), što predstavlja 7 posto tog roda dionica, odnosno 4,1 posto temeljnog kapitala. U pitanju su dva ugovora o darovanju od 30. svibnja, a odnose se na Ines Vlahović Mazinjanin i Teu Silviu Vlahović. Dionica ADRS-R-A tada je na ZSE vrijedila 594,90 kuna.  Time je Ante Vlahović, stoji u obavijesti na Zagrebačkoj burzi, pao ispod praga od 20 posto glasačkih prava u društvu. Prije zaključenja tih ugovora imao je 2.211.778 redovnih dionica Adrisa, ukupne nominalne vrijednosti 22.117.780 kuna, koje čine 23 posto tog roda dionica, odnosno 13,48 posto temeljnog kapitala. Objavljena je i informacija da je u petak Ante Vlahović stekao 112.412 redovnih dionica Adrisa ukupne nominalne vrijednosti 1.124.120 kuna. Tako je on sada vlasnik 1.651.076 redovnih dionica, koje čine 17,17 posto tog roda dionica.