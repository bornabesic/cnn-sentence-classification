Pozicija i način rada cijele energetske industrije se mijenja. Tehnologija električnih vozila, koja je do prije petnaestak godina pripadala entuzijastima i malom broju lokalnih zajednica, sada je sveprisutna. Električni su automobili dvostruko pojeftinili u zadnjih pet godina, a cijena sve efikasnijih solarnih ćelija od 2000. godine se smanjila deset puta. Promijenila se, također, i regulativa vezana uz ekološku problematiku. Države i zakonodavci sad doista žele smanjiti količinu ugljičnog dioksida koji se ispušta u atmosferu, i to što prije. Razvidno je da će vozila sa tradicionalnim motorima s vremenom biti zabranjena: Njemački Bundestag zatražio je takvu zabranu koja stupa na snagu 2030. godine, a Nizozemska i Norveška 2025. godine. Ali nije riječ samo o bogatim zemljama zapada i sjevera. Želja za održivim i uravnoteženim razvojem, s minimumom zagađenja, sada je zajednička na svih pet kontinenata. Čini se da je budućnost tradicionalnih energetskih kompanija puna izazova, jer se one moraju u potpunosti prilagoditi novom vremenu. MOL Grupa cijeli situaciju, međutim, ne percipira kao prijetnju, već kao priliku, te je započela proces adaptacije svojih poslovnih aktivnosti. Strategija razvoja kompanije „MOL Group 2030 – Enter Tomorrow“, odobrena prošlog četvrtka, jasno identificira stupove razvoja i transformacije za budućnost. Prvi, klasično upstream i downstream poslovanje, i dalje je osnova poslovanja u idućih 10-15 godina. Upstream, odnosno 'vađenje' nafte i plina iz dubina zemlje, stvarat će vrijednost čak i u uvjetima niske cijene sirove nafte. Kad je riječ o downstreamu - preradi i prodaji energenata i naftnih derivata, cilj MOL Grupe je upravljati visoko efikasnim sustavima te proširiti porfolio proizvodnje na taj način da 30% do 50% produkcije ne budu samo goriva za različite motore, već i drugi proizvodi većinom namijenjeni kemijskim i petrokemijskim tvornicama. Na taj način će se diversificirati i proizvodnja i izvori profitabilnosti, kao odgovor na promjenu globalnih poslovnih okolnosti. Drugo, MOL Grupa namjerava postati vodeći igrač u regionalnoj kemijskoj industriji. Kako bi proširili dijapazon proizvoda, svakih pet godina od 2016. do 2030. ulagat će se 1,5 milijardi dolara u nove poslovne linije. Treće, kompanija je odlučila cjelovito transformirati svoj retail i donijeti korisnicima najpoželjnije usluge, dok su „u pokretu“. Mogućnosti su neograničene: alternativna goriva, online kupovine, dijeljena automobila, električne mobilnosti, upravljanja flotama vozila, rješenjima za javni transport, i mnogo toga drugog. Finalno, sa čak 25% međunarodnog osoblja, MOL Grupa je prava multinacionalna kompanija. Svake godine, stotine diplomaca započinju praksu ili posao u kompaniji kroz inovativne Freshhh! i Growww! programe, koji su dobili i međunarodne nagrade. Kroz implementaciju strategije za 2030. godinu, MOL namjerava postati prvi izbor za najbolje uposlenike. Svijet se mijenja, neizbježno i sve brže. Istina je da će nafta i plin ostati dominantni na tržištu u idućih 15 godina, ali procesi promjene su nezaustavljivi, i klasične naftne kompanije se moraju na vrijeme – a to je danas – pripremiti za doba koje sasvim sigurno dolazi.