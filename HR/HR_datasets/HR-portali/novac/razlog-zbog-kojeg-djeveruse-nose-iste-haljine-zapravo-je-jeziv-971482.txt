Screenshot: YouTube DJEVERUŠE u istim haljinama ili barem haljinama iste boje česta su pojava na vjenčanjima. No, malo tko zna da iza tog običaja stoji pomalo jeziv razlog koji seže još u rimsko doba. Naime, tad se smatralo da svaki radostan događaj privlači zle duhove (ali i sve nesretne prosce koje je mladenka eventualno odbila prije mladoženje) pa su se djeveruše oblačile identično kao mladenka kako bi zbunile zle duhove (i ljutite mladiće). One su na taj način trebale štititi mladenku dok ne razmijeni zavjete s mladoženjom - ako bi se dogodilo nešto loše, one su prve na meti, piše Tip Hero.  Tradicija se održala do danas, samo što djeveruše više ne nose haljine poput mladenke, već se međusobno modno usklade.