Foto: Twitter/Vlada  VLADA Republike Hrvatske najviše je tijelo izvršne vlasti u Hrvatskoj. U Ustavu članak 41. propisuje kako je Hrvatska sekularna država. Konkretno, članak 41. Ustava RH glasi: "Sve vjerske zajednice jednake su pred zakonom i odvojene od države".  Kako Vlada doživljava ustavnu odredbu o sekularnosti države, dobro pokazuje i niz objava na službenim Twitter i Facebook stranicama najvišeg tijela izvršne vlasti u Hrvatskoj.  Još sinoć je iz Vlade poslana najava o tome kako će premijer Plenković biti na misi posvećenoj Alojziju Stepincu u zagrebačkoj katedrali, a danas su iz vlade nastavili izvještavati javnost i medije o pristustvu šefa vlade na jednom vjerskom događaju.  Samo na službenom Twitter kanalu Vlade objavljena su tri tvita u kojima se javnost obavještava da Plenković sudjeluje na "svetoj misi u člast blaženiku Alojziju Stepincu". U sljedećem tvitu navodi kako misu na gradišćanskom jeziku predvodi željezanski biskup Egidije Živković, a u trećem pozivaju javnost da, pazite sad ovo, prate izravan prijenos mise na 1. programu HRT-a.