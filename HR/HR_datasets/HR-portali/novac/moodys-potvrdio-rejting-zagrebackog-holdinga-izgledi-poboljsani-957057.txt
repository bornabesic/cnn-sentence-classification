AGENCIJA Moody's u svojem posljednjem, jučer objavljenom izvješću potvrdila je kreditni rejting Zagrebačkog holdinga (Ba3), promijenivši pritom izglede iz negativnih u stabilne.  Izgledi su, kako se između ostalog navodi u obrazloženju agencije, poboljšani zbog smanjenja kreditne zaduženosti u stranoj valuti, refinanciranja obveznica, odnosno stabilnosti financijskog poslovanja i likvidnosti, stoji u priopćenju zagrebačkog holdinga.  Na pozitivnu promjenu je izgleda utjecala i podrška Grada Zagreba koju Moody's prepoznaje kao snažnu institucionalnu povezanost, a čiji su izgledi također ocijenjeni stabilnima.