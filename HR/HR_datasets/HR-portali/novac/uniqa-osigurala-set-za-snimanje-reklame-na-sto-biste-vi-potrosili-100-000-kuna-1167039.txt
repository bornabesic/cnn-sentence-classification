Da bi se snimila nova reklama UNIQA osiguranja, bio je potreban jedan konj, dva glumca, iskusan redatelj, producent, kostimograf, snimatelj, montažer i velik broj pomoćnog osoblja koje je sudjelovalo u projektu. Kako bi snimanje proteklo u najboljem redu, osim uigrane ekipe trebalo se pobrinuti da set bude osiguran. Vrijedna oprema, snimanje na otvorenom, vremenske prilike, glumac na konju – rizici su koje treba predvidjeti prilikom osiguravanja svakog filmskog seta. Osiguranje od nezgode glavnom je glumcu zajamčilo odštetu u slučaju pada s konja prilikom kojeg bi mogao zadobiti teške ozljede. Rizik bi bio veći da glumac – jahač već nije stekao prethodno jahačko iskustvo. Vrijedna snimateljska oprema korištena na setu također je osigurana, kao i 20-ak automobila koji su unajmljeni kako bi popunili parkirna mjesta na setu. Za slučaj da se tijekom snimanja dogodi šteta na imovini u vlasništvu trećih osoba, primjerice nekom iznajmljenom prostoru, ili se uslijed nekog neočekivanog događaja ozlijedi slučajni prolaznik, dobro je imati osiguranje od odgovornosti. Kreativnu ideju je osmislila agencija ZOO, a redateljska palica povjerena je iskusnom Saši Podgoršeku, autoru niza reklama, glazbenih spotova i filmova. Glavne uloge pripale su Matiji Kačanu u ulozi poslovnog čovjeka koji je na posao došao na konju, dok je njegovo prijevozno sredstvo sjajno odigrala kobila Aisha. Vozača automobila, koji parkiravši auto pred poslovnom zgradom ostaje zatečen nesvakidašnjim prizorom „parkiranog“ konja glumi Igor Baksa. Nova reklama UNIQA osiguranja prati nagradnu igru „Na što biste vi potrošili 100.000 kuna“ u kojoj mogu sudjelovati svi koji do 30. rujna ugovore dobrovoljno zdravstveno osiguranje, osiguranje doma, osiguranje od nezgode ili osiguranje života. 