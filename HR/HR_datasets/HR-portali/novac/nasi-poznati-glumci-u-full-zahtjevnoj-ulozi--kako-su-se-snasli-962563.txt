Foto: Press/Ivan Šardl TROJE naših profesionalnih glumaca nedavno se našlo pred vrlo zahtjevnom ulogom – trebali su dočarati sve prednosti novih FULL paketa iz Iskona. Nina Violić, Krešimir Mikić i Lana Barić su se na audicijama našli pred nepopustljivim redateljem, koji ih je svojim opaskama samo dodatno izludio. Višestruki dobitnici nagrada struke jednostavno nisu uspjeli dočarati koliko je dobro u svojem domu imati internet brzine od 80 Mbps, preko 100 TV kanala i 3500 minuta za telefonske razgovore… Ovako otprilike izgleda sažetak scenarija nove reklamne kampanje za Iskon Internet, koji je nastao u radionici kreativne agencije Señor predvođene kreativnim direktorom Vanjom Blumenšajnom. Posjetili smo ih na snimanju i zabilježili djeliće odlične atmosfere. "Za razliku od samih reklama, stvarno je snimanje prošlo u odličnom raspoloženju. Nina, Lana i Krešo su pokazali kako to rade pravi profesionalci, pa smo s radom u studiju završili čak četiri sata prije predviđenog roka. Pridružio nam se i poznati redatelj Miša Terzić, s kojim već dugo surađujemo i koji je dao svoj prepoznatljivi pečat duhovitim scenarijima agencije Señor", prokomentirala je Iva Pregernik Jungić, Iskonova voditeljica marketinških komunikacija. Nova kampanja upravo je doživjela svoju televizijsku premijeru, a nisu izostale ni pozitivne reakcije na humorističan koncept koji je uspješno predstavio koliko je dobar novi FULL paket iz iskona. Je li on najbolji, najodličniji, možda teški vrh od paketa? Provjerite na Iskonovoj stranici, a prije svakako pogledajte našu galeriju sa snimanja.