Nakon što je Slobodna Dalmacija objavila kako su neke strane banke koje su vlasnice hrvatskih banaka započele pred Međunarodnim centrom za rješavanje investicijskih sporova (ICSID) u Washingtonu u okviru Svjetske banke spor protiv Republike Hrvatske za naknadu štete nastale primjenom zakonskih izmjena koje su omogućile “obveznu” konverziju kredita u švicarskim francima u eurske kredite, oglasila se i Privredna banka Zagreb.  – Glasnogovornik Intese Sanpaolo je potvrdio da Banka zasad nije podnijela arbitražnu tužbu protiv Republike Hrvatske vezano za konverziju CHF kredita u euro kredite. Talijanska bankarska grupa - dodao je - ne isključuje nijedno od sredstava za zaštitu svojih interesa vezano za ovo pitanje – poslano nam je iz PBZ-a koja je u vlasništvu talijanske Intese Sanpaolo.  >> Pripazite ako još niste potpisali konverziju iz švicarskih franaka u eurske kredite! 