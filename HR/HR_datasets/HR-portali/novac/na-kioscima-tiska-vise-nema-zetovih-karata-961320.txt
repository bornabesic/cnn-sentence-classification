NA KIOSCIMA Tiska, tvrtke u vlasništvu koncerna Agrokor, do daljnjega se neće moći kupiti pojedinačne karte za ZET.  Zagrebački holding je na svojoj stranici objavio kako korisnici gradskog prijevoza pojedinačne karte i dalje mogu kupovati na prodajnim mjestima ZET-a (Savski most, Sesvete, Borongaj, Dubec, Zaprešić, Velika Gorica, Zapruđe, Črnomerec, pothodnik, Dubrava, Petrićeva, Ulica grada Vukovara i Ljubljanica), kioscima iNovina, uredima Hrvatske pošte, kod vozača te privatnim kioscima koji su u ugovornom odnosu sa Zagrebačkim holdingom d.o.o, podružnicom ZET.  Također, korisnici javnog prijevoza će na prodajnim mjestima ZET-a i iNovina, kao i do sada, moći puniti i vrijednosne karte.