Foto: Hina KURIKULARNA reforma opet je u središtu pozornosti. Izbor Jasminke Buljan Culej za voditeljicu reforme izazvao je burnu reakciju.  >> Jokić izbačen iz kurikularne reforme, izabrana Barišićeva savjetnica bliska "obiteljašima"  >> IMAMO DOKUMENT Izbor novih voditelja kurikularne bio je nelegalan, treba ga rušiti  Nevelike plaće nastavnika  Kolinda je iskoristila priliku da se obrati javnosti. Putem svog službenog Facebook profila, objavila je kako pozorno prati cijelu situaciju. Prisjetila se svog školovanja u Americi i iznijela primjedbe na previše činjenica u kurikulumu.   "Pozorno pratim sve što se događa u vezi s kurikularnom reformom i još jednom pozivam sve odgovorne da proces njezina donošenja ubrzaju i liše bilo kakve ideologizacije i politizacije. Hrvatska ima nadarenu djecu, i, unatoč nevelikim plaćama, izvrsne i požrtvovne nastavnike, profesore i ravnatelje. Ni jedni ni drugi više ne mogu čekati. Previše se vremena izgubilo i Hrvatska sada mora sprintati da bi dostigla države koje imaju suvremen kreativan obrazovni sustav, sustav koji stvara samostalne, samosvojne i odgovorne osobe", kaže Kolinda.  Gomilanje činjenica  "Moramo stoga naš obrazovni ustav osloboditi nepotrebnih gomilanja činjenica, zbog kojeg trpe i djeca i nastavnici i roditelji. Moramo stvoriti sustav koji će doslovce rasteretiti torbe i ruksake naše djece, koji će omogućiti što više individualnog rada, koji će prepoznati talente i razvijati ih i koji će adekvatno vrednovati rad profesora i nastavnika. Imala sam sreću steći iskustvo školovanja i u svijetu. Uz najveće pohvale mojim nastavnicima i profesorima na trudu, tada sam shvatila koliko smo svi žrtve tromog i činjenicama prenatrpanog kurikuluma. Vrijeme provedeno u školi u Los Alamosu bilo je pravo osvježenje jer sam bila oslobođena od „bubanja“ brojnih nepotrebnih činjenica, a, s druge strane, dobila sam priliku maksimalno izraziti svoje mogućnosti, učila sam formirati i braniti stavove i angažirati se za opće dobro, a ne prigovarati zašto ništa ne valja. To kao roditelj želim i svojoj djeci i svoj hrvatskoj djeci", rekla je predsjednica.  "I dalje ću pozorno pratiti sve što se događa u vezi s kurikularnom reformom jer je to prevažno pitanje za našu budućnost. Svakako, očekujem da se dovršetak kurikularne reforme postavi na najvišu razinu državnih prioriteta i da što prije krenemo u njegovu provedbu", završila je Kolinda svoju objavu.