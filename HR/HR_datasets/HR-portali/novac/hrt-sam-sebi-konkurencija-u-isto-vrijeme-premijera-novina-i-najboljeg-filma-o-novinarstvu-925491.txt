Foto: Arhiva  NOVINE, nova HRT-ova dramska serija i svojom će premijerom u nedjelju potvrditi kako su zaista neželjeno "čedo" Prisavlja čiji program i dalje uređuju ljudi koje je postavio v.d. ravnatelja Siniša Kovačić. > Što se događa s "Novinama": Stranci hvale seriju, a na HRT-u se ponašaju kao da ne postoji > HRT napokon odlučio: Novine se počinju emitirati u nedjelju  > Međunarodni distribucijski gigant preuzeo "Novine", a HTV-ovci ne znaju ni kad će seriju emitirati Naime, premijera je najavljena ove nedjelje  u 20 sati na Prvom programu, dok će ne Drugom programu HRT-a u istom terminu ići žestoka konkurencija. Riječ je o kultnom filmu "Svi predsjednikovi ljudi" koji se bavi istom tematikom kao i HTV-ova serija - novinarstvom. Točnije, razotkrivanjem afere Watergate.   Nova serija "Novine" već je pobrala dobre kritike, a skupili su niz pozitivnih reakcija na festivalima gdje su dosad prikazivane. Projekt je privukao i pažnju stranih producenata, no HRT kao da se srami vlastitog projekta.   Radnja serije započinje prometnom nesrećom s tragičnim posljedicama koju je skrivila članica jedne tajkunske obitelji. Uskoro dijelom postupka zataškavanja postaje i promjena uredničke i vlasničke strukture u riječkome dnevnom listu Novine.  Seriju su za Hrvatsku radioteleviziju realizirali produkcijska kuća Drugi plan te producenti Miodrag Sila i Nebojša Taraba. Režiju potpisuje Dalibor Matanić po scenariju novinara i urednika Ivice Đikića.