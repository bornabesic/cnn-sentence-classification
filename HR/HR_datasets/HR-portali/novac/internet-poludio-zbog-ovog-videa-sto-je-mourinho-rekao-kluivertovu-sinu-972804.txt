Foto: Screenshot JOSE Mourinho emotivno je proslavljao naslov pobjednika Europske lige u Stockholmu. Rukovao se sa svima na travnjaku i slavio s navijačima, no u jednom trenutku se okrenuo i otišao do Justina Kluiverta, sina slavnog Patricka. Mourinho je na snimci bio leđima okrenut kameri i svi, a najviše engleski mediji, pokušavaju odgonetnuti što mu je rekao. Jedino što se jasno vidi jest da mu je rekao "Tebe želim!", a ostatak razgovora može se samo nagađati. No Daily Mirror piše da su neki ljudi uspjeli s usana obojice pročitati o čemu se radi i Portugalac je 18-godišnjeg Kluiverta pozvao u Manchester. "Ti si poseban", rekao je Mourinho, a Justin mu je odgovorio: "Ja sam čuo da si ti poseban." "Jesam, ali i ti si. Ostani u Ajaxu još godinu dana i onda dođi u Manchester. Osvojit ćemo Ligu prvaka, bit ćeš moj napadač. Ajde, odradi jednu dobru sezonu još", rekao je navodno Mourinho.