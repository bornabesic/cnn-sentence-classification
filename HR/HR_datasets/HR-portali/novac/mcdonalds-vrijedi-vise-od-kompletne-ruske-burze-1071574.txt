Netflix vrijedi 40 milijardi dolara, dionice McDonaldsa vrijede 109 milijardi, a Google i Amazon zajedno dostižu cijenu oko 747 milijardi. Američkih dolara. Svatko zna da velike kompanije vrijede ogromne svote novca, ali koliko je to u usporedbi s recimo, vrijednosti burza čitavih država?  Bank of America Merrill Lynch izračunao je baš to i usporedio vrijednost nekih najvećih svjetskih kompanija s vrijednostima burza dionica u  nekim zemljama svijeta. Tako naprimjer Adobe vrijedi 42 milijarde dolara, otprilike kolika je i vrijednost poljskog tržišta vrijednosnim papirima. PayPal pak vrijedi otprilike koliko i sve dionice izlistane na turskoj burzi. Intel vrijedi koliko cijela meksička burza, 140 milijardi dolara, McDonalds je sam snažan kao rusko tržište dionica (109 milijardi), Mastercard je dvije milijarde moćniji od burze u Indoneziji, a Google i Amazon samo su šest milijardi dolara manje vrijedni od kompletnog tržišta dionica u ogromnoj Kini. Većina ovih tvrtki izlistana je na newyorškoj burzi, što znači da NYSE vrijedi višestruko više nego mnoge svjetske burze zajedno. >> Londonska i Njemačka burza dogovorile uvjete spajanja   