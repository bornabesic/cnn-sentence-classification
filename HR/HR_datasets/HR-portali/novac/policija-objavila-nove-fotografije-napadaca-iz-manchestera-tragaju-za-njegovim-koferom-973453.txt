Foto: Greater Manchester Police Twitter POLICIJA iz Manchestera objavila je nove fotografije Salmana Abedija koji je izveo bombaški napad u areni u Manchesteru.   Na novim fotografijama Abedi je prikazan kako vuče plavi kovčeg, a fotografije su nastale samo nekoliko dana prije napada.   Policija je pozvala javnost da kontaktira policiju ako pronađe sporni kovčeg, a izdali su i upozorenje da se ne približavaju sumnjivom koferu.   Policija je također pozvala sve koji imaju informacije o kretanju napadača otkako se vratio iz Libije u Veliku Britaniju da se jave i pomognu u istrazi.