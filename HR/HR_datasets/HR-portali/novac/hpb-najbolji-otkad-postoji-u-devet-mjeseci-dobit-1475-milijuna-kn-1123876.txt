HPB je ponovo zabilježio rekordne rezultate: u prvih devet mjeseci 2016. profit mu je rastao 38,2%, na 147,5 mil. kn, a operativna dobit 11,3%, na 297,8 mil. kn. To su im istodobno i najbolji rezultati otkad banka postoji. – Visoka profitabilnost i snažan rast tržišnih udjela okarakterizirali su prva tri kvartala 2016. Otvoreno je 26 tisuća novih tekućih računa građana i 1200 poslovnih računa, sve se više vidi naš rad u malom i srednjem poduzetništvu – prokomentirao je rezultate predsjednik uprave Tomislav Vuić koji je iz drugog puta od države dobio razrješnicu za poslovanje u 2015. U 2016. rastu gotovo svi pokazatelji: nekamatni je prihod veći 19%, prihod od naknada 3%, dobici od trgovanja 75,1%, dok su se kamatni prihodi smanjili 2,5%. Rezervacije za loš portfelj su smanjene 22,1%. Imovina banke povećala se 19 mlrd., odobreno je 3,6 mlrd. kn kredita te je kreditni portfelj rastao 8,8%. Krediti stanovništvu rasli su 13%, najviše stambeni, a depoziti su rasli 9,%, na 16 mlrd. kn. > > Hrvatska poštanska banka proslavila 25 godina 