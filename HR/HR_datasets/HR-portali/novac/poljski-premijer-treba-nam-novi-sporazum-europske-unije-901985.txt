Foto: FaH EUROSPKOJ UNIJI potreban je novi sporazum nakon što su Britanci odlučili napustiti blok, izjavio je nekadašnji poljski premijer i čelnik vladajuće poljske stranke Pravo i pravda Jaroslaw Kaczynski, a premijerka Beata Szydlo rekla je da Poljska kani predložiti reforme koje bi EU učinile snažnim blokom suverenih država.   "Brexit je vrlo loš potez, a mjesto Poljske je u Europskoj uniji", rekao je Kaczynski na konferenciji za novinare. "Zaključak je očit - trebamo nov europski sporazum", smatra on. Poljska kani predložiti reforme čiji je cilj EU učiniti snažnim blokom suverenih država, rekla je Szydlo, kazavši i kako smatra da je "britanski referendum rezultat krize".   "Predložit ćemo reformu EU-a kako bi unija postala snažnija... Poljski je cilj izgraditi snažnu ujedinjenu Europsku uniju koju čine suverene države", rekla je premijerka.