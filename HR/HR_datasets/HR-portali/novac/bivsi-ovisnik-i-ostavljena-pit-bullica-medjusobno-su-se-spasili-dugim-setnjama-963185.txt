Foto: Instagram.com/thebullhikes JEDNO drugome su spasili živote. P.J. je bivši ovisnik koji je pokušavao promijeniti svoj život. Udomio je pit bullicu Clove koju je prije toga dva puta čekala eutanazija. Doslovno ju je spasio u zadnji tren. Na početku je bila povučena, nije ga čak htjela ni pogledati. Tada je P.J. odlučio s njom izaći van na jedno dulju šetnju. Clove je na to odlično reagirala. Uživala je u trčanju i prirodi, a svom novom vlasniku je počela vjerovati. Postali su nerazdvojni. P.J. je odlučio nastaviti sa šetnjama koje su se u međuvremenu pretvorili u prave izlete. Hodali su po šumama i planinama bez obzira na vremenske prilike. Clove se od tužne i uplašene pit bullice pretvorila u opuštenu životinju koja uživa u prirodi i avanturama, a P.J. je zaboravio svoj stari život i drogu koja mu je stvorila toliko problema. Priznao je da je od svoje prijateljice Clove naučio da treba živjeti u sadašnjosti, a uvjerio se i da je svakom psu potrebno bar malo života u divljini.