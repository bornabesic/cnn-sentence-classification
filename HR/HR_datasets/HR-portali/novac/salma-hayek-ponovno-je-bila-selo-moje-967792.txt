Foto: Rex JEDNA je od najljepših žena na svijetu, koja u 50-ima i dalje pršti seksepilom, a poznata glumica je i supruga francuskog milijardera pa si može doslovno priuštiti što god joj padne na pamet, no ona redom bira očajne modne kombinacije. O nekima od njenih najvećih dosadašnjih promašaja, već smo pisali, no Salma Hayek nas i dalje nastavlja iznenađivati svojim modnim (ne)ukusom. Isto je bilo i s njenim posljednjim izdanjem na premijeri filma u Meksiku, gdje se latino ljepotica pojavila u šarenoj cvjetnoj haljini nimalo laskavog kroja i narančastim satenskim štiklama s platformom.   Ljubičasta, narančasta i crvena boja zajedno već bi same po sebi bile previše za jedan outfit, no Salma je sve dodatno "začinila" cvjetićima, čipkom i tkaninom koja već na sebi ima reljefni uzorak.  Kad se sve to zbroji, nastaje još jedna modna katastrofa u nizu ove glumice, koja nas svakodnevno podsjeća da novac ipak ne može kupiti dobar stil.