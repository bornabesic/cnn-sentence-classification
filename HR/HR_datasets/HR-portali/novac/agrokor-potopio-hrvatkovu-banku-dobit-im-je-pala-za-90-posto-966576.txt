Foto: Index  HRVATSKA poštanska banka (HPB) ostvarila je u prvom tromjesečju neto dobit od 4,9 milijuna kuna, što je skoro 90 posto manje nego u istom razdoblju lani.  U izvješću objavljenom na strancima Burze, iz ove državne banke priznaju da je za taj drastičan pad zaslužna njihova izloženost prema Agrokoru.  "Primarno zbog neplaniranih troškova rezerviranja za izloženost prema grupaciji Agrokor kod koje je došlo do događaja i indikacija koji nepovoljno utječu na njenu sposobnost da uredno podmiruje obveze prema vjerovnicima", navodi se.  U prvom kvartalu 2016. neto dobit HPB iznosila je 44,6 milijuna kuna, dok je ove godine pala na 4,9 milijuna kuna. U bilanci banke vidljivo je da su troškovi rezervacije za gubitke skočili s 41 milijun kuna, na 71 milijun kuna.  HPB je među bankama koje su trgovale Agrokorovim mjenicama, a nedavno su potpisali promemoriju, koju je donio vladin povjerenik Ante Ramljak.