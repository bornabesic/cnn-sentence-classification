NAKON što su Todorićeve tvrtke završile u blokadi, iste su se oglasile putem Zagrebačke burze koja je tražila od njih objašnjenje. No, objašnjenje nisu dali osim šti su se pohvalili da dobro posluju i da rade na rješenju situacije. Još se ne zna tko je točno blokirao tvrtke. "Jamnica napominje da u svom redovnom poslovanju ostvaruje odlične poslovne rezultate te stoga očekuje da će se predmetna blokada riješiti u najkraćem mogućem roku i da ona neće utjecati na ispunjenje ostalih obaveza izdavatelja", stoji u priopćenju Jamnice Burzi.   Ledo pak piše da je danas za njih "nastupila okolnost koja predstavlja materijalnu činjenicu." "Nastupio je režim zabrane raspolaganja novčanim sredstvima odnosno blokada. Uprava radi na razrješenju ove situacije", dodaju. PIK Vinkovci također pišu da rade na rješavanju situacije.