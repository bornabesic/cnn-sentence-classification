Foto: 123rf POSTOJI jako puno loših navika koje (ne)svjesno radimo, a mislimo da su u skladu s bontonom u teretani. Često ponavljanje istih pogrešaka, osim što će uznemiriti ljude oko tebe, može imati i loš utjecaj na tvoje zdravlje. Obrati pozornost na sljedeće stvari koje ne smiješ raditi u teretani: 1. Nemoj koristiti podlogu ili klupu bez da ju počistiš Prljave podloge i klupe ponekad sadrže viruse, bakterije i gljivice. Ako imaš ogrebotinu ili ranu, te dotakneš takvu površinu, možeš dobiti ozbiljnu infekciju. Svaka teretana ima sprejeve, maramice i ostale proizvode kojima možeš dezinficirati površine. Uvijek ih čisti prije i nakon upotrebe!  2. Ne tuširaj se bez japanki Uz sve što se može događati pod tuševima, dobro je zaštititi se od bakterija i nečistoća. Kupi jeftine japanke ili sandale i uvijek ih drži u torbi za teretanu. 3. Nemoj davati neželjene savjete Izbjegavaj dijeljenje savjeta u teretani. Može se dogoditi da osoba ne želi čuti kritiku i preporuku pa će se naljutiti, a možeš i dati krivi savjet. Jedina situacija u kojoj je savjet koristan je ona u kojoj je očito da osoba radi nešto čime će si nanijeti ozljedu.  4. Nemoj vježbati na "prometnim" mjestima Područja poput ulaza, prolaza i hodnika rezervirana su za hodanje, a ne za iskorak u hodu, zamah girjom ili preskakanje užeta. Bolje je vježbati na za to predodređenim mjestima, nego da ozlijediš slučajnog prolaznika. 5. Nemoj krivo koristiti sprave Lat mašinu koristi kao lat mašinu, i ništa drugo. Svaka sprava ima svoju svrhu!   6. Ne hodaj blizu osobe koja vježba   Osim što je opasno jer te može ozlijediti, vjerojatno ćeš vježbača uznemiriti i dekoncentrirati.  7. Ne nabacuj se djevojkama Teretane su odlično mjesto za upoznavanje žena koje imaju slične interese i odličnu formu. Teretane su ujedno i najgore mjesto za ulete, buljenje u žene i pretvaranje da im daješ savjet. Svako "osvajanje" sačuvaj za poslije treninga. 8. Ne posuđuj opremu bez pitanja Pristojnost je uvijek vrlina. Ako vidiš da netko stoji pored prazne klupe, prije korištenja pitaj je li zauzeta. U tom slučaju, čak i ako je zauzeta, vjerojatno će osoba požuriti ili ti prepustiti mjesto. 9. Ne piši poruke na mobitelu dok hodaš Možeš ozlijediti sebe i ostale dok hodaš s pogledom usmjerenim na mobitel. 10. Ne skidaj majicu u javnosti Ovo se, iz nekog čudnog razloga, često događa. Poštuj ljude oko sebe i nemoj skidati majicu za vrijeme treninga.