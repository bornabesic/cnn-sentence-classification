Izvanredna uprava Agrokora od idućeg tjedna počinje s prodajom luksuznih pokretnina u vlasništvu tvrtke, potvrđeno je HRT-u. Prodaju se jahta Riva 85 Opera dugačka 23,86 metara iz 2006. godine, helikopter Bell 427 VFR iz iste godine te automobili Mercedes S 600 i GLS, Audi A8, Range Rover i drugi. Vozni park Agrokora trebao bi se smanjiti za 60 posto, kada svi dogovori s leasing kućama, koji su u tijeku, budu gotovi. Svjesni su da će se time tek neznatno smanjiti dugovi, no smatraju da se šalje simbolična poruka da se poslovanje koncerna mora racionalizirati.