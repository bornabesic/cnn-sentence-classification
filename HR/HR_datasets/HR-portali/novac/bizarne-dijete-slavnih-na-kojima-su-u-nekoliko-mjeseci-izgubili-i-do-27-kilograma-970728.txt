Foto: Instagram/YouTube BILO da se radi o ulozi, vraćanju u formu nakon poroda ili jednostavno skidanju suvišnih kilograma, zvijezde nerijetko posežu za drastičnim pa i očajničkim mjerama da bi smršavile. Donosimo listu najneobičnijih dijeta glumaca i glumica kojima su brzo skinuli suvišne kilograme, piše BrightSide. Natalie Portman Radi uloge u filmu "Crni Labud" Natalie je morala težiti oko 40 kilograma. Sve što je pojela u jednom danu bilo je pola grejpfruta, mrkva i šaka badema. Beyonce Za ulogu pjevačice u filmu "Dreamgirls" Beyonce je izgubila sedam kilograma tako što je dva tjedna konzumirala samo vodu s limunom, crvenu papriku i javorov sirup, ponekad dodajući svježe povrće u ovu kombinaciju. Iako ju je rezultat oduševio, rekla je da više nikada ne bi ponovila ovu dijetu. Matthew McConaughey Glumac je puna četiri mjeseca bio na ekstremno niskokaloričnoj dijeti i izgubio skoro 20 kilograma za ulogu u filmu "Dobri dileri iz Dallasa". Baza njegove dijete bila je tekućina i proteini, no rekao je da mu je psihički pritisak oko gubitka kilograma bilo najteže podnijeti. Christian Bale Christian je za ulogu u filmu "Nestajanje" morao izgubiti 27 kilograma u četiri mjeseca. Njegova dijeta sastojala se od jedne konzerve tune i jedne jabuke na dan što zajedno nije prelazilo 300 kalorija dnevno. Nicole Kidman Nakon rođenja djeteta, sve što je Nicole jela neko vrijeme bila su četiri kuhana jaja dnevno – po jedno za doručak i ručak i dva za večeru. Reese Witherspoon Simpatična glumica okrenula se popularnoj dijeti novopečenih majki nakon rođenja djeteta – jela je samo dječju hranu. Holivudske zvijezde većinu svog života provedu pokušavajući ispuniti očekivanja javnosti i medija, stoga nas njihove rigorozne dijete ne bi trebale toliko čuditi. No baš iz razloga što često poduzimaju ekstremne mjere radi toga, ne preporučuje se slijediti njihove načine mršavljenja.