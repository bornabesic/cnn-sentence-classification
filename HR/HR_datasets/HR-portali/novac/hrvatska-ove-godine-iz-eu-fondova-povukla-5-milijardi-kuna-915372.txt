PREMA podacima Ministarstva financija, Republika Hrvatska je dosad u 2016. godini povukla 662 milijuna eura, odnosno oko pet milijardi kuna. Od ulaska u Europsku uniju 2013. godine, Hrvatska je svake godine do sada povlačila iz EU fondova tek neznatno veći iznos od onoga kojeg je uplaćivala. Većina sredstava od navedenih 662 milijuna eura usmjerena je na projekte iz područja prometa i zaštite okoliša, zatim na razvoj poduzetništva, ulaganja u obnovu studentskih domova, projekte znanstvenih institucija, projekte kulturne baštine i mnoge druge.  "Trenutno smo 3 milijarde kuna u plusu, s obzirom na uplaćena sredstva“, izjavio je ministar Tolušić.  Ove godine napravljeno je pojednostavljenje sustava i procedura EU fondova, uspostavljanje Baze projekata, jačanje administrativnih kapaciteta, koordinacija tijela u Sustavu upravljanja i kontrole EU fondovima te koordinacija županija i regionalnih razvojnih agencija.  Ministarstva poduzetništva i obrta je u 2016. godini donijelo 36 Odluka o financiranju u ukupnom iznosu od 195.759.069,07 kuna. Odluke o financiranju odnose se na natječaje za razdoblje 2014. – 2020. godine.