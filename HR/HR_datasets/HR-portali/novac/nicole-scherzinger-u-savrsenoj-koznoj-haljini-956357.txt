Foto: Guliver/X17 PROŠLU nedjelju, popularna pjevačica iskoristila je za večeru s prijateljicom. Radi se o 38-godišnjoj pjevačici Nicole Scherzinger, koja je uhvaćena na izlasku iz poznatog restorana "Catch" u Zapadnom Hollywoodu s prijateljicom, a djevojke su plijenile pozornost svojim bijelo-crnim kombinacijama.  Bivša frontmenica ženskog banda The Pussycat Dolls, plijenila je pozornost u uskoj, kožnoj haljinici bez naramenica, koja je savršeno isticala njezine obline, a bila je posebna utoliko što je preko lijevog ramena imala prebačenu krznenu stolu u sivoj boji.  Nicole ju je iskombinirala na crno-prozirne špic štiklice Gianvita Rossija, koje se mogu nabaviti na Net-A-Porteru za 495 funti.  Ranije tu večer, Nicole je bila jedna od uzvanica na reviji dizajnera Thomasa Wyldea, gdje se još nekoliko pjevačica pojavilo u gotovo identičnim kombinacijama. Među njima su bile Christina Milian, Pia Mia te Dinah Jane, iz popularne ženske grupe Fifth Harmony.  Iako je, obzirom na kalendarski datum, ipak malo prekasno za nošenje krzna, malu kožnu haljinu rado ćemo nositi ovog proljeća u raznim kombinacijama.