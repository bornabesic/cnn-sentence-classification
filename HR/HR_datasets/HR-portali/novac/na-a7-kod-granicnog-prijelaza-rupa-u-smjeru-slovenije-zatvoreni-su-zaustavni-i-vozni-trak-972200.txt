Foto: HAK ZBOG teretnog vozila u kvaru na autocesti A7, kod graničnog prijelaza Rupa u smjeru Slovenije zatvoren je zaustavni i vozni trak u dužini od oko 100 metara, objavio je Hrvatski autoklub (HAK) U 7 ujutro.  Kolnici su mjestimice vlažni u Gorskom kotaru, a u Lici ponegdje ima magle. Smanjena je vidljivost i na dionici autoceste A1 između tunela Mala Kapela i čvora Otočac. HAK savjetuje vozačima da prilagode brzinu i način vožnje uvjetima na cestama te da održavaju sigurnosni razmak između vozila. Do 29. svibnja zatvorena je državna cesta DC1 u naselju Lučko, na dijelu od raskrižja Puškarićeve (DC1) i Ventilatorske ulice do raskrižja Puškarićeve ulice i spojne ceste s Jadranske avenije. Promet se preusmjerava obilazno: u smjeru Karlovca: Jadranska avenija - čvorište Lučko – autocesta A3 (Zagrebačka obilaznica) – čvorište Sveta Nedelja – državna cesta DC231 – županijska cesta ŽC3061 – državna cesta DC1 (Rakov Potok). u smjeru Zagreba: državna cesta DC1 (Rakov Potok) – županijska cesta ŽC3061 – državna cesta DC231 – čvorište Sveta Nedelja - autocesta A3 (Zagrebačka obilaznica) - Zagreb. Do 26. svibnja do 17,00 sati zbog radova na državnoj cesti DC38 Pleternica-Ruševo na željezničko-cestovnom prijelazu u Pleternici (0. +750 km) vozi se naizmjence. Do 14. srpnja na dionici državne ceste DC1 u Kninu, zbog sanacije mostova Bulin 1 i Bulin 2, vozit će se naizmjence, jednim trakom, a zabranjen je promet vozilima čija ukupna masa prelazi 5 tona. Obilazak za autobuse: Knin-DC33-Vrbnik-ŽC6056-Oklaj-ŽC6055-DC59-Očestovo-DC1, a za teretna vozila: Knin-DC33-Drniš-Tromilja-DC56-Skradin-Bribirske Mostine-DC59 Kistanje-Očestovo-DC1. Radovi na autocestama: Na autocesti A1 Zagreb-Split-Ploče kroz tunele Malu Kapelu i Brinje vozi se jednom tunelskom cijevi, dvosmjerno, kroz tunel Sveti Rok u smjeru mora vozi se jednim trakom kao i između čvorova Karlovac i Jastrebarsko od 23. km do 21. km u smjeru Zagreba; Na autocesti A2 Zagreb-Macelj promet teče dvosmjerno zbog radova između čvorova Jankomir i Zaprešić (1+390 do 4+390 km) te između čvorova Svet Križ Začretje i Krapina (između 38. +100 i 41. +200 km); Na autocesti A3 Bregana-Lipovac vozi se dvosmjerno u zoni mosta Kutina-Ilova (106.+180 km) te između Kutine i Novske (od 117.+400 km do 120.+900 km), zbog izgradnje novog čvora Lipovljani, a između čvorova Popovača i Križ (od 79. +550 do 78. +800 km) u smjeru Zagreba zatvoreni su vozni i zaustavni traci; Na autocesti A4 Goričan-Zagreb zatvoren je ulazni krak čvora Kraljevečki Novaki iz smjera Sesveta i Dugog Sela (istoka) u smjeru čvora Ivanja Reka (zapada); u zoni radova čvora Kraljevečki Novaki u oba smjera prometuje se suženim kolnikom, kroz tunel Vrtlinovec u smjeru Goričana vozi se jednim trakom; Na autocesti A6 Rijeka-Zagreb između čvorova Orehovica i Čavle na vijaduktu Svilno vozi se dvosmjerno; Na autocesti A7, zatvoren je vozni trak između čvorova Draga i Sveti Kuzam u oba smjera. Za sav promet zatvorene su ceste: DC1 kroz Lučko, DC6 Glina-granični prijelaz Dvor i Jadranska magistrala kroz Posedarje (DC8).