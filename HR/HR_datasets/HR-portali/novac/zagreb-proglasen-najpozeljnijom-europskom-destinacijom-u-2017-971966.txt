Foto: Instagram/Marko Grubnić LONELY PLANET, najprestižniji svjetski turistički vodič, na vrh svoje liste deset najpoželjnijih europskih destinacija za 2017. godinu stavio je Zagreb. "Često je u sjeni razvikanih gradova na obali Jadrana, no Zagreb je metropola koju definitivno trebate upoznati", navodeći da je istodobno "kozmopolitski, ali i alternativan". Dodaju da nikad nije bilo jeftinije ni lakše doći do Zagreba kao sada, nakon što je otvorena nova zračna luka. "Metropola u unutrašnjosti je istodobno kozmopolitska i alternativna, a u njoj ćete pronaći osunčane austrougarske trgove ispunjene ljudima koji piju kavu, miks brutalističke arhitekture, uličnu umjetnost i urbanu obnovu", navode. Drugo mjesto zauzela je švedska pokrajina Gotland, treća je španjolska Galicija, četvrta Crna Gora, a peti britanski Leeds. Slijede portugalska regija Alentejo, sjeverna Njemačka, Moldavija, ciparski Pafos i francuski Le Havre.