U povodu najave IBM-ove investicije u tehnološki centar u Zagrebu, predsjednik HNS-a i bivši ministar gospodarstva Ivan Vrdoljak istaknuo je, kako je priopćeno iz stranke u četvrtak, da je da je IBM-ova investicija posljedica rada Vlade Zorana Milanovića i potvrda da strateško planiranje i sustavni rad dugoročno daju rezultate. „Hrvatska može i mora biti bolje mjesto za život svim hrvatskim građanima, ali i svima onima koji žele doći živjeti i raditi u Hrvatsku, to je naš cilj i od njega nikada nećemo odustati“, poručio je predsjednik HNS-a Ivan Vrdoljak povodom najave vrijedne IBM-ove investicije u tehnološki centar u Zagrebu te otvaranje oko 800 novih radnih mjesta, kaže se u priopćenju HNS-ova Ureda za odnose s medijima. „To je još samo jedna potvrda da sustavno te strateško planiranje i rad dugoročno daju rezultate, a IBM-ova investicija posljedica je rada naše Vlade. Pritom ne treba zanemariti ni brojne druge dobre gospodarske pokazatelje koji su rezultat našeg angažmana, a sve u svrhu boljeg života svih hrvatskih građana“, smatra predsjednik HNS-a.  Podsjeća da je Ministarstvo gospodarstva, kojemu je bio na čelu, donijelo Industrijsku strategiju kojom je IT postao jedan od strateških sektora, ali i da je prepoznat i dobar Zakon o poticanju investicija u kojemu je dodatna pažnja posvećena poticanju upravo takvih investicija. „U mandatu prošle Vlade premijer Zoran Milanović je obišao sve važnije kompanije u Americi, što je rezultiralo najavom velike IBM-ove investicije i zapošljavanja u Hrvatskoj. Siguran sam da će i sve druge kompanije u budućnosti razmišljati o Hrvatskoj kao o ITC centru JI Europe“, dodao je Vrdoljak.  Također je naglasio da su za to ključni obrazovni sustav i stabilno okruženje što će biti glavni fokus Vlade Narodne koalicije nakon nadolazećih parlamentarnih zbora, kojoj će, uvjeren je predsjednik HNS-a, građani dati svoje povjerenje, navodi se u priopćenju HNS-a. >> Iz zagrebačkog IBM-a savjeti klijentima u cijelom svijetu 