Foto: Instagram  DRAGE moje, dragi moji - da vas samo obavijestim - ovo ljeto ne morate biti tako strogi prema sebi i slobodno nosite bikini bez obzira kako vaše tijelo izgleda. Znam, nije to baš ista onu poruka kakvu u ovo predljetnom periodu običavamo čuti, "vrijeme je za bikini tijelo", "imate vremena stesati se do plaže" i slične parole. Tko želi i može naravno, neka vjeruje tim parolama, neka ih one nose na krilima sve do ljeta, vjerujem i ja u njih, da se razumijemo, ali...  "Sjećam se tolikih jeza brojnih minulih ljeta kada sam grozničavo pokušavala i trudila se stesati svoje tijelo (lijeva slika), da bi se kao i svaka obična žena mogla skinuti u badić i uživati na plaži. No, čak i kada sam izgledala baš tako, priznajem vam, nisam smatrala da je to najbolje što mogu. Uvijek je ostajao onaj da, ali... Ali nikada, čak ni tada, nisam dobivala podršku koja mi je zapravo trebala. Podršku dragih ljudi koji su mi još tada trebali reći da ja slobodno mogu šetati plažom čak i s tijelom koje ne stane u mini bikini, s tijelom koje nije dovedeno do savršenstva modnih editorijala.  Nitko mi to nikada nije tako rekao pa sam se zato uvijek tako silno trudila. Zato vam sada kažem ja da znate istinu: ne morate izgubiti težinu da biste bili dostojni nošenja bikinija. Tko ga navuče na sebe, može ga i nositi na plaži - i biti jednako sretan i zadovoljan kao i one u mini krojevima.  Želite dokaz? Evo mene ove sezone. Zadovoljna i sretna. Šetala sam bazenom bez da sam uvlačila trbuh i brinula što će drugi reći o meni. Upravo sam se vratila s kupanja gdje sam bila tako sretna, kupala sam se, smijala, jela i uživala u svako trenutku, bez da sam ijedanput pomislila da mi sve to mora biti zabranjeno jer je plaža mjesto gdje svi trebaju izgledati - dobro. I shvatila sam još jednom koliko su bile uzaludne sve one godine moje predljetne patnje jer znate što - nisam ja tada trebala izgubiti masu kilograma, trebala sam samo ostati bez tog glupog osjećaja da je plaža mjesto samo za ultra zgodne ljude."   Zato ove godine navucite svoje bikinije i na ljeto gledajte kao na godišnje doba u kojem ćete uživati u suncu, kupanju i dobrom društvu, jer ako nikada niste imali to savršeno bikini tijelo, nećete ga imati ni preko ljeta. Previše je to truda i znoja, zbog totalno krivih poriva. Ljeto i uvučeni trbusi? Ma koga lažemo, jer toliko je ljepše biti - slobodan u svom bikini tijelu.