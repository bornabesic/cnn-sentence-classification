Foto: Instagram   KUHANJE je navika koja se uglavnom prenosi s koljena na koljeno, a kada se jednom naučite na jednu radnju teško da ćete uopće pomisliti da to ne što radite krivo. Jednostavno - tako ste navikli.   Baš vam zato želimo skrenuti pažnju na greške koje su toliko uobičajene, a vezane uz pripremu povrća. Znajući koliko vam je povrće važno u vašoj zdravoj, balansiranoj prehrani donosimo vam čak 6 velikih grešaka s kojima kuhanjem zapravo poprilično uništavate prirodne blagodati povrća.  Ne griješite više, naučite se pripremiti povrće na pravi način - savjete smo preuzeli od šefa Andyja Benneta, vlasnika zdravog restorana Rouge Tomate, okrunjeno Michelinovom zvjezdicu - najvećem priznanjem kakvog restorani mogu dobiti. Ta valjda onda zna što priča, jer to su tajnje njegovog zanata.  Greška #1  Kuhate zajedno više vrsta povrća, ali niste pazili na veličinu - odsad pa nadalje kada planirate kuhati obilje na pari zaista pripazite da vam svi narezani komadi budu slične veličine ili, nešto tvrđe povrće (mrkva) narežite malo sitnije od primjerice tikvica koje će biti brže gotove.   Greška #2 Pečete li povrće na limu u pećnici - magična je brojka 200 stupnjeva i više. Manja temperatura vaše će povrće više skuhati nego ispeći, a ako već radite povrće na taj način onda si zaista osigurajte finu hrskavu teksturu i bogat okus kojeg ćete postići samo pečenjem na visokim temperaturama. 200 stupnjeva i više.   Greška #3 Kuhate, a ne blanširate. Ako ste se ikada pitali zašto vaša brokula nikada nije onako divno zelena i hrskava, a kuhana je, kao u restoranu, to je zato što njihova brokula nikada nije kuhana. Ona se blanšira, kao i mnogo drugo povrće. Kuhajte u malo vode, a čim malo omekani prebacite povrće iz kipuće vode na led - da se "šokira" (stručan kuharski naziv) odnosno automatski sreže toplina koja će nastaviti mekšati vaše povrće.  Greška #4  Začine stavljate prekasno.  Neke namirnice poput jetrica ili ribe zahtijevaju da se začine tek nakon kuhanja/pečenja, ali ne i povrće. Ako ćete ga začiniti prije serviranja okusi jednostavno neće stići probiti u povrće, pa stoga slijediti i ovaj savjet - začinite ih prije kuhanja/pečenja. Soli u vodu ili začine preko njih.   Greška #5 Bojite se da će se lijepiti pa dodajete previše ulja.  Kada radite obrok za koji ste ranije već pripremili nešto prokuhanog povrća koje planirate staviti na tavu i dodati drugim namirnicama (ili koristite konzervirano povrće) znajte da će ono prilikom dorade na visokoj temperaturi početi ispuštati vodu koju su upili tijekom kuhanja (konzerviranja) i ta će voda zapravo čuvati vaše povrće da ne zagori. I zato vam za takva jela ne treba više od maksimalno jedne žlice ulja. Sve više od toga bespotrebno će upiti to povrće koje želite očuvati dobrim i zdravim.    Greška #6 Dio povrća bacate. Zašto?  Ako vam ostane višak, ili spazite da će vam dio povrtne biljke ostati - ne bacajte ništa, čak ni ako je na njima ostala stabljika. Jednostavno sve to pokupite i zamrznite - dobro će vam doći kada ćete sljedeći put kuhati juhu ili raditi neobičan pire od povrća. iskoristite svaki komadić - sada ili neki drugi dan.