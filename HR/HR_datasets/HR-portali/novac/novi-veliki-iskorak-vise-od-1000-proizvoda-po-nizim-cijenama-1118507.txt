Konzum u svim svojim trgovinama od 6. listopada za korisnike MultiPlusCard kartica uvodi niže cijene za čak 1.000 premium domaćih i stranih proizvoda od kojih su neki sniženi i do 40%. Ova kontinuirana inicijativa pod nazivom MultiPlusCard cijena predstavlja najnoviji iskorak Konzuma i MultiPlusCarda u nagrađivanju vjernosti potrošača, ističu iz Agrokora. Pored redovne cijene bit će i snižena Na takav način će svakodnevna kupnja u Konzumu, uz sve redovne promotivne ponude, biti još povoljnija za korisnike MultiPlusCard kartice za koje će svaki mjesec biti sniženo 1.000 artikala iz cijelog asortimana, uključujući kruh, mlijeko, meso i mesne delicije, dječju hranu i igračke, kozmetiku, proizvode za čišćenje i ostalo. Kupci će na policama, pored redovne cijene, moći vidjeti i sniženu MultiPlusCard cijenu, a svi koji nisu korisnici kartice mogu na licu mjesta zatražiti karticu i iskoristiti tu pogodnost. Uz veliku raznolikost i dostupnost proizvoda važno je istaknuti  kako su artikli na akciji od prvog do posljednjeg u mjesecu nakon čega se sniženja sele na novu grupu proizvoda te tako kupcima omogućuju raznolikost, kombiniranje različitih proizvoda i velike uštede. MultiPlusCard cijena vrijedit će u svim prodavaonicama Konzuma kao i u internetskoj trgovini Konzum Klik. - Inovativnost i razumijevanje potreba kupaca vrijednosti su na kojima gradimo svoj uspjeh. Kao lider na tržištu predvodimo trendove i u segmentu nagrađivanja vjernosti kupaca te kontinuirano za njih uvodimo nove pogodnosti. To je svakako jedan od razloga zašto je Konzum prvi izbor pri kupnji za više od 650 tisuća kupaca svakoga dana. Uvođenje posebnih, nižih cijena za naše kupce, korisnike MultiPlusCard kartice u Konzumu, predstavlja novi iskorak u nagrađivanju vjernosti naših potrošača i stvaranju dodatnih razloga za kupnju u Konzumu -  izjavio je Slavko Ledić, predsjednik Uprave Konzuma. - MultiPlusCard program prvi je koalicijski program nagrađivanja vjernosti u Hrvatskoj i apsolutni je broj jedan po ocjeni korisnika programa nagrađivanja vjernosti kupaca. Danas ima više od 1,3 milijuna korisnika, a broj korisnika kontinuirano raste kao i mreža naših partnera. MultiPlusCard program omogućuje korisnicima sakupljanje bodova kupnjom u prodavaonicama partnera čime  ostvaruju uštede i popuste na računu nakon kupnje i u knjižicama s popustima. Nova pogodnost kojom vjerni kupci Konzuma uz MultiPlusCard karticu ostvaruju popust odmah pri kupnji, zasigurno je jedinstvena pogodnost kojom se MultiPlusCard program dodatno izdvaja u odnosu na sve ostale programe nagrađivanja vjernosti – izjavio je Dražen Jurković, predsjednik Uprave MultiPlusCarda. Klasična knjižica s popustima vrijedit će i dalje, no sa MultiPlusCard cijenama kao novim popustima na licu mjesta cilj je povećati zadovoljstvo najvjernijih kupaca u svim Konzum trgovinama. Kupci koji nisu članovi MPC programa to mogu postati tako da ispune pristupnicu koja se nalazi na prodajnim mjestima partnera ili ispune prijavu online. MultiPlusCard cijena predstavlja novi standard u poslovanju i promocijskoj strategiji Konzuma i MultiPlusCard kartice koja za cilj ima stvaranje dodatnih vrijednosti za sve korisnike i kupce, poručuju iz Agrokora. > > 77 posto svih korisnika programa vjernosti koristi MultiPlusCard program 