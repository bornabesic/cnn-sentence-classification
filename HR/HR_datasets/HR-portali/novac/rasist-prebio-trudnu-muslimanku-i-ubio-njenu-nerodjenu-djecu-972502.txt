Foto: Društveni mediji "BIJEDNI" rasist koji je pretukao trudnicu i ubio njene nerođene blizance dobio je 3 godine i 7 mjeseci zatvora, pišu svjetski mediji.  Dok je Samsam Haji-Ali bespomoćno vikala da je trudna, David Gallacher nastavio ju je nogama udarati u trbuh u britanskom gradu Bletchley u Buckinghamshireu.  Ostavio je svoju 34-godišnju žrtvu da iskrvari na tlu, a zbog teških ozljeda je nekoliko tjedana kasnije izgubila svoju nerođenu djecu.  "Dolazite ovamo u klaunskoj odjeći, vi ste jebeni problem ovdje"  Haji-Ali je sjedila u automobilu kada joj je prišao gnjusni napadač i rekao: "Dolazite ovamo u svojoj klaunskoj odjeći, vi prokleti ljudi, vi ste jebeni problem ovdje".  Kada je njezin suprug Abdullah Sulamain (40) pokušao intervenirati, Gallacher ga je udario vinskom bocom i vrećom punom leda, zbog čega je zadobio 10 centimetara dugu posjekotinu. Rasist je odmah zatim napao i nesretnu trudnicu.  "Vaše odvratno ponašanje i gnjusni stavovi su stvar prošlosti"  Sudac Francis Sheridan je za vrijeme presude izjavio: "Ovaj napad ima rasistički motiv. Optuženi je bijedni rasist koji je i verbalno napao žrtvu". Gallacheru je poručio: "Vrijeme je da naučite da su vaše odvratno ponašanje i gnjusni stavovi stvar prošlosti".  Gallacher je priznao krivnju za dva rasistička napada i tri napada na policiju tijekom uhićenja u rujnu prošle godine.