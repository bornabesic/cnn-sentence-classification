Foto: 123rf ZDRAVA trudnoća ovisi o mnogo čimbenika, no jedan od najvažnijih svakako je zdravlje trudnice. Za većinu žena trudnoća ne može utjecati na pad imuniteta, no postoje i iznimke. U trudnoći se kod žena može pojaviti povećana osjetljivost na određene zarazne bolesti koje ujedno mogu bitno utjecati na pad imuniteta.  Sezonske viroze i prehlade u prosjeku pet puta češće pogađaju trudnice u odnosu na žene koje nisu trudne. No, ne mora nužno značiti da će trudnoća narušavati vaše zdravlje, štoviše, mnogo je bolesti koje u trudnoći poprime mnogo blaži oblik ili čak potpuno nestanu. Reumatoidni artritis, alergije i migrene nerijetko u trudnoći dožive poboljšanje. Liječnici stoga ponovno stavljaju naglasak na brigu o vlastitom zdravlju u trudnoći. Posvetite posebnu pažnju prehrani, tjelovježbi, dovoljno odmarajte i izbjegavajte stres, ali i mjesta koja bi mogla biti izvor zaraze.  Često do tegoba dolazi zbog ukidanja lijekova koje nije sigurno uzimati u trudnoći, pa je potrebno pronaći neko prihvatljivije, najbolje prirodno rješenje ili, ako imate sreće, shvatiti da su tegobe nestale barem u trudnoći.