Foto: 123rf/Pinterest LIJEPO JE vjerovati da sadašnjost ne može biti ljepša, a da će budućnost biti još i bolja, no gotovo svakog dana na realnost nas podsjeti neka mala kaplja problema. Društvo nas tjera da budemo savršene – kao majke, žene, ljubavnice, kućanice, poslovne žene, kćeri, sestre... U svakom pogledu svijet nas obasipa primjerima savršenstva koje je tako lako postići, potrebno je samo slijediti nekoliko naputaka. Kako da ne – život je ravna linija, a planovi se ostvaruju samo ako su zacrtani. I sve je divno, svi vjerujemo u mitove i dovoljno je samo željeti da bismo imali – divnu djecu, savršenog muža, svijetlu budućnost i savršenu liniju.   Laže li nas društvo ili lažemo same sebe?   Je li bolje živjeti u laži ili je vrijeme da se osvijestite? Čisto da si olakšate život.   Laž br.1 – Moram biti sretna! Sreća je relativna, moranje naredba – jedno s drugim često ne ide.   Laž br.2 – Mogu kontrolirati budućnost svoje djece – nitko ne može kontrolirati ništa.  Laž br.3 -  Facebook relaksira, nešto poput usputnog hobija – Facebook nas čini ovisnima o nevažnim stvarima  Laž br. 4 – Dobro izgledam u svojim starim skini trapkama – ako vam sjedenje u njima postane problem, onda ne, ne izgledate dobro u njima.   Laž br. 5 – Jednom kada uspijem u poslu kojeg sama osmislim tada ću postati netko! – već jeste netko – imate kakav takav posao, imate obitelj i djecu – čemu još morate stremiti?   Laž br. 6 – Ako ove godine ne napravim najfantastičniju rođendansku proslavu za svoje dijete, smatrat ću se lošom majkom – znate li da djetetu za rođendan trebaju samo pokloni, torta i nekoliko prijatelja?   Laž br. 7 – Prekasno je! – za dobre stvari i dobre početke nikada, baš nikada nije kasno!  Laž br. 8 – Nikada neću prestati urlati na svoju djecu – hoćete, onda kada to vi odlučite.   Laž br. 9 – Tehnologija je odlična za djecu – vidjet ćete da nije – dobra je samo za vas da se odmorite od njih.   Laž br.10 – Netko bi se još mogao igrati s ovim strganim igračkama! – bi, ali vjerojatno neće pa ih se zato radije riješite. Ionako ih imaju previše.  Laž br. 11 – Sve mora biti savršeno da bih mogla biti sretna – ako čekate savršenstvo nikada nećete biti sretne!    Laž br. 12 – Vjerujete da djeca ne čuju kada o njima pričate – možda ne čuju kada ih tjerate da spremaju igračke, ali o sebi čuju sve i uvijek!  Laž br. 13 – To moram raditi kada sam sama – majka koja je sama? Ne ide – ali ste zato stalno pod stresom očekujući taj trenutak samoće.   Laž br. 14 – Bolja sam s djecom od svog muža – zato ste stalno s njima umjesto da shvatite da i tata igra važnu ulogu u njihovom životu.  Laž br. 15 – Kako da volim ovu kuću? – nije kriva kuća niti njen raspored, kriva su djeca i nered, ali što se prije s time pomirite više ćete uživati u svom domu i svojoj obitelji.