Foto: Facebook  POSTALI su popularni baš po tom famoznom plesu kojeg je buduća mama otplesala u 41. tjednu trudnoće i svima nam pokazala svoj zdravi stav i uopće kako bi vitalno trudnice mogle izgledati u posljednjim danima svoje trudničke avanture.  >>> O ada - sada smo stvarno vidjeli sve!<<< Ne čudi stoga da su se poželjeli opet pohvaliti javnosti svojim stanjem. Stanje je naravno najljepše na svijetu jer je ovaj ples s njima otplesala i njihova bebica - ma zapravo, svoj prvi ples s njom, malom princezom Alexandrom, posvetili su svima koji su, nakon onog plesa, pratili što se događa u njihovom životu te kada će bebica konačno stići.  A ona je, kao što vidite stigla i u nama pobudila još jednu misao - ne možemo se ne sjetiti onog značenja prvog plesa na kćerkinoj svadbi - s tatom, pa tako mala Alexandra koja je još miljama udaljena od svoje udaje, zapravo već ima sličnu uspomenu, ali ovo je zaista prvi baš prvi ples kojeg je i sama otplesala u životu.  A kao što vidite - vedar stav i vedar duh ovog para Gemme Marin i Israela Duffusa ne jenjava ni sada, a njena linija, nismo mogli i to ne zamijetiti, zaista je besprijekorna. Možda je razlog upravo ona aktivnost, onaj stav da se i u trudnoći treba kretati i biti aktivan kao i prije.