Foto: Facebook DA JE moguće zaraditi, a izbjeći kontakt s drugim ljudima dokazuje fotografija s Visa koja se pojavila na popularnoj Facebook stranici "Dnevna doza prosječnog Dalmatinca". "Novac ubaci kroz vrata, hvala", napisao je jedan domišljati otočanin na papiriću koji je ostavio na stolu ispred zaključanih vrata i nasmijao tisuće pratitelja Facebook stranice. "'Najbolje bi bilo da furešti pošton pošalju šolde, da ni ne dolaze...' Ovaj je još bolji, ubaci kroz vrata, tlaka mi ić' do pošte...", "Hrvatski turizam u razvitku", šalili su se neki. Osim poduzetničkih ideja, na Visu imaju i neobična arhitektonska rješenja.