Standard & Poor's druga je rejting agencija, nakon Moody'sa, koja je srezala rejting Agrokora. S&P je snizio Agrokorov rejting na B-, i to s negativnim prognozama, objavio je Tportal. 'Smanjeni rejting održava naš pogled da je Agrokorova kapitalna struktura negativno pogođena rastućim rizikom refinanciranja povezanim s nadolazećim otplatama duga u 2018. godini', objasnili su u S&P-u. 'Istodobno, grupa je i dalje visoko zadužena (prilagođeni dug čak šest puta veći od EBITDA) s nižim od procijenjenih EBITDA maržama za 2016/2017. i to zbog slabe izvedbe maloprodajnog segmenta u Sloveniji. Trenutno je i pristup tržištima kapitala vrlo nesiguran', prenosi Tportal obrazloženje korekcije rejtinga S&P-a, te zaključuje kako je "Agrokor u više navrata odgađao javnu ponudu dionica, no čini se kako će uskoro morati povući neki konkretniji potez u tom smjeru".