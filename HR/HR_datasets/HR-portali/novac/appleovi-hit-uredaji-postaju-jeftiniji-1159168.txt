Iako su im proizvodi skuplji od konkurencije, od koje nerijetko nude i manje, unatoč neospornoj inovativnosti i “revolucionarnosti” funkcija svake nove generacije iPhonea ili iPada, što je i brendu donijelo status najvrednijeg u svijetu, u Appleu su izgleda promijenili ploču i odlučili svojim gadgetima spustiti cijenu. Nedavno predstavljanje jačeg modela iPada po “low-cost” cijeni već od 330 dolara (dosad je onaj od 9,7 inča i 32 GB stajao od 599 dolara), što je nadomak rivalima iz Samsunga, Lenova i Microsofta, te udvostručenje memorije najjeftinijeg iPhonea, modela SE, sa 16 na 32 gigabajta, označuju i težnju Applea da se želi nadmetati i cijenom, ne samo “totalnim razlikovanjem od drugih” kao dosad. Na Business Insideru zapažaju da tvrtka time nastoji doprijeti do što šireg kruga korisnika, poput onih u Indiji kao rastućem mobitelskom tržištu, e kako bi mogla dalje ostvarivati svoj rast i u premium segmentu, gdje ljudima nije teško plaćati, kako im kritičari spočitavaju, “Appleov namet”. - Menadžment Applea nastoji pojeftinjenjem uređaja proširiti korisničku bazu, no s druge strane nastoji jačati i udio među onima koji su bogatiji, kako bi se nametnuo i kao luksuzni brend i statusni simbol, primjerice u Kini - smatra analitičar Kif Leswing, pozivajući se na glasine kako bi novi iPhone 8, čije se predstavljanje po običaju očekuje u rujnu, mogao stajati i 1000 dolara, zbog naprednih opcija 3D senzora i kamera s dvije leće. Kompanija Tima Cooka u trećem je lanjskom kvartalu imala za 19% manju dobit nego 2015., a što se pripisuje opadanju prodaje iPhonea. > > Samsung Galaxy S7 Edge proglašen najboljim smartphoneom 2016. > > Apple nakon dugo vremena nadmašio Samsung: Veliki skok prodaje iPhonea, prihodi porasli više od očekivanog 