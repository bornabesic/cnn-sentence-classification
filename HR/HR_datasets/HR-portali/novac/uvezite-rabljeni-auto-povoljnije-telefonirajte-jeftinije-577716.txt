Jučer su na snagu stupile nova pravila u različitim područjima. Uz naznačene zakonske promjene očekuju se i promjene u cijenama. Domaća prehrambena industrija nakon ulaska bit će pod velikim pritiskom konkurenata, ali bi građani općenito ipak mogli profitirati jer se može očekivati da će hrana pojeftiniti. Neki proizvodi i znatnije zbog potpunog ukidanja carina koje za meso i mesne proizvode te mlijeko i mliječne proizvode iznose i do 30 posto. No s druge strane cijene režija ovisit će o situaciji u Hrvatskoj jer taj dio nije obuhvaćen europskim propisima. 1. Uvoz novih automobila Nakon 1. srpnja dio trošarina ovisit će o cijeni automobila, a dio o emisiji CO2. Stoga će automobili s cijenom do 100.000 kuna i emisijama do 120 grama CO2 po kilometru pojeftiniti za nekoliko tisuća kuna (primjerice, škoda fabia 1.6 TDI bit će jeftinija 5900 kuna), a oni koji stoje 100.000 do 150.000 kuna te emitiraju do 120 g CO2/km stajat će otprilike jednako. No vozila skuplja od 150.000 kuna i s emisijama većima od 120 g CO2/km znatno će poskupjeti. Drastično će poskupjeti vozila s emisijom većom od 140 grama po kilometru. 2. Rabljeni  automobili Kada hrvatski građanin kupuje rabljeni osobni automobil, odnosno automobil stariji od šest mjeseci koji je prešao više od 6000 kilometara od građanina neke druge države članice EU neće platiti PDV ni u Hrvatskoj ni u državi članici u kojoj je rabljeni osobni automobil kupljen. 3. I dalje policijska kontrola na granicama Hrvatski građani do ulaska u Schengen i dalje prolaze policijsku kontrolu na granicama sa susjedima iz EU. Za prijelaz granice dovoljna je osobna iskaznica. 4. Ne mijenjajte dokumente Ne mijenjajte dokumente ako ne morate. Svi dokumenti – osobna, putovnica i vozačka dozvola – vrijede do datuma isteka. Stoga su i gužve koje se ovih dana bilježe u mnogim policijskim upravama nepotrebne. 5. Europska zdravstvena knjižica Područni uredi HZZO-a besplatno izdaju europsku zdravstvenu iskaznicu. Vrijedi godinu dana i pokriva troškove liječenja kod iznenadnih bolesti ili ozljeda u članicama EU. No ne može se koristiti za ciljano liječenje – taj dio i dalje ostaje pod paskom HZZO-a. 6. Osobna  odsad  i za djecu Djeca mlađa od 16 godina mogu izvaditi osobnu iskaznicu. Zahtjev podnose roditelji ili staratelji. Oni stariji od 12 godina moraju doći u MUP dati otiske prstiju 7. Prijavite velike svote zbog sprečavanja pranja novca Hrvatski će građani nakon ulaska Hrvatske u EU preko državne granice moći prenositi neograničene iznose gotovog novca i čekova, ali će, ako prenose 10.000 eura ili više ili protuvrijednost tog iznosa, to morati pismeno prijaviti cariniku radi davanja podataka sukladno propisima za sprečavanje pranja novca 8. Porezne  olakšice za  invalide Prestaju se primjenjivati carinske i poreze olakšice za civilne invalide pri uvozu osobnog automobila te olakšice prema Zakonu u pravima hrvatskih branitelja iz Domovinskog rata pri uvozu automobila ili opreme za početak djelatnosti. 9. Kamo se  može ići  raditi Nisu sve države potpuno otvorile tržište rada za Hrvate, no morat će za maksimalno sedam godina. Ograničenje su uveli Slovenija, Njemačka, Austrija, Nizozemska, Velika Britanija, Belgija, Španjolska i Luksemburg. 10. Fondovi  EU Hrvatska ima na raspolaganju novac iz europskih fondova. Informirajte se o natječajima. Niste li sigurni kako izraditi projekte, koji jesu birokratski komplicirani, a svaka pogreška za posljedicu ima ispadanje iz natječaja, konzultirajte se sa stručnjacima. 11. Hrana  i carine Ukidaju se carine koje na pojedine proizvode, meso i mliječne proizvode iznose i do 30 posto, što znači da bi ti proizvodi ukidanjem barijera za više od 270.000 kompanija iz EU kratkoročno trebali i pojeftiniti, ali ne bitno. Kruh, meso, mlijeko, bezalkoholna pića... i sada su jeftiniji od prosjeka EU27, a riba, ulja i slatkiši skuplji. S druge strane, na cijene hrane utječu i razni čimbenici poput klimatskih prilika i poljoprivredne politike koji su često nepredvidivi. >>Ne bojmo se Rumunja, nego odlaska mladih školovanih ljudi Slobodno kretanje u cijeloj Uniji Jedna od najugodnijih stvari, uz slobodan uvoz rabljenih automobila i znatno niže cijene roaminga, jest i slobodno putovanje cijelom Europskom unijom