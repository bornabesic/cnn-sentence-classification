Foto: Hina HRVATSKA agencija za hranu (HAH) obavijestila je potrošače o salmoneli u pilećim prsima s kožom i kostima, LOT 14868/2017, s datumom proizvodnje 6. travnja. 2017. godine, proizvođača Uzgoj, klanje i prodaja peradi, vlasnice Božice Kolenković, odobrenog broja 54, te je naređeno povlačenje i opoziv proizvoda.  Prilikom provođenja Plana monitoringa hrane životinjskog podrijetla u pilećim prsima s kožom i kostima utvrđena je bakterija Salmonella spp. Agencija podsjeća na opasnost od salmonele Uzorci su uzeti u mesnici subjekta u poslovanju s hranom "Mesnica Findri i zetovi" d.o.o., Barčev trg bb, Zagreb, evidencijskog broja R-5652, a inspekcijski nadzor proveden je i na mjestu proizvodnje, navodi se u obavijesti i ističe kako se ona odnosi isključivo na navedeni proizvod.  Podsjeća se kako je salmoneloza zarazna bolest uzrokovana bakterijom iz grupe Salmonella spp. Salmonelozu najčešće uzrokuje hrana životinjskog porijekla – jaja, mlijeko i meso, ali i biljna hrana zagađena salmonelom po svojoj površini. Studija o procjeni rizika  Hrvatska agencija za hranu izradila je studiju o inicijalnoj procjeni rizika u kojoj navodi da su bakterije iz roda Salmonella potencijalno opasne. "Hranu, osobito životinjskog porijekla, prije konzumacije potrebno je dobro termički obraditi te pri manipulaciji paziti da ne dođe do njezine križne kontaminacije", upozoravaju iz te agencije.