Foto: Instagram  I PRIJE nego stignu na more, žene potroše pravo malo bogatstvo. Tko je rekao da je ženama lako, posebno u toplijim mjesecima, kada moramo biti besprijekorno njegovane i dotjerane, jer se sve vidi?  Depilacija, uređeni nokti na rukama i nogama, meka koža, anticelulitni i ostali tretmani, solarij ili krema za samotamnjenje, frizura, teretana, prehrana... Sve to tjera nas da i prije nego krenemo na godišnji odmor, poprilično popeglamo karticu, kako bi ta dva tjedna izgledale najbolje što možemo. Jedno britansko istraživanje, koje je proveo Transform, tako je otkrilo kako žene na pripreme za ljeto potroše čak trećinu budžeta, koji su odvojile za odmor iz snova. Iako nam je potpuno jasno kako je standard u spomenutoj zemlji viši nego u Hrvatskoj, nekako sumnjamo da bi rezultati bili puno drugačiji ovdje.  Tako Britanke u prosjeku na godišnji odmor potroše oko 5800 kuna, a na beauty pripreme oko 1750 kuna. U to su uračunate i dijete, vježbanje, depilacija, tretmani za lice i samotamnjenje. Ti se podaci uglavnom odnose na žene u dobnoj skupini od 25-34 godine, dok su mlađe djevojke, od 18-24 godine, koju opravdano nazivaju "Instagram generacijom" više fokusirane na to kakve će slike objaviti na Instagramu, odnosno kako će ispasti na njima, dok im je ugođavanje sebi na drugom mjestu. Čudi li nas to? Nimalo!  Što se tiče muškaraca, svaki peti je priznao kako je spreman potrošiti znatniju svotu novaca, kako bi na praznicima izgledao što bolje.