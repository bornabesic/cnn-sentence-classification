Foto: Instagram, REX KAKO joj to uspijeva?! Prelijepa ruska manekenka Irina Shayk, prije mjesec dana postala je majka djevojčice, kojoj su ona i njezin zaručnik, holivudski glumac Bradley Cooper dali vrlo neobično ime - Lea De Seine Cooper Shaik. Kako navodi People, malena je rođena 21. ožujka.  Za sve ostale detalje, znatiželjna javnost je ostala zakinuta, što nimalo ne čudi, obzirom da je par od početka svoje veze 2015. godine, skrivao detalje kao zmija noge. No, ono što prelijepa manekenka definitivno ne želi skrivati, to je njezino besprijekorno tijelo, po kojem je daleko poznata, i koje samo nekoliko tjedana nakon poroda, izgleda kao da Irina nikada niti nije bila trudna.   Manekenka je sunčani dan iskoristila za uživanje na bazenu, a zasjala je u crnom bikiniju, na gigantskom rozom luftiću. Iako Bradley nije na slici, vjeruje se kako je on bio iza objektiva, pucajući od ponosa na lijepu zaručnicu.  Kada ćemo čuti svadbena zvona, ni to ne znamo, no zna se kako će plavookom glumcu ovo biti drugi brak, a Irini prvi. Bradley je prethodno bio u braku s glumicom Jennifer Esposito, od 2006. do 2007. godine, a 11 godina mlađa Irina, prethodno je 5 godina ljubila slavnog nogometaša Cristiana Ronalda.