Foto: Instagram 20-GODIŠNJA manekenka Hailey Baldwin nova je najseksi žena svijeta prema izboru časopisa Maxim. Hailey je kći glumca Stephena Baldwina i jedna od najboljih prijateljica Kylie i Kendall Jenner te sestara Hadid. Mnogi njezin uspjeh, kao i uspjeh njezinih prijateljica, pripisuju upravo činjenici da ima slavne roditelje.  Javnost se za nju počela zanimati kad je viđena s Justinom Bieberom, s kojim je jedno vrijeme izlazila. Na Instagramu je prati više od 10 milijuna ljudi, a zgodna Hailey se redovito fotka u golišavim i provokativnim pozama. Iako naizgled živi savršen život, Hailey je jednom prilikom otkrila da društvene mreže kod nje često izazivaju anksioznost i depresiju. "Ljudi mi često govore da sam debela i ružna", otkrila je zgodna manekenka.  Dosad je titulu najseksi žene svijeta prema Maximu nosila Viktorijina anđelica Stella Maxwell.