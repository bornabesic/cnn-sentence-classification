Foto: Twitter BARCELONA je na gostovanju kod Las Palmasa pobijedila 4:1 u 37. kolu La Lige, a obožavatelji jednog od najboljih nogometaša svijeta podijelili su zanimljivu scenu s dva hrvatska igrača ovih klubova. Nakon utakmice Ivan Rakitić i Alen Halilović, bivši igrač Barcelone, uhvaćeni su kako iscrpljeni sjede ispod tuševa u svlačionici i pričaju. Za vrijeme utakmice suparnici u borbi i na suprotnim stranama, po završetku meča izdvojili su se od ostalih i prijateljski popričali kao sunarodnjaci daleko od kuće. Obojica su goli do pasa, jer su se po završetku susreta razmijenili za dresove, koje drže u krilu.