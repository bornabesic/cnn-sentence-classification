Graf i tablica: Admiral Markets  GOTOVO cijelu prošlu godinu dobar dio analitičara i javnosti smatrali su da ako Donald Trump pobijedi na američkim izborima, cijene dionica na američkom i ostalim tržištima mogle bi značajno pasti. Procjena je bila pogrešna. Nakon Trumpove pobjede američke dionice nastavile su rasti, a S&P500 indeks trenutno se nalazi na najvišoj razini u povijesti, navode analitičari Admiral Marketsa.   Od dana izbora vrijednot S&P500 indeksa je porasla 8.2%, a u posljednjih godinu dana čak 24.5%. U donjoj tablici pogledajte koliko su porasle neke od dobro poznatih i među individualnim investitorima popularnih američkih dionica. U tablicu je dodana i promjena cijene sirove nafte i zlata.  Analitičari Admiral Marketsa smatraju da će se rast tijekom godine nastaviti. Stopa gospodarskog rasta u SAD-u, ali i u ostatku svijeta, već godinama polagano raste, što ukazuje na veći potencijal za širenje poslovanja.   Budući da na globalnoj razini raste i stopa inflacije, samo je pitanje vremena kad će se važne centralne banke kao što su europska, japanska, britanska, australska i švicarska pridružiti američkoj i početi podizati kamatne stope, što će biti važan signal da je gospodarska kriza, koja je počela 2008. godine, sada definitivno završena te da se idućih godina može očekivati stabilan gospodarski rast. U takvoj situaciji u pravilu raste optimizam na financijskim tržištima i dolazi do rasta cijena dionica.   Još jedan pokazatelj optimizma je cijena nafte i zlata. U gornjoj tablici vidi se da je cijena nafte značajno porasla, iz čega se može zaključiti da investitori očekuju veću potražnju za energijom, do čega u pravilu dolazi samo u dobrim vremenima. Cijena zlata je blago pala, iz čega se može zaključiti da je sve manje onih koji smatraju da se od nesigurnosti treba štititi ulaganjem u plemenite metale.  Iako je uzorak u tablici mali, vidi se da su dionice tehnološlih kompanija u prosjeku porasle mnogo više nego navedene dionice iz prehranbene industrije (Coca-Cola i McDonalds). Viši rast tehnoloških dionica također ukazuje na rastući ciklus na dioničkom tržištu.