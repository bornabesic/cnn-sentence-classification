Screenshot: Facebook MIKE PENCE držao je govor na jednom skupu okružen djecom i suradnicima. U jednom trenutku, u žaru govora slučajno je udario dječaka koji je stajao iza njega. Ono što je mali napravio nakon toga postalo je hit na internetu.  "Bog vas blagoslovio i Bog blagoslovio ovu predivnu djecu koja su napravila odličan posao", rekao je Pence i udario dječaka koji je krenuo po svoju ispriku. "Oprostite, oprostite", mali je bio neumoran dok je pokušavao uhvatiti pažnju Pence-a koji je u tom trenutku grlio drugu djecu. "Dugujete mi ispriku", rekao mu je no Pence ga još uvijek nije doživio. Dječak je zatim preokrenuo očima i nastavio hodati za njim. Na kraju je uspio te su pokopali ratnu sjekiru. "Jako mi je žao, nisam htio", rekao je Pence. Nakon što je video objavljen, nisu izostali ni šaljivi komentari. "U redu je mali, on duguje svijetu mnogo isprika", pisalo je u jednom komentaru. "Volio bih da netko ovako uporno proziva Trumpa radi njegove porezne politike i ruskih poslovnih veza", glasio je drugi komentar. "Sigurno podupire Hilary Clinton", pisalo je u još jednom komentaru. Video je u manje od jednog dana pregledan više od 1.2 milijuna puta, a dječak je postao prava atrakcija na društvenim mrežama.