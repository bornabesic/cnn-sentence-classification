Foto: Hina GRČKI premijer Lukas Papademos dobro se oporavlja od lakših ozljeda zadobivenih u četvrtak navečer u napadu pismo bombom u Ateni. Papademos je pretrpio porezotine po rukama, bedrima i abdomenu otvarajući eksplozivno pismo u svome automobilu.  Napustit će bolnicu za dan ili dva. Njegov vozač i još jedan suradnik također su lakše ozlijeđeni. Ista teroristička organizacija poslala je paket bombu u Njemačku Grčka vlada i sve političke stranke napad su nazvale "kukavičkim". Mediji pišu da je u pismu bilo 20 ili 30 grama eksploziva kakav se upotrebljava za pirotehnička sredstva. Policija smatra da metoda napada upućuje na ljevičarsku terorističku organizaciju koja se naziva "Zavjerenicima vatrenih ćelija" (Sinomosia Pirnon Tis Fotias , SPF). U ožujku je skupina preuzela odgovornost za paket bombu upućenom njemačkom ministarstvu financija, koji je na vrijeme otkrila i zaustavila Njemačka pošta.  Papademos (69) bio je potpredsjednik Europske središnje banke prije nego što je preuzeo grčku tehnokratsku vladu koju je vodio od studenoga 2011. do svibnja 2012., u jeku grčke dužničke krize.