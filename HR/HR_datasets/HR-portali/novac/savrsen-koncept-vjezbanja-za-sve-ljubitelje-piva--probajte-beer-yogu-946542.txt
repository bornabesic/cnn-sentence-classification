Foto: Instagram SVIJETOM se vrtoglavo širi novi joga koncept koji će apsolutno zadovoljiti sve ljubitelje - piva. Pitate se što to pivo i joga imaju zajedničko, idu li jedan s drugim pod ruku, i tko je uopće smislio tu ideju? Probajte pogoditi tko...  Spoj piva i joge osmišljen je naravno - u Njemačkoj, a njihovo filozofija glasi: BeerYoga je zabavna, ali to nije šala. Posudili smo filozofiju joge i uparili ga s pivom kako bismo mogli lako doći do najviše razine svoje svijesti", piše na službenim stranicama Bier Yoga.  Svaki trening uključuje pijenje piva u joga pozama što znači da bocom ponekad balansiraju na glavi ili popiju pokoji gutljaj da se duže zadrže u određenoj pozi. Ponekad to znači da članovi za vrijeme treninga popiju i po dva piva što možda zvuči neobično i nelogično, ali idejni začetnici imaju svoje argumente:  "I joga i pivo tisućljetne su terapije za tijelo, um i dušu. Radost ispijanja piva i svjesnost, fleksibilnost i balans koji nam daje joga zajedno nadopunjuju jedan drugoga za podizanje energije i zdravlja. A za sve one koji se pitaju nije li pivo ipak malo prekalorično da bi njime poništavali vježbu, i za to imaju dobar odgovor: "Dopustite nam da vas podsjetimo na sve zdravstvene prednosti umjerenog ispijanja piva - dobro je za srce, štiti nas od dijabetesa, čisti naš organizam, a malo tko zna da je baš pivo nekada bilo idealno piće kojim su se ljudi opuštali nakon - maratona. Sve je u njemu dobro, ako se ne pretjeruje."  I zapravo - mudro zbore začetnici ove neobične joge, iako - ako nabrojimo sve vrste joge koje se nude na tržištu ispada da ova Beer Joga zapravo i nije ništa toliko strašno neobično. Čak štoviše - privlačna je ideja za sve koji na vježbu gledaju kao na rekreaciju iz koje će uvijek dobiti nešto više. U ovom slučaju - legitimno pravo da istovremeno uživaju u vježbi i pivo, a sve za bolje zdravlje organizma.  "Om" za ideju, jer u praksi to izgleda vrlo privlačno. Ako je umjereno - naravno! I ako ste u Njemačkoj gdje se oganiziraju ovakvi treninzi. U međuvremenu su i u Australiji proširili trend i zapravo, nema razloga da ne dođe i kod nas.