Foto: 123rf.com  ZAGREBAČKA županija raspisala je javni natječaj vrijedan 4 milijuna kuna za dodjelu bespovratnih potpora za poticanje poduzetništva u 2016. godini. Natječaj za navedena sredstva otvoren je do 9. svibnja ove godine, a prijaviti se mogu mikro i mali subjekti malog gospodarstva koji imaju sjedište i realiziraju projekte na području Zagrebačke županije Subvencije će se dodjeljivati za početak poslovanja poduzetnika i za žene poduzetnice, dok će se kapitalne pomoći dodjeljivati za povećanje konkurentnosti za proizvodne i za neproizvodne djelatnosti. Iznosi bespovratnih potpora kreću se od 15.000 kn do 150.000 kn, ovisno o mjeri za koju se korisnik prijavljuje, navodi se u priopćenju Zagrebačke županije. Iz Zagrebačke županije pozivaju sve zainteresirane da se jave na natječaj najkasnije do 9. svibnja 2016. godine, a sve informacije mogu se pronaći na njihovim internet stranicama.