Foto: Hina/Index PLENKOVIĆ je, zbog neslaganja oko Agrokora, u obraćanju vladi zatražio razrješenje tri Mostova ministra.    Premijer je odbacio sve kritike na račun ministra financija Zdravka Marića. Ministri Orepić, Dobrović i Šprlje nisu se složili s tim i premijer je zatražio njihovo razrješenje.  Poručio je tajnici da pripremi njihovo razrješenje. TIJEK DOGAĐAJA PRATITE NA INDEXU:  22:30 Na kraju dana javio se i Bandić. Opširnije... 21:00 Hoće li Orepića i Mostovce policija iznositi iz zgrade vlade? Opširnije... 20:30 Plenković je jasno dao do znanja što misli o Orepiću i ostalim Mostovcima. Opširnije... 20:00 Vlada se raspada, a ovo je sve što trebate znati o tome. 19:25 Današnju odluku premijera Andreja Plenkovića da razriješi trojicu ministara MOST-a, koji su glasali protiv Zdravka Marića, prokomentirao je i bivši premijer Zoran Milanović. Opširnije... 18:40 Plenković se opet obratio medijima. Kaže da Mostovci više nisu ministri. Opširnije... 18:30 U par sati skoro 30.000 ljudi odgovorilo na Indexovu anketu, velika većina želi nove izbore. Opširnije... 18:00 Ivan Lovrinović uvjeren je da HDZ i Plenković već imaju spremnu novu većinu. Opširnije...  17:50 Plenković je potvrdio da želi smijeniti Božu Petrova. Opširnije... 17:30 Plenković kaže da je HDZ spreman za nove izbore. Opširnije... 17:10 Relković: Vjerujem da je postupak smjenjivanja ministara dogovoren u MOST-u. Opširnije... 17:00 U ime Mosta javnosti se obratio Miroslav Šimić. On kaže kako Mostovci ostaju ministri dok Sabor ne odredi drugačije. Opširnije... 16:45 Hasanbegović još ne zna kome će se prikloniti. Opširnije... 16:35 Pupovac stao na stranu Plenkovića. Opširnije...  16:25 MOST-ov Miro Bulj za Index je kazao kako je pozicija MOST-a tu sasvim jasna i kako Marić nema njihovu potporu. Opširnije... 16:05 Vlast opet ovisi o matematici, ima li Plenković više od 76 glasova? Opširnije 15:50 Prema informacijama koje smo dobili, HDZ će tražiti smjenu Petrova. Opširnije... 15:15 Strani mediji pišu o novoj krizi u Hrvatskoj politici. Opširnije...  14:25 Predsjedništvo HDZ-a i ministri u središnjici HDZ-a upravo zasjedaju.  14:23 Beljak ima ideju kako HDZ potpuno izbaciti iz igre. Opširnije... 13:35 Premijer Plenković je održao presicu u kojoj je objasnio svoj potez. Opširnije...  13:15 Stipe Petrina dao je izjavu i govorio o Mostovom licemjerju. Opširnije... 13:08 FOTO Ulovili smo trenutak koji bi mogao označiti pad Plenkovićeve vlade. Pogledajte 12:45 Božo Petrov se obratio medijima. Opširnije...  12:25 Plenković se u svom obraćanju na sjednici vlade okomio i na oporbu. Opširnije...  12:20 Plenković će se tijekom dana obratiti javnosti kako bi objasnio svoju odluku  12:15 Mostovci su za Index izjavili kako se ne smatraju dijelom vladajuće koalicije. Opširnije...  12:05 SDP-ov Hajdaš Dončić je ocijenio novi potez vlade sramotnim i kaže kako očekuju da Plenković raspiše nove izbore. Opširnije... 12:00 Tri razriješena ministra su izašla sa sjednice vlade, ne dajući izjave novinarima  11:50 Božidar Kalmeta prokomentirao je Plenkovićevu odluku i rekao što misli o Mostovcima. Opširnije... 11:40 Jadranka Kosor smatra kako je Plenković ovim potezom ponizio Most. Opširnije...  11:38 Opširnije... 11:20 Mostovci su za sada bez komentara na Plenkovićevu odluku. Opširnije...  11:00 "Prijedlogom za pokretanje pitanja povjerenja Zdravku Mariću, riječ je o prijedlogu koji je podnio određeni broj zastupnika u Saboru, a na koji smo pripremili očitovanje Vlade RH. Ono u svom sadržaju iznosi argumente na temelju kojeg Vlada RH ne prihvaća navode u ovoj inicijativi, predvođene prije svega SDP-om, kao glavnom oporbenom strankom i jasno i argumentirano odgovaramo i na aluzije koje se odnose i na eventualne sukobe interesa ministra financija i njegovih odluka u HBOR-u kad je riječ o kreditima za dio kompanija u koncernu Agrokor", rekao je Plenković.  Odbacuju pokretanje povjerenja Mariću  "Vrlo jasno govorimo i o tome da činjenica da je jedno vrijeme bio zaposlenik Agrokora, nije mogao znati niti ima odgovornost za ove procese koji su se odvili u proteklim mjesecima i tjednima", dodao je.  "Govorimo i o argumentima koji se odnose i na navode koji govore o tome da je kao državni tajnik dobio kredit kao član nazdornog odbora HPB-a. Nema ništa nezakonito u tome da je kao član NO-a dobio kredit. Kao Vlada odbacujemo navode o zahtijevanju pokretanja povjerenja ministru Zdravku Mariću", rekao je Plenković na sjednici vlade.  "Cilj ovoga Zakona o izvanrednoj upravi nije bila zaštita pojedinca i jedne obitelji, nego spriječiti negativne efekte i lančane reakcije na hrvatsko gospodarstvo, kad se radi o koncernu ove veličine.  Svi osim Mostovaca podržali prijedlog  Naš je cilj da izvanredni povjerenik verificira detaljno i temeljito stanje u kompaniji, što podrazumijeva financijska izvješća, dovođenje nove revizije koja će pogledati pravo financijsko stanje u kompaniji. Tek kad se tad utvrdi da ima nepravilnosti, utvrđivat će se odgovornost zašto je to tako nastalo i tko je za to odgovoran. Tu je politika Vlade jasna i odlučna. To ni na koji način nije povezano s radom ministra financija u Vladi RH i to se vidi u rezultatima koje ostvarujemo kad je riječ o makroekonomskim pokazateljima i potezima koji nailaze na odobravanje svih međunarodnih institucija i partnera i stoga je naš stav da odbacujemo kritike oporbe, osobito predvođene onom strankom čiji se doprinos rješavanju ovoga problema svodi na selfije i promoviranje kiseloga zelja. Vlada se nikada ne bi upustila u političke jeftine politikantske aktivnosti, a koje nimalo ne pridonose kredibilitetu stranke o kojoj je riječ, a niti doprinose rješavanju problema s kojim je Vlada suočena", rekao je Plenković i zamolio članove vlade da glasaju za njegov prijedlog.  Svi članovi vlade podržali su prijedlog, osim ministara Vlahe Orepića, Slavena Dobrovića i Ante Šprlje.  "Molim tajnicu da pripremi odluku o razrješenju tri Mostova ministra", rekao je Plenković.