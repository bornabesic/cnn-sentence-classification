Screenshot: Twitter NAJMANJE 22 osobe su poginule i 59 je ranjeno u eksploziji na kraju koncerta Ariane Grande u Manchesteru.  Američki i britanski policijski službenici potvrdili su da se radilo o bombašu samoubojici, ali su izjavili da nisu sigurni je li djelovao sam ili kao dio veće terorističke mreže. Četiri sata prije eksplozije objavljena prijetnja ISIS-ovci su počeli slaviti napad na društvenim mrežama, a neki od njih već su pozvali i na nove napade.  Na Twitteru je u 18:32, oko 4 sata prije eksplozije, objavljena prijetnja koja navodi Islamsku državu i arenu Manchester. U objavi stoji: "Imamo toga još. Jeste li zaboravili naše prijetnje? Ovo je pravedan teror." Nakon napada na Twitteru su osvanule objave koje navode da je ovo bila osveta za napade na djecu u Mosulu i Al-Raki.