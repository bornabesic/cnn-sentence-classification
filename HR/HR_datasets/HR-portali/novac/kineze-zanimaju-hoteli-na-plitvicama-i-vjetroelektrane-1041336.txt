Metroholding grupa u čijem je sastavu i Partner banka u vlasništvu Bože Čule i skupina od 16 kineskih ulagača i bankara potpisali su promemoriju o suradnji i investicijama. Kineskoj delegaciji predstavljeno je nekoliko nekretninskih projekata vrijednih više stotina milijuna eura. Među njima i turistički projekt na Plitvicama gdje se može razviti hotelski kompleks. Interes je potaknuo i projekt vjetroparkova. Kinezima je uz pomoć kreditnih linija Exim banke za Hrvatsku oslobođeno nekoliko milijardi eura uz kamatnu stopu od samo jedan posto. U utorak delegacija će održati susrete u Hrvatskoj gospodarskoj komori. U sklopu suradnje bit će organizirani susreti s dalmatinskim poduzetnicima tijekom tjedna, jer nakon Zagreba kineski poduzetnici odlaze u Split gdje će odsjesti u hotelu "Park". >> Leko u Pekingu: Kina podržava hrvatske projekte >> Leko primio izaslanstvo Šangaja: 'Postoji prostor za jačanje gospodarske suradnje'