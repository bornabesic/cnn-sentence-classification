Upravno vijeće HANFA-e donijelo je na izvanrednoj sjednici odluku da se nastavlja obustava trgovanja dionicama Agrokorovih tvrtki na Zagrebačkoj burzi. Do nedavne obustave došlo je nakon što su iz koncerna priopćili o mogućim nepravilnostima u financijskim izvješćima pa tako i dali na znanje da ona posljednja objavljena vjerojatno nisu točna. Tako se i dalje neće trgovati dionicama Leda, Belja, Tiska, PIK Vinkovci, Jamnice, Zvijezde, Žitnjaka i Vupika. 