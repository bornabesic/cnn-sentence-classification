Foto: Instagram REZULTATI istraživanja provedenog na sveučilištu London South Bank pokazali su da bi svaki treći student bio spreman na seksualne usluge kako bi dobio besplatno obrazovanje. U istraživanju je sudjelovalo 1477 studenata, a pokazalo se da od toga čak 70 posto osjeća veliki stres zbog financija, prenosi The Independent. Više od polovice ispitanika odgovorilo je da su bili prinuđeni pronaći studentski posao kako bi mogli preživjeti tijekom studiranja, a ček 88 posto studenata bi bili jako sretni da im netko drugi plati troškove obrazovanja. Da bi to ostvarili, neki su spremni otići zaista daleko. Od ukupnog broja ispitanika njih 920 je pristalo odgovoriti na to pitanje, a 75 njih bi pristalo imati sponzora, ako bi im se svidio. Od onih koji pristaju na sponzora, njih 13 posto bi prihvatilo odlazak na kavu, 8 posto na spoj, 17 posto bi sa sponzorom bilo voljno provoditi više vremena, dva posto bi prihvatilo držanje za ruke, četiri posto ljubljenje, 15 posto bi prihvatilo seks, a 16 posto bi pristalo i na nastrani seks sa sponzorom. Istraživačice Julia Shaw i Gemma Daglih tvrde da je to puno više od očekivanog. "Još uvijek ne znamo značenje ovih rezultata, ali otvorenost prema sponzorstvu je puno veća od očekivane", zaključile su.