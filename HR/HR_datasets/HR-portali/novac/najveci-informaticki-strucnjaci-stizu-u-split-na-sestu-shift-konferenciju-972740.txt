Foto: Press CODEANYWHERE Shift konferencija, najveća informatička konferencija u jugoistočnoj Europi, iz godine u godinu okuplja sve veći broj stručnjaka te domaćih i inozemnih gostiju. Zahvaljujući petogodišnjoj tradiciji Shift konferencije, Grad Split i Splitsko-dalmatinska županija pozicionirali su se na mapi Europe kao jedan od informatičkih centara. Kroz dva dana konferencije, 1. i 2 lipnja, Shift postaje mjesto susreta za IT profesionalce, tvrtke, domaće i strane institucije, predstavnike investicijskih fondova, studente i medije. Konferencija će se i ove godine održati u Hrvatskom narodnom kazalištu u Splitu, u kojem se očekuje više od 1500 posjetitelja. Za organizaciju cijelog događaja zaslužan je Codeanywhere, jedan od najuspješnijih hrvatskih startupa. Riječ je o tvrtki koji razvija cloud rješenja za "programiranje u hodu", kojima omogućavaju programerima razmjenu datoteka, mapa i kompletnih razvojnih okruženja u realnom vremenu. Kompanija s već nekoliko lokalnih i inozemnih kapitalnih investicija ured, osim u Splitu, ima i u centru svjetske IT industrije – gradu Palo Altu u Kaliforniji. U dosadašnjih pet godine održavanja, Shift je ugostio predstavnike nekih od najvećih IT tvrtki u svijetu poput Facebooka, Googlea, GitHuba, Twitcha i mnogih drugih. Ove godine nas očekuje novih 20 govornika, svjetski poznatih IT stručnjaka, a prva četiri imena donosimo u nastavku. Prvi set govornika Christian Heilmann, predstavnik Microsofta, stiže u Split kao jedan od govornika. S više od 20 godina iskustva rada u web tehnologijama za najveće informatičke tvrtke, Christian je među IT profesionalcima velika faca, poznati developer, govornik i autor. Na Shiftu će se predstaviti i Jesper Noer, osnivač BitBucketa – besplatnog web alata za dijeljenje programskog koda među članovima tima, i direktor jedne od najvećih tehnoloških konzultantskih tvrtki; Accenture pruža usluge u strategiji, savjetovanju, digitalizaciji i poslovanju klijentima iz više od 120 zemalja. Svakako je važno najaviti i dolazak Ikea DeLorenza, direktora proizvoda platforme za mrežne aplikacije – Heroku. Ike je inače menadžment stručnjak u području dizajna softverskih proizvoda, upravljanja proizvodima i marketinga proizvoda s naglaskom na mobilne proizvode i one u oblaku. O korisniškom sučelju, naprednom dizajnu i optimizaciji slike govorit će nam Una Kravets iz DigitalOceana, tvrtke koja je u prosincu 2015. godine po broju hostanih web stranica bila druga najveća poslužiteljska tvrtka u svijetu. Una je zasigurno jedna od nautjecajnijih govornika u području dizajna i korisničkog sučelja. Ovogodišnje izdanje SHIFT konferencije ugostit će i predstavnika Skypea. Eduard Kunce, voditelj odjela programskog inženjerstva, stručnjak je u provođenju agilne metode u svim aspektima tvrtke uključujući i development. Shodno tome je posljednjih godina vrlo tražen govornik na mnogim međunarodnim konferencijama. NOVO! Workshopi u sklopu Shifta Po prvi puta, u sklopu Shift konferencije održavat će se praktične radionice! Kroz šesnaest workshopa, koji će biti organizirani paralelno s događajem, posjetitelji će imati priliku upoznati se s najnovijim trendovima i tehnologijama 2017. godine.