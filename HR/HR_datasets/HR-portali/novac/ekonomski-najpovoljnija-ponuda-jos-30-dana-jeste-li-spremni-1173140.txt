Europska komisija je 5. siječnja 2016. usvojila Provedbenu uredbu (EU) 2016/7 o utvrđivanju standardnog obrasca za europsku jedinstvenu dokumentaciju o nabavi. Jedan od najvažnijih ciljeva direktiva 2014/24/EU i 2014/25/EU smanjenje je administrativnog opterećenja javnih naručitelja, naručitelja i gospodarskih subjekata, a posebno malih i srednjih poduzeća. Europska jedinstvena dokumentacija o nabavi (ESPD) ključni je element tog nastojanja. Standardni obrazac za ESPD trebao bi se stoga izraditi na način da se otkloni potreba za dostavom znatnog broja potvrda i drugih dokumenata povezanih s kriterijima za isključivanje i odabir gospodarskog subjekta. Nadalje, stupanjem na snagu novog Zakona o javnoj nabavi jedini kriterij odabira ponude u postupcima javne nabave jest ekonomski najpovoljnija ponuda. Ekonomski najpovoljnija ponuda dosta je kompleksan posao koji zahtjeva poznavanje metoda razvijenih u praksi kojima se određuju kriteriji ekonomski najpovoljnije ponude. Cilj seminara je uputiti polaznike kroz praktične primjere kako pravilno odrediti kriterije za kvalitativni odabir gospodarskih subjekata te ispuniti i dostaviti ESPD obrazac te kako pravilno odrediti kriterije za odabir ponude i ocijeniti pristigle ponude. Seminar se temelji i na praktičnim iskustvima predavača, a zamisao organizatora je i poticanje razmjene iskustava polaznika u cilju učinkovitije provedbe postupaka javne nabave. Prijavu za sudjelovanje na seminaru ESPD OBRAZAC - KRITERIJI ZA KVALITATIVNI ODABIR GOSPODARSKIH SUBJEKATA TE EKONOMSKI NAJPOVOLJNIJA PONUDA NA PRAKTIČNIM PRIMJERIMA možete ispuniti na www.hif.hr ili slanjem osobnih podataka na info@hif.hr (ime i prezime, poduzeće, telefon i mail). Seminar se održava u srijedu 07. lipnja 2017. u Zagrebu s početkom u 8.45 sati. Iz predavanja Nikoline Bačurin, dipl. oec. i Ive Šuler, dipl. iur. saznajte bitne elemente: Kriteriji za kvalitativni odabir gospodarskih subjekata prema ZJN 2016 Kako propisati osnove za isključenje te kako ih dokazati? Kako propisati kriterije za odabir gospodarskih subjekata te kako ih dokazati? Samokorigiranje Što je ESPD obrazac? Kako se popunjava te kako predaje ESPD obrazac? Tko potpisuje ESPD i za koga se sve dostavlja? Vježba za polaznike Kriteriji za odabir ponude Trošak životnog vijeka Ekonomski najpovoljnija ponuda Kako odrediti kriterije ekonomski najpovoljnije ponude? Primjeri određivanja kriterija ekonomski najpovoljnije ponude Praksa DKOM-a vezano uz dosadašnju primjenu ekonomski najpovoljnije ponude ODOBRAVAMO POPUST OD 15% ZA RANE PRIJAVE DO PETKA 02.06.2017. Sve daljnje informacije možete dobiti na www.hif.hr