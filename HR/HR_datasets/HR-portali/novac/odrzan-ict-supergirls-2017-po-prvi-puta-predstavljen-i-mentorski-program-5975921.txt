Povodom međunarodnog "Girls in ICT day",  tvrtka Lemax (iTravel Software) je treću godinu zaredom održala  „ICT Supergirls 2017“, event čija je svrha podizanje svijesti mladih žena o važnosti tehnologije kao preduvjeta za uspješnu karijeru. „Cilj je približiti mladim djevojkama pozicije i područja kojima se mogu baviti unutar ICT sektora, te ih potaknuti da odaberu karijeru u tom području jer ICT ne podrazumijeva samo programiranje.“ izjavila je jedna od organizatorica. "ICT Supergirls 2017" okupio je studentice završnih godina fakulteta koje su kroz  predavanja, networking i primjere iz prakse imale priliku saznati iskustva uspješnih žena iz ICT sektora, te   informacije o prednostima i izazovima koje pruža ICT industrija. Na eventu je po prvi puta predstavljen mentorski program „You can do IT“ -  inicijativa koju su pokrenule uspješne žene iz tvrtke Lemax kako bi podijelile znanja i iskustva s djevojkama koje žele promijeniti ili tek trebaju odabrati svoje buduće zanimanje, saznati potrebne informacije te dodatno razviti samopouzdanje. „Prijavila sam se jer još uvijek nemam postavljen jasan cilj što se tiče odabira karijere. Osjećam se nadahnuto osobnim pričama predavačica i osvijestila sam se da granice prvenstveno postoje u glavi  i da je na meni da ih probijem. Cjelokupna organizacija je bila odlična!“,  izjavila je jedna od sudionica. Uz Lemax predavačice projektu su se odazvale i brojne uspješne žene s ICT scene –  Mia Biberović (Netokracija), Iva Biuk (Amphinicy Technologies), Martina Grgić (Smart Lumies) i Ivana Herceg Batić (Atlantic Grupa). Cijeli event podržali su različiti sponzori - Beauty Box i Dr. Theiss, a nekoliko sretnih dobitnica osvojilo je sudjelovanje na besplatnoj radionici robotike u organizaciji Gradionice.