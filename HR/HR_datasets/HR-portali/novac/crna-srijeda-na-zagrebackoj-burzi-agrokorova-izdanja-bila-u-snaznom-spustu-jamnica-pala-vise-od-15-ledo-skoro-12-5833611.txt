Srijeda je na Zagrebačkoj burzi bila dramatična - vrijednost dionica Agrokorovih kompanija snažno je pala, povukavši za sobom i druge dionice. Indeks Crobex završio je dan u minusu od 2,98 posto, a u jednom trenutku minus je bio i četiri posto. I svi drugi indeksi završili su u crvenom. Dionica Jamnice potonula je čak 15,25 posto, što joj je cijenu zaustavilo na 100 tisuća kuna, a protgrovano je ukupno 8,13 milijuna kuna. U jednom trenutku pad cijene je premašivao 17 posto, a vrijednost dionice se spustila ispod 100 tisuća kuna, no onda se malo oporavila. I dionica Leda je bila na 'toboganu'. Iako je i ona u jednom trenutku bilježila pad cijene od 17 posto,  na kraju je dionica pala 11,59  posto, a protrgovano je 12,5 milijuna kuna. Promet dionicama na Zagrebačkoj burzi jučer se popeo na skoro 50 milijuna kuna.