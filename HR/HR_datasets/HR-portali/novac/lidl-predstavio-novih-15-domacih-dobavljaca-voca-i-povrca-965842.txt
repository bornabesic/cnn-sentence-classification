ODABIROM 15 novih domaćih proizvođača čije će proizvode uvrstiti u svoj stalni asortiman kroz brend Okusi svoj zavičaj, trgovački lanac Lidl ušao je u završnu fazu projekta "Okusi svoj zavičaj". Lidlov stručni tim analizirao je nekoliko stotina prijava pristiglih za ovaj projekt, realiziran u suradnji s Hrvatskom gospodarskom komorom, a 40–ak proizvođača prošlo je u drugi krug natječaja. Sukladno pravilima natječaja, odabrano je 15 dobavljača iz svih krajeva Lijepe Naše čiji će se proizvodi na policama Lidlovih trgovina moći pronaći već sredinom 2017. godine, priopćeno je iz Lidla. Podsjetimo, trgovački lanac Lidl, u studenom prošle godine pokrenuo je projekt "Okusi svoj zavičaj" koji je nadogradnja Lidlovog brenda Okusi zavičaja, javnosti predstavljenog 2013. godine, a pod kojim je obuhvaćeno oko 90 autohtonih proizvoda domaćih dobavljača.  Cilj je podržati domaća poljoprivredna gospodarstva "Okusi svoj zavičaj" za cilj je imao okupiti lokalne, domaće proizvođače voća i povrća diljem Hrvatske i omogućiti im prodaju unutar Lidlovih trgovina. Natječaj je trajao više od mjesec dana, a prijaviti su se mogla obiteljska poljoprivredna gospodarstva, ostali organizacijski oblici poljoprivrednika te proizvođačke organizacije. Projektom "Okusi svoj zavičaj" Lidl želi dodatno podržati domaća poljoprivredna gospodarstva te svojim kupcima omogućiti još veći odabir svježeg domaćeg voća i povrća.  Novi Lidlovi dobavljači voća i povrća: 1. OPG Čajkulić Ana-Marija  2. Agro Šišan j.d.o.o.  3. Marina, poljoprivredna zadruga  4. OPG Darko Radović  5. ORIUS d.o.o.  6. FRUTAS d.o.o.  7. Malina Oršić d.o.o.  8. MIKS AGRO, obrt za poljoprivredu 9. OPG Marinko Bartulović  10. Zadruga Vinkovačka šparoga  11. OPG Mile Lakobrija  12. Proizvodnja poljoprivrednih proizvoda Jurica Cafuk  13. PG Sršen, vl. Marko Sršen  14. Povrće Pula, vl. Nebojša Stanković  15. Stoičev d.o.o.