KRAJEM 2016. godine Rewe grupa i SPAR Handels-AG potpisali su ugovor o preuzimanje Bille u Hrvatskoj. Nakon što je Hrvatska agencija za tržišno natjecanje dala bezuvjetno odobrenje za zaključenje posla, preuzimanje je realizirano 1. travnja 2017., priopćeno je iz Spara. Tvrtka Billa d.o.o. do daljnjega će nastaviti poslovati dok će novu upravu predstavljati gospodin Helmut Fenzl, predsjednik uprave SPAR Hrvatska i Danijel Vidiš, član uprave SPAR Hrvatska.  "Pozdravljamo nove kolege i izražavamo zadovoljstvo povećanjem broja Spar supermarketa u Hrvatskoj. Preuzimanje Bille važan je strateški korak i predstavlja novu fazu u razvoju SPAR-a na Hrvatskom tržištu", rekao je Helmut Fenzl, predsjednik Uprave SPAR Hrvatska. Spar u Hrvatskoj ima 2800 zaposlenih SPAR Hrvatska d.o.o. je u 100%-tnom vlasništvu SPAR Österreichische Wa-renhandels AG. 19 Interspar hipermarketa i 39 Spar supermarketa u 2016. ostvarilo je bruto prihodi od prodaje 2.800 mlrd. kuna. Na kraju 2016. godine u SPAR-u Hrvatska radilo je 2.800 zaposlenika.