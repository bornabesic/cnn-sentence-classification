Zanimljivo da veći dio šestorke koje čine Koordinacijski odbor banaka koje su potpisale standstill aranžman nije bio konzultiran prilikom Alvarezova odabira; posljednje u čemu su po tom pitanju sudjelovale bio je uži izbor sa četiri životopisa međunarodnih specijalista za takve poslove. Alvarez je predstavljen kao odabir kompanije, ali očito je ‘zadnju’ imao Sberbank, odnosno dvije ruske banke. Još je zanimljivije da je, kako svjedoče neki akteri, Alvarez izrazio spremnost da u spašavanje i restrukturiranje Agrokora, taj kako je sam priznao “najveći izazov”, uloži i novac. Prema spomenutim izvorima, on (njegova kompanija?) u okviru kratkoročne injekcije likvidnosti kao preduvjeta za stabiliziranje situacije i normaliziranja poslovanja bio bi spreman sudjelovati s čak 150 milijuna eura u takozvanom senior facilityju, odnosno zaduženju s prednošću namirenja koje podrazumijevaju i zakonski i dogovorni model standstilla. >> Poslovanje na hrvatski način: Ova dva scenarija objašnjavaju situaciju s Agrokorom >> Standard&Poor's snizio rejting Agrokoru na 'CC' uz negativne izglede. Večeras sastanak Alvareza III. i Plenkovića u Banskim dvorima 