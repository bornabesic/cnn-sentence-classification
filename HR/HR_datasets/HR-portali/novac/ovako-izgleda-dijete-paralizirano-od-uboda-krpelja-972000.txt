Foto: Facebook UBOD zaraženog krpelja može izazvati svakakve nuspojave i dijagnoze - najčešće i najopasnije svakako su Meningoencefalitis i Lajmska borelioza.  Simptomi Meningoencefalitisa vrlo su slični gripi i baš bi zato trebalo obratiti posebnu pozornost na njih jer ako dođe do povišene temperature, glavobolje, povraćanja, bolova u mišićima ili nekog drugog simptoma sličnog gripi, a dijete vam se igralo vani u prirodi u ovo posebno osjetljivo proljetno vrijeme - svakako se trebate obratiti liječniku.  To su trebali učiniti i roditelji male Evelyn, čija je mama na Facebooku objavila video da pokaže drugima kako izgleda kada dijete ubode krpelj i izazove paralizu.  >>>Sve što trebate znati o krpeljima i proljetnom boravku djece u prirodi<<< "Primijetili smo na Evelyn nešto čudno neku večer - nije htjela sama stajati na nogama, pa sam joj malo pomogla kod tuširanja i odnijela je u krevet na presvlačenje. Nismo ništa slutili, mislili smo da joj se samo trenutno ne da stajati. Ništa neobično za dijete koje stalno ima neke svoje potrebe. No, kako je večer prolazila, ona je postajala sve tiša, smušenija i na koncu je završila s nama u krevetu. Iako ni tada nisam slutila ništa strašno, malo me zabrinula", napisala je njena mama Amanda Lewis.  "No već ujutro situacija je bila još gora. Malena nije mogla ni ustati ni hodati, a i ruke je više uopće nisu slušale. Tada sam shvatila da se nešto grozno događa, ali smo je uspjeli snimiti prije nego što smo otišli liječniku.  A tamo, sva sreća, dočekao nas je liječnik koji je već nakon prvih nekoliko mojih rečenica točno znao što je na stvari. Pitao nas je jesmo li bili vani ovih dana i je li ju možda ugrizao krpelj. Nisam ga primijetila, ali je on stručnim okom odmah stao tražiti po njenoj bujnoj kosi i tamo ga zaista i našao. "U proteklih 15-ak godina rada s djecom vidio je već 7-8 ovakvih slučajeva, jer da nije, možda bi kao i mnogi drugi liječnici malenu potom slao na brojne preglede, misleći da je riječ o nekoj neurološkoj problematici, što djelomično i jest, ali bi pritom sigurno izgubili dosta vremena, tijekom kojega bi se njeni simptomi samo pogoršavali. Ovako su odmah otkrili uzrok i praktički za 24 sata nakon dolaska liječniku malena je došla k sebi, bez većih posljedica. No, da nije - simptomi bi postajali sve gori. Simptomi koji su inače akutni.  Post je već vidjelo puno ljudi koje je zanimala ova tematika jer je proljeće i vani trenutno haraju krpelji.  Da znate - ako uočite bilo koje od spomenutih simptoma, pregledajte svoju djecu. Zapravo, potrudite se da simptome spriječite tako što ćete svaki dan pregledati svoje dijete doslovno od glave do pete, s posebnom pozornošću na skrovita mjesta kao što su pregibi, prepone i svakako kosa.