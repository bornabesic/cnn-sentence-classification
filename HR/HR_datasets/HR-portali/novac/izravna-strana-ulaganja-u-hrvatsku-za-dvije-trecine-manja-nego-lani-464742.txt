Izravna inozemna ulaganja u Hrvatsku u prvoj su polovici 2012. godine dosegnula 154 milijuna eura, piše Bloomberg pozivajući se na podatke Hrvatske narodne banke. Uspoređujući to s podacima HNB-a od prošle godine, izravna inozemna ulaganja iznosila su manje od jedne trećine onih iz prve polovice 2011. godine, kada je ostvareno 485 milijuna eura inozemnih ulaganja. Bloomberg piše da je Hrvatska država koja bi se 1. srpnja 2013. godine trebala priključiti Europskoj uniji te kako traži izlazak iz trogodišnjeg razdoblja recesije i stagnacije. Posljednja godina kad su zabilježena velika inozemna strana ulaganja bila je 2008. godina kada su investicije dosegnule 4,2 milijarde eura.