Foto: Getty Images/ Guliver Image BIVŠI Red Bullov vozač i Alonsov dobar prijatelj Mark Webber tvrdi da je vrlo vjerojatan scenarij Alonsovog odlaska iz McLarenovog tima. Razlog tome je Španjolčevo veliko nezadovoljstvo bolidom i njegovim predstavljanjem u novoj sezoni.   "Fernando možda ne odvozi cijelu sezonu. Frustriran je kao nikada, ne želi završiti kao šesti ili sedmi. On nije zainteresiran za bodove. Njega samo zanimaju nagrade", rekao je Webber za jednu belgijsku televiziju.  U Melburneu je Alonso nadmašio očekivanja na startu i zauzeo 13. poziciju. Netom prije kraja utrke morao je prekinuti vožnju zbog problema s motorom. Ni njegov se timski kolega Stoffel Vandoorne nije proslavio. Utrku je završio kao posljednji, 13.  "Vozio sam jednu od svojih najboljih trka do sada i neočekivano smo bili u trci za bodovima. Bili smo najgori što se tiče predstavljanja. Zauzeli smo 10. mjesto jer je kvalifikacijski krug u subotu bio izuzetno dobar. Na početku sam osvojio jednu poziciju, a onda nam je povlačenje Romaina Grosjeana dalo još jednu. U normalnim uvjetima, na normalnoj stazi, bili bi posljednji i pretposljednji", izjavio je Alonso za SkySport.   McLaren je u Australiji uspio izbjeći neke probleme koje je imao tijekom testiranja u predsezoni, ali bolidi su se ipak pokazale presporima. Vandoorne je tijekom kvalifikacija bio najsporiji na najbržem dijelu staze, dok je Alonso bio treći odzada.  "U drugom dijelu utrke morali smo čuvati gorivo, što nam je nanosilo popriličnu štetu, ali smo se uspjeli zadržati na poziciji. S obzirom na situaciju bio sam iznimno iznenađen pozicijom u tom trenutku, no onda je sve pošlo po zlu. Na kraju nismo uspjeli završiti utrku. Jednostavno moramo poboljšati svoj bolid", razočarano je izjavio šokirani Alonso.  Podsjećamo da se McLaren 2015. godine ujedinio sa Hondom što mu na kraju nije pomoglo da se vrati na vrh. Šef Hondinog odjela za Formulu 1 Yusuke Hasegawa, obećao je timu novi motor i time im dao nadu za boljim plasmanom u budućnosti.