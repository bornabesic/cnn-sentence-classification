Foto: Shutterstock DVADESETOGODIŠNJAK iz Kalifornije drogirao je i silovao svoju 16-godišnju sestru i dobio 240 dana zatvora te uvjetnu kaznu, pišu lokalni mediji. Napadač je priznao da je toliko nadrogirao sestru da ga više nije mogla prepoznati. Također je rekao da se prije toga neprestano opirala njegovom navaljivanju. "Dovoljna kazna mu je stigma osuđenog silovatelja" Sudac William Follett osudio ga je na tri godine, a zatim odredio da samo 240 dana provede u zatvoru te ostatak kazne pretvori u uvjetnu.  Rekao je da je za napadača dovoljna kazna "stigma" osuđenog silovatelja te činjenica da će biti prijavljen kao seksualni zlostavljač. "Sama je skinula odjeću i bila je pri svijesti" Follett je također naveo da je žrtva sama skinula odjeću te da nije bila u nesvijesti za vrijeme silovanja.  Sudac je također tvrdio da nije siguran ima li dovoljno dokaza za osudu, unatoč tome što je primio njegovo snimljeno priznanje. Okružni tužitelj Dale Trigg izjavio je da "ne može biti više protiv" sučeve odluke: "Ovo šalje poruku da seksualni predatori koji dovoljno nadrogiraju maloljetnu braću ili sestre mogu s njima stupiti u seksualni odnos bez ikakvih posljedica".