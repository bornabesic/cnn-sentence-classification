RADNICA Konzuma Marijana Matešić dala je otkaz u toj tvrtki, pa napisala emotivan post na Facebooku posvećen vlasniku Agrokora Ivici Todoriću.  Matešić je u poduljem postu napisala kako je radila prekovremeno, za blagdane i vikende i sve to za 2800 kuna. Obratila se i vlasniku Agrokora Ivici Todoriću, kojemu je poručila kako se za njegovu tvrku "nateglila kao magarac" i to za mizernu plaću.  Post Marijane Matešić prenosimo u cijelosti:  "E moj Todoriću.  Ponosno mogu reći dala sam otkaz, da i slobodna sam ko ptica. Ivek, Ivek nateglila sam se kod tebe i to ko magarac, radila sam ko da je moja firma, a ne koda radim za 2.800 kn.  Subote, nedjelje, svetke i petke. Najteže mi je bilo ići na posao na Badnjak popodne. Svi peku kolače, pripremaju se za Božić, a mi u KOnzumu. I dođe 17:50 i taman idemo prati radno mjesto i onda dođe biser da mu se narežu 2 pršuta.Pa jbt di si bio do sada. Kao da nama nije Badnjak. Pauze, ok ak nisu blagdani možeš pojesti u miru, al pred Božić Uskrs sretan si ak otrčiš na WC. Maja Katalenić sjećaš se kad si mi rekla da si trudna, rekla sam ti šuti jer ti neće produžiti ugovor, al ti si bila toliko sretna i pohvalila si se i naravno ostala bez posla, možda i bolje, jer si sad sretnija i sigurno ti je bolje. Branko Margetić još prije 10 tak godina obećavali su ti bodove, ne znam jesi još kod gazde al baš me zanima jesi ih dobio. Ako jesi drago mi je jer si zaslužio. Dok su se pojedini izmotavali ti si teglio.  Svaki mjesec inventarizacije, to smo dolazili poslije radnog vremena. Od 22 pa dok se sve ne izvaže i ukuca. Plaćeno? Moš mislit. I ovako smo svaki dan radili 8 sati, a pisali nam 6:40.U godini dana 2 mjeseca prekovremenih. Ako se pobuniš ili zoveš sindikat, koji se nikad u tih 12 godina, kolko sam tamo, za ništa nije izborio, bace te u dućan Bogu iza nogu i kažu ima tko raditi. Dragi moji, tako sam bila sretna kada sam nakon razgovora za posao, drugi dan dobila poziv da sam primljena.   Još jedna u nizu koja će svoju kičmu, svoje živce ostaviti kod GAZDE. E moj bivši gazda da samo znaš kolko se tvoji djelatnici navuku, za jeb... 2.800kn. A o inventuri da ne pričam, sjećam se zadnje prije porodiljnog od 6 ujutro do drugi dan do 4 ujutro, oči mi krvave, više ni ne vidim nakon 22 sata, rekla sam samo idem doma, ne mogu više.Koliko vremena smo proveli u komorama. Smrzle se ko ..... Sa šeficama sam imala super odnos.  Jbt stalno neke kontrole, svi se tresu jer netko njihov dolazi, e tu sam bila flegma, iskreno zaboli me, ja radim svoj posao i pošteno ga obavljam i nek dođe tko god hoće. Planogrami, pa jbt ko izmisli tom covjeku mjestu da stalno razmješta police po ducanu, a mi preslagujemo.Ajmo vadi sve sa police i složi obrnuto jer je taj netko poslagao na slici drugačije. Lud, zbunjen, nenormalan.  Ruza Stjepanovic Knezovic sjećaš se onog petka 13 -og kad ti je ona iz uprave u štiklicama i minici dosla prigovarati kako je akcija složena, tebi koja si se dala za Gazdu, koja si dolazila i ranije i ostajala do zadnjega, s kojom su svi bili zadovoljni, dok ta šminkerica nije počela kemijati. Možda i bolje da je naišla, jer da nije još bi se patila, ovako si ju poslala di joj je mjesto skinula kutu i otišla. Rasta Morky šefika moja obožavam te :) ti si bila šefica al od prvog dana si s nama imala ljudski odnos i svi te vole, to je šef :) . Lega moj Renata Iveljić- ti si posebna, svašta smo prošli, al eto ovaj šugavi život nas je rastavio, tužna sam jer si otišla daleko, al sam sretna jer se nadam da će vam biti bolje u dalekoj Njemačkoj. Ima tu još puno ljudi koji su se "spasili" , al neki na žalost čekaju bolja vremena. Žao mi je šta sam čula da je puno kolegica pod sedativima, da ne mogu više izdržati taj pritisak, e njih mi je žao, a ostalo, iskreno briga me.  Imala bi ja još puno toga za pisati o dućanima, al dovoljno je i ovo. A da bude sponzor il donator, ne daj Bože. To mu je preslaba reklama, al glavno da u svim shoovima farmama i pm bude glavni sponzor, nema veze ja uz pomoć malih ljudi puno napravim i puno je slađe.   E da dođem neki dan na portu i pita covjek sa porte, Izvolite, ja kažem dosla sam dati otkaz, on kaze dati? ja kazem da, čudno me gledao kaze inače ljudi kad dodu potpisati otkaz tuzni su, a vi se smijete.Naravno jer sam sretna, cure moje znam kako vam je, bar u dućanu možete uvijek naći posao, ne bojte se otići od GAZDE, pa nek mu vidi kolko mu vrijede njegovi radnici, kolko se radi i u kojim uvjetima. Doći ću ja opet do vas al samo na kavicu, voli vas vaš lega :) :)"