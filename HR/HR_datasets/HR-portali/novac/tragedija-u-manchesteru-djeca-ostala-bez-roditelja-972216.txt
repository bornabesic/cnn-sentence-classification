Screenshot: YouTube U TERORISTIČKOM napadu u Manchesteru poginuo je i bračni par iz Poljske, potvrdio je poljski ministar vanjskih poslova.  Djevojčice ostale bez roditelja  "Roditelji su došli po svoje kćeri nakon koncerta i, nažalost, imamo informaciju da su izgubili živote. Njihova djeca su preživjela", rekao je za radio RMF FM Witold Waszczykowski.  Ministar je dodao da je još jedan otac iz Poljske ozlijeđen u eksploziji te ubrzo operiran.  Najkrvaviji napad od 2005. godine  Velika Britanija proglasila je kritično stanje opasnosti od terorizma i najavila razmještanje vojske diljem države kako bi se pojačalo osiguranje.  Protuterorističke agencije pokrenule su veliku istragu o okolnostima napada u Manchesteru, najkobnijeg napada u Velikoj Britaniji od 7. srpnja 2005., kada je u Londonu 52 nevinih ljudi izgubilo živote.