Foto: Instagram LEGENDARNI Miki Rapaić nedavno se požalio da Hajdukovi treneri nisu prepoznali kvalitete njegova sina, koji se nakon dvije godine u Italiji nedavno vratio u Split. "Uništili su mi sina, ne daju mu da igra. Ne razumijem kako ga nisu prepoznali", žalio se Miki nakon čega su trenerske "neznalice" iz Hajduka protiv Dinama osvojile dva hrvatska Kupa s mlađim kategorijama. Rapaićev sin Boris iz Hajduka je otišao u Inter, gdje je u razvojnoj ligi u 28 utakmica zabio tek šest golova. Ove sezone se vratio u Hajduk i u trećoj ligi, u rezervnoj momčadi, zabio tri gola. I dok se njegov otac žali na tretman svojega sina, Boris, čini se, nije pretjerano nesretan. Vrijeme krati objavljujući na Instagramu svoja, u najmanju ruku, diskutabilna modna rješenja i ne odaje dojam kao da mu nešto previše nedostaje u životu.