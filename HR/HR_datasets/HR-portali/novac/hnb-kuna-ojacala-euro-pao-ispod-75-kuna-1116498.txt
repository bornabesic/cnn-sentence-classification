Kuna je na tečajnoj listi Hrvatske narodne banke (HNB) utvrđenoj danas, u odnosu na tečajnicu s kraja prošlog tjedna, ojačala prema euru za 0,04 posto pa je srednji tečaj eura pao ispod 7,5 kuna. Srednji tečaj eura na tečajnoj listi HNB-a, koja se primjenjuje od utorka, iznosi 7,496492 kune. Euro je zadnji puta bio ispod 7,5 kuna na tečajnici utvrđenoj 16. rujna. Na vrijednosti su prema kuni izgubile i ostale važnije inozemne valute, švicarski je franak oslabio za 0,13 posto, američki dolar za 0,27 posto, a britanska funta za 0,88 posto. Srednji tečaj franka na danas utvrđenoj tečajnici središnje banke iznosi 6,886360 kuna, dolara 6,670664 kune, a funte 8,628559 kuna. >> HNB: kuna ojačala prema euru na dnevnoj i tjednoj razini >> Prosječna neto plaća za srpanj iznosila je 5.594 kune 