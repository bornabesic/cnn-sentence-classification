Foto: Hina PREDSJEDNIK Europskog vijeća Donald Tusk pozvao je čelnike Grupe G7 da se striktno pridržavaju odluke o sankcijama donesenim protiv Rusije zbog ukrajinske krize, samo dan nakon što je visoki američki dužnosnik izjavio da Washington o tom pitanju nema stajalište.   Dvadeset i osam članica EU-a i Sjedinjene Države uvele su sankcije Rusiji nakon što je Moskva 2014. anektirala ukrajinski poluotok Krim, istodobno pruživši potporu separatistima na istoku zemlje.   Tusk je rekao da je "pozitivno iznenađen" potporom što ju je Donald Trump pružio Europskoj uniji, u trenutku dok se ta institucija nosi s Brexitom te dodao da se američki predsjednik slaže kako Brexit predstavlja "tek incident, a ne i prijetnju".   Tijekom prošlogodišnje izborne kampanje američki je predsjednik iritirao čelnike EU-a iznoseći pozitivna stajališta o Brexitu te potičući ostale zemlje članice da razmisle o napuštanju bloka.