Zagrebačka tvrtka Alfa stan široj je javnosti predstavila dugo očekivani projekt „Alfa stan Jordanovac – Home of the future“ i time otvorila vrata četiriju luksuznih vila s po tri stana. Jedinstveni i pametni stanovi jamče maksimalnu privatnost te pružaju snažan dojam življenja u kući, a ovim predstavljanjem javnosti službeno je krenula prodaja stanova kupcima koji zahtijevaju spoj najviših svjetskih standarda gradnje te maksimalne udobnosti i luksuza. Odabrani uzvanici imali su priliku uživati u prezentaciji stanova, a direktor tvrtke Alfa stan, Mate Mustapić, otvorio je večer predstavljanja ovog projekta na kojeg je iznimno ponosan. „Ovaj projekt predstavlja krunu našega dugogodišnjeg rada u kojeg su djelatnici Alfa stana uložili zajednički trud i rad. Želja nam je bila omogućiti ljudima, našim stanarima, izniman komfor uz najsuvremeniju tehnologiju u Hrvatskoj. Zahvalio bih se svim djelatnicima i suradnicima koji su sudjelovali u ostvarenju ovog sna i realizaciji projekta „Home of the future“, ali i svima vama koji ste doprinijeli njegovu stvaranju.“ Stanovi nude jedinstveni doživljaj stanovanja, inovativan dizajn i posvećenost luksuznim elementima življenja, a izniman interes kupaca već je počeo.