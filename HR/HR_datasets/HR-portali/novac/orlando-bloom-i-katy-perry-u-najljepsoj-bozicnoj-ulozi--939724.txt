Foto: Facebook OVIH dana i hollywoodski celebrity svijet ima pune ruke posla. Odnosno, barem oni s velikim srcem kao što su zgodni Orlando Bloom i Katy Perry, a koji su neki dan, odjeveni u božićnu odoru, posjetili malene bolesnike Dječje bolnice u Los Angelesu.  Koliko su se djeca iznenadila ovom posjetom i oduševila svojim privremenim gostima pokazuje ova cijela galerija koju je osoblje bolnice objavilo na svojoj Facebook stranici, a koju je dosad pogledao ogroman broj ljudi. Naravno, svi smo privučeni dvama zvijezdama, međutim, kako se po slikama vidi, zvijezde ovaj put nisu bili oni već maleni pacijenti s kojima su se Orlando i Katy družili satima i kako je vidljivo - neizmjerno su uživali u društvu klinaca podijelivši im poklone, ali prije svega - udijelivši im nekoliko sati bezbrižne zabave uz pjesmu i opušteno druženje.