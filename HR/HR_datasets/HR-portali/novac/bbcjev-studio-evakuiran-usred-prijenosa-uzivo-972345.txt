Screenshot: BBC/Twitter STUDIO BBC-jevog 5Livea evakuiran je za vrijeme radijskog prijenosa uživo, javljaju britanski mediji. Na snimci objavljenoj na društvenim mrežama vidi se kako zaposlenici BBC-ja prekidaju prijenos, i to nakon što se u zgradi upalio alarm. Alarm je popraćen upozorenjem: "Pažnja, pažnja, molimo vas da napustite zgradu kroz najbliži izlaz. Nemojte koristiti lift". Srećom, nedugo nakon evakuacije Nihal Arthanayake, jedan od voditelja, objavio je kako se radilo o lažnoj uzbuni.