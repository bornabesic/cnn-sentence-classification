Šest glavnih ekonomista hrvatskih banaka povećalo je prognoze rasta za 2017.; pritom najpesimističniji očekuje rast od 2,7 posto, a najoptimističniji 3,1. Prosječna je ocjena 2,9 posto. Potaknut će ga domaća potražnja, osobna potrošnja koja raste zbog oporavljanja tržišta rada i rasta plaća, porezne reforme i fiskalna ekspanzija koju donosi novi proračun – precizirao je Hrvoje Dolenec, predsjednik Kluba analitičara Hrvatske udruge banaka. Najavio je i vraćanje inflacije na razini od jedan do 1,4 posto, nižoj od prosjeka eurozone, što smatra stimulativnim za gospodarstvo, dok se očekivanja kad su posrijedi investicije razlikuju. S jedne strane, očekuje se dobar stimulans od smanjenja poreza na dobit za poduzetnike i iskorištenosti fondova EU, što će poboljšavati javne investicije. No, upitno je koliko će se privatne investicije pridružiti tom trendu. I dalje će se zadržati deficit u javnim financijama, iako niži nego dosad. Ekonomski analitičar Velimir Šonje deficit pozicionira ispod dva posto, a to što proračun nije bio toliko štedljiv koliko se očekivalo, ne smatra dobrim za zemlju. >> Očekuje se i stimulans od smanjenja poreza na dobit za poduzetnike >> Marićeva predviđanja za 2017.: Rast BDP-a 3 posto, deficit unutar 2 posto 