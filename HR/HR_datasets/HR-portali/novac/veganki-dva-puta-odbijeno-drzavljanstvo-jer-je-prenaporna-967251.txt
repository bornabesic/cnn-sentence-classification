Screenshot: YouTube NIZOZEMKI Nancy Holten (43) dva puta je odbijena prijava za švicarsko državljanstvo nakon što se lokalno stanovništvo žalilo da je "prenaporna", ali treći put je uspjela u svojoj borbi. Holten je rođena u Nizozemskoj i preselila se u Švicarsku kada je imala osam godina. Tečno govori švicarski njemački i njezina djeca imaju švicarsko državljanstvo. Bori se protiv kravljih zvona, utrka prasadi i crkvenih zvona U lokalnom selu Holten je na lošem glasu zbog kampanje protiv tradicije stavljanja zvona kravama oko vrata te utrka prasadi. Također je otvorila Facebook stranicu protiv zvona za krave i pokrenula kampanju protiv crkvenih zvona u selu. Zbog svega se žalila lokalnim vlastima, koje su stale na njezinu stranu i protiv seoskog odbora, piše The Local. Ovaj put se prijavila direktno vlastima kantona, koje su odlučile da nema opravdanja za odbijanje državljanstva te prihvatile njezinu prijavu. "Poniženja, prijetnje, zlostavljanje na radnom mjestu..." Holten je izjavila da osjeća veliko olakšanje zbog toga što je napokon dobila državljanstvo: "To je neopisiv osjećaj. Osjećam se kao da sam napokon 'stigla'. Švicarska je moja domovina", rekla je. "U posljednje dvije godine doživjela sam sve što možete zamisliti. Poniženja, ignoriranje, hvale, prijezir, tapšanje po ramenu, ohrabrenje, prijetnje, zlostavljanje na radnom mjestu. Ali, puno sam iz toga naučila i ojačalo me", dodala je Holten. Također je rekla da će se nastaviti boriti za prava životinja.