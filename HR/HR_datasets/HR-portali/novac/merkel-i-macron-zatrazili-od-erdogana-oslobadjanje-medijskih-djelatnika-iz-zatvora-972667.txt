Foto: Hina ČELNICI europskih institucija poručili su u Bruxellesu turskom predsjedniku Recepu Tayyipu Erdoganu da žele nastaviti suradnju s njegovom zemljom, ali su i ukazali na potrebu poštivanja ljudskih prava te dogovora o migrantima, koji je zaustavio rijeku izbjeglicu prema Europi.  Erdogana, koji je u Bruxelles doputovao na summit NATO-a, primili su predsjednik Europskog vijeća Donald Tusk i predsjednik Komisije Jean-Claude Juncker. "Razgovarali smo potrebi suradnje, a ja sam glavnu pozornost posvetio pitaju ljudskih prava", rekao je Tusk nakon susreta. "EU i Turska moraju i hoće nastaviti suradnju. Na sastanku se razgovaralo o temama od zajedničkog interesa u konstruktivnoj atmosferi", objavila je Komisija. Pristupni razgovori sporo traju, Erdogan nezadovoljan EU s Turskom vodi pristupne pregovore, koji traju od 2005. godine, ali vrlo sporo napreduju. Erdogan je jučer ponovno pozvao EU da se konačno izjasni o članstvu Turske i da je ne tretira "kao prosjaka". "EU čeka da se Turska sama povuče", rekao je Erdogan prije odlaska u Bruxelles. Na marginama summita NATO-a, Erdogan je razgovarao i s njemačkom kancelarkom Angelom Merkel i francuskim predsjednikom Emmanuelom Macronom. Merkel zatražila oslobađanje dopisnika njemačkog dnevnika Merkel je od njega zatražila da oslobodi dopisnika njemačkog dnevnika Die Welt Deniza Yucela, koji se nalazi u zatvoru u Turskoj od veljače. Ona je također zaprijetila da će povući njemačke vojnike iz vojne baze u Incirliku, koji sudjeluju u međunarodnoj koaliciji protiv Islamske države, nakon što turske vlasti nisu dopustile jednom izaslanstvu njemačkog parlamenta da ih posjeti. U zatvoru u Turskoj i francuski fotoreporter U razgovoru s francuskim predsjednikom Macronom Erdogan je, prema Elizejskom palači, obećao da će "ubrzo razmotriti situaciju" s francuskim fotoreporterom Mathiasom Depardonom, koji je prije dva tjedna zatočen u Turskoj.