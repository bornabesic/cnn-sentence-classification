Kukci, mravi, pauci i stonoge su među najboljim čistačima gradova, a to je dokazao i nedavno provedeni eksperiment u New Yorku prilikom kojeg su ovi kukci očistili zaista impresivne količine hrane bačene na tlo. Istraživanje koje je proveo North Carolina State University, a koje je objavljeno u Global Change Biology, navodi kako člankonošci godišnje mogu očistiti ekvivalent 60.000 hot-dogova, 200.000 kolačića i 600.000 komada čipsa koji godišnje završe na ulicama newyorških kvartova kao što su Broadway ili West Street. Da bi saznali koliko hrane ovi kukci mogu probaviti, znanstvenici su namjerno diljem New Yorka bacali ostatke hrane.  Neki ostaci su ostavljeni u kavezima (kako ih ne bi mogla pojesti druge životinje), dok su drugi ostavljeni na dohvat psima, mačkama i glodavcima. Rezultat je taj da su u samo 24 sata člankonošci konzumirali 32% hrane u kavezima i čak 80% hrane van kaveza. Cijeli članak pročitajte ovdje. Vijesti iz svijeta energetike, obnovljivih izvora energije, energetske učinkovitosti i zaštite okoliša pratite na portalu www.croenergo.eu. 