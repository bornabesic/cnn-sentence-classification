Podravka je otvorila tvornicu u Tanzaniji, prvu na tržištu Afrike za što je potencijal počela ispitivati prije dvije godine, a u tvornicu su uloženo četiri milijuna eura. Tvornica je izgrađena i opremljena u roku od godine i pol dana, u njoj će biti zaposleno 20 radnika, a posredno je stvoreno još 200 radnih mjesta. Uz tradicionalnu trgovinu, u Africi se razvija i moderna prodaja pa se otvaraju mnogi veliki trgovački lanci, pa se upravo Tanzanija nametnula kao najpogodnija za pokretanje poslovanja na ovom tržištu, radi svoje pozicije, infrastrukture, rasta gospodarstva te članstva u trgovačkim asocijacijama, kažu u Podravki. – Naši su proizvodi dostupni u svim modernim trgovačkim lancima i trgovinama u Tanzaniji, a izazov nam je lansirati naše proizvode u tradicionalne trgovačke lance kako bi bili dostupni svim stanovnicima Tanzanije. Širok raspon naših proizvoda je sada dostupan i u Keniji, Zambiji i Ugandi – izjavila je članica uprave Podravke Olivija Jakupec, članica Uprave Podravke koja je zajedno s tamošnjim ministrom industrije, trgovine i investicija Charles Mwijage otvorila tvornicu.   