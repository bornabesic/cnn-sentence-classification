Foto: Facebook JEDAN mladić koji se noćas našao u situaciji u kojoj su mnogi prije njega bili, zatražio je pomoć u Facebook grupi "Studentski dom Stjepan Radić - Sava". "Ljudi, kao nikad dosad trebam pomoć", početak je Ivanove molbe, u kojoj ukratko opisuje kako je previše popio, zaspao s gitarom na klupi, a kad se probudio gitare više nije bilo. Problem je u tome što gitara nije njegova a kako bi ispravio pogrešku uputio je javni apel za pomoć. Njegovu poruku prenosimo u cijelosti. "Ljudi, kao nikad do sad trebam pomoć bilo koga ko se u rano nedjeljno jutro našao oko HNK... duga priča ukratko: bio sam veliki kreten da sinoć iz izlaska ponesem gitaru do grada i da odem dalje pit... i bio sam još veći kreten da sam se toliko napio da sam zaspo na stanici (inače bi ovo bila priča za smijat se, ali nije...) - ovu sliku je prijatelj sliko kad je prolazio autom pored stanice i prepozno me... ni pola sata nakon ovoga sam se probudio, ali gitare više nije bilo među mojim nogama... znam da grupa ima puno članova i vi ste mi zadnja nada, ako je netko bilo što vidio, molim vas javite mi... inače me ne bi toliko bila briga da je moja gitara, jer sam sam zakuvo i sam ću ispaštat, ali moja gitara nije... ako ima kakva dobra/sretna duša da mi pomogne ispravit ovo sranje koje sam danas posijo siguran sam da ću nać nekakav način da se odužim... živili ljudi ;)", napisao je.