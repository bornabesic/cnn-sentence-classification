Foto: Twitter NEDJELJA će biti emotivan dan u Rimu. Veliki, neponovljivi Francesco Totti (40) protiv Genoe posljednji put u karijeri odjenut će Romin dres i oprostiti se nakon 25 godina provedenih u jedinom klubu za koji je igrao u seniorskoj karijeri. Kako bi im se zahvalio na podršci i oprostio se s njima, Totti je sinoć cijelu momčad Rome izveo na večeru i darovao svakome svoj dres za uspomenu. Ekipnu fotografiju objavio je na Twitteru. "Ne mogu riječima opisati koliko mi znači ovaj klub, koliko mi je značio i koliko će mi uvijek značiti. Od ponedjeljka okrećem novu stranicu u životu. Roma će uvijek biti u meni", rekao je Totti. Neki igrači su se na Instagramu i sami pohvalili velikim događajem pa je tako Kostas Manolas objavio fotografiju s Tottijem i darovanim dresom u lijepoj kutiji. "Bila mi je čast igrati s tobom", napisao je Grk.