Foto: 123rf  ZNATE li da DNK muškog ploda može ući u majčin mozak tijekom trudnoće, zadržati se tamo doživotno i postati doslovno dio njenog mozga.   Da bi to pokazali i jasnije pojasnili javnosti snimljen je kratki filmić u kojem je ukratko pokazano sve do čega su znanstvenici došli istražujući ovu temu, a objavljeno je, među ostalima, i u velikoj studiji na stranicama National Centre for Biotechnology Information DNK muškog ploda ima naime tu mogućnost da putuje do majčinog mozga čim se počnu razvijati fetalne stanice u kojima DNK ploda počinje svoje putovanje, prolazi kroz posteljicu te putuje dalje do svog cilja.   Taj se fenomen inače naziva fetalnim mikrokimerizmom, a označava protok fetalnih stanica od majke prema fetusu te od fetusa prema majci te je dokazano da upravo zbog tog fenomena neke teško bolesne trudnice budu čudnovato izliječene. Upravo zahvaljujući "daru" koje im daje plod njihove utrobe. Zasad se govori o tome da majčin mozak nakon trudnoće, baš iz tog razloga, doživotno nosi DNK muškog ploda, no to vjerojatno nije sto posto točno s obzirom da se vjeruje da je u mozgovima žena moguće pronaći i dio kćerinog DNK, no kako je puno lakše izdvojiti Y kromosome tako je dosad dokazano da trag u mozgu ostavljaju samo muški.   Jednom će, vjerujemo, izdvojiti i DNK trag kćerki pa ćemo moći pričati o jasnom dokazu na koji način bebe doživotno mijenjaju svoje majke. A da ne govorimo samo o klasičnom majčinskom iskustvu.   Sve je to dokazano kada je u istraživanju na mozgovima mnogih majki pronađeno dosta DNK tragova u njihovom moždanoj kori. Kora inače ima ulogu da mozak štiti od raznih vanjskih faktora kao što su lijekovi, droge jer ih upija u sebe i ne dozvoljava njihovo protok u mozak no dokazano je da u vrijeme trudnoće ta uloga kore bude malo oslabljenja i upravo je tada moguće prodrijeti do njega. A upravo to rade DNK stanice putujući kroz posteljicu, kroz krvotok, sve do mozga.   Međutim, znanstvenici još uvijek ne znaju do koje je mjere fenomen kimerizma, odnosno ova znakovita promjena u majčinom mozgu, pozitivna ili negativna. Naime, dokazano je da stanice muškog ploda mogu utjecati na smanjenje rizika, odnosno na suzbijanje nekih bolesti, ali isto tako postoje i dokazi da su upravo one ponekad "pokretač" nekih drugih bolesti.   Primjerice - stanice potomka koje dospiju u majku u velikoj broju slučaju doista mogu dokazano spriječiti pojavu raka dojke te je isto tako dokazano da mogu utjecati na popravak oštećenog tkiva, ali s druge strane mogu stvoriti pojavu raka debelog crijeva i ponekih autoimunih bolesti.   U svakom slučaju, do ovih se otkrića došlo relativno nedavno (prije nekoliko godina) i otad mnogi znanstvenici rade na opsežnim istraživanjima kako bi dokučili koje to sve stanice ostaju trajno u organizmima prilikom te mama-beba razmjene, te naravno, da dokuče u kojoj su mjeri one pozitivne ili negativne. Tema koja će još godinama zabavljati znanstvenike i pomalo nam otkrivati još neke neotkrivene tajne ljudskog "stroja".