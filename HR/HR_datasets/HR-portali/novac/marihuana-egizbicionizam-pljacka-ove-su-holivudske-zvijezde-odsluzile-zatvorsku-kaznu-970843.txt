Foto: Instagram/ Youtube MNOGE holivudske zvijezde iza sebe imaju brojne skandale. Svega se tu nađe afera, preljuba, živčanih slomova, epizoda s drogom, a neki od njih su proveli neko vrijeme i iza rešetaka.   1.	Mark Wahlberg Mark je možda danas uzoran građanin, ali kad je bio mladić delinkventno ponašanje mu nije bilo strano. Kad je imao samo šesnaest godina bio je u zatvoru 45 dana i to zbog napada na dva Vijetnamca čiju je prodavaonicu pokušao opljačkati. Mark je objasnio da je bio napušen i da mu trijeznom nikad takvo nešto ne bi palo na pamet. 2.	Jane Fonda Glumica je bila uhićena 1970. godine u klivlendskoj zračnoj luci zbog navodnog krijumčarenja narkotika. Kasnije se ispostavilo da se radilo o vitaminskim tabletama. Jane je sedamdesetih često dolazila u sukobe s policijom jer je bila otvorena protivnica rata u Vijetnamu. 2009. je na svom blogu napisala da je bila žrtva politike Richarda Nixona. 3.	Matthew McConaughey Miljenik publike uhićen je 1999. godine zbog posjedovanja marihuane. Navodno je tom prilikom plesao gol po ulici. U prošlogodišnjem intervjuu za Playboy otkrio je da mu je policija više puta bila na vratima kako bi provjerili ima li trave. 4.	Robert Downey Jr. Čini se da Iron Man u stvarnom životu i nema tako čvrstu volju. Ovaj je glumac imao velikih problema s narkoticima i u razdoblju između 1996. i 2001. godine više je puta bio u zatvoru. 1999. je završio iza rešetaka na godinu dana jer se nije pojavio na sudu kako bi napravio test na drogu. Prema pisanju Daily Maila tome je na kraj stala njegova supruga Suzanne Levine koja mu je zaprijetila da se neće udati za njega ako se ne odrekne svojih poroka. 5.	Paris Hilton Razmažena nasljednica u zatvoru je završila čak dva puta. Prvi put je 2007. osuđena na 45 dana zatvora zbog vožnje u pijanom stanju, a 2016. je ponovo zatvorena zbog posjedovanja kokaina. U obje prilike puštena je ranije, navodno zbog dobrog ponašanja.