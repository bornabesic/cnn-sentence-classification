Foto: Toyota TOYOTA je prošle godine na SEMA-i predstavila svoju leteću tvrđavu, a sada ju je poslala u napad na brzinski rekord.  Kao što je poznato, u pitanju je trkaće vozilo na osnovi Land Cruisera. U Toyoti naglašavaju da je svaki vitalni dio vozila modificiran, dok pogonskom 5.7 V8 društvo prave dvije Garettove turbine. Maksimalna snaga je oko 2.000 KS, a u Toyoti kažu da može povući preko 350 km/h. Dovoljno da Land Crusier postane Land Speed Cruiser.  U želji da saznaju kolika je točna brzina najbržeg terenca na svijetu odveli su svoju zvijer na pistu zračne luke Mojave i predali ju u ruke Carlu Edwardsu, NASCAR vozaču.  Nakon nekoliko pokušaja Toyotin nesvakidašnji bolid bio je spreman srušiti brzinski rekord od 339,5 km/h. I uspio je, vozio je nevjerojatnih 370,4 km/h.