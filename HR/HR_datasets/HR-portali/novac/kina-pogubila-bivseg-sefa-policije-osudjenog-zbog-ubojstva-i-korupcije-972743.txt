Foto: FAH BIVŠI šef policije sjeverne kineske pokrajine pogubljen je nakon što osuđen za ubojstvo, korupciju i ilegalno posjedovanje vatrenog oružja, izvijestili su u ponedjeljak kineski državni mediji.  Smrtnu kaznu izrečenu Zhaou Lipingu podržao je kineski Vrhovni sud, navodi Xinhua.  Zhao (66) je ubio svoju 28-godišnju ljubavnicu i zapalio je njezino tijelo, rečeno je na sudu u gradu Taiyuanu tijekom izricanja kazne u studenome prošle godine.  Umirovljeni šef policije također je bio optužen za zloporabu položaja i primanje mita u iznosu od ukupno 23,7 milijuna juana (3,5 milijuna dolara).  Tijekom istrage policija je navodno u njegovu domu pronašla ilegalno vatreno oružje i streljivo.  Peking provodi veliku protukorupcijsku kampanju otkako je predsjednik Xi Jinping došao na vlast 2012. i dosad je kažnjeno oko milijun dužnosnika, priopćila je vlada.