Organizacija za ekonomsku suradnju i razvoj (OECD) upozorila je da bi po njihovim prognozama države u eurozoni mogle ući u recesiju sljedeće godine, javlja BBC. OECD predviđa da bi se rast ekonomije u eurozoni mogao smanjiti za 1 posto u posljednjem kvartalu ove godine i za 0,4 posto u prvom kvartalu 2012. godine. Ove se godine očekuje globalni gospodarski rast od 3,8 posto i 3,4 posto sljedeće godine, dok se za ekonomiju SAD-a predviđa 2-postotni rast 2012. godine, jednako kao i u Japanu. Agencija za ocjenjivanje kreditnog rejtinga Moody's ocijenila je da su zbog dužničke krize ugroženi kreditni rejtinzi svih članica eurozone pa čak i država koje imaju rejting AAA kao što su Njemačka, Francuska, Austrija i Nizozemska.   