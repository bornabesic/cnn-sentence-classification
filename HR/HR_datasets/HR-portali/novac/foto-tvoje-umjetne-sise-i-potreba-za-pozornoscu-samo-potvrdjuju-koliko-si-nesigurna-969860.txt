Foto: Instagram/ Reddit INSTAGRAM model, Niece Waidhoffer, nedavno je na Redditu objavila svoju fotografiju s natpisom "Roast me" što je izraz koji označava duhovito ruganje ili ismijavanje. Što je tražila to je i dobila, ali izgleda da je za nju to bilo previše, pa je ubrzo izbrisala svoj profil. Na prvi pogled, ne bismo rekli da na njoj postoji nešto čemu bi se trebali ismijavati, ali to bi bilo podcjenjivanje ekipe na Redditu. Ovaj put su se krvoločno oborili na njene nesigurnosti. "Tvoje umjetne sise i potreba za pozornošću samo potvrđuju koliko si nesigurna. Ta nesigurnost vjerojatno dolazi od toga što ćeš se uvijek pitati jesi li išta u životu stvarno zaradila. Ljudi ti daju stvari jer te vole gledati, ali to te ostavlja plitkom i nesposobnom da ostaviš bilo kakvog traga u svijetu. Svi tvoji odnosi su površni. Nikad ne znaš je li netko s tobom samo zbog tvog izgleda i bi li te ikad pogledao da nisi tako lijepa. Te će te nesigurnosti držati u teretani ili te tjerati da tražiš potvrdu na internetu, počet ćeš s plastičnim operacijama i uskoro završiti kao Donatella Versace, ali bez osobnosti", napisao joj je jedan korisnik. "Ti si jedna od onih cura što me podsjete da sam napaljen, a onda odem tražiti ljepšu na koju ću drkati", bio je još brutalniji drugi. Baš kad pomislimo da nije moglo gore od toga, na temi se pojavio i njen bivši koji je odlučio dodati svoju porciju pljuvanja. "Izgledaš kao da ti je glavni predmet na faksu bio kako naći sponzora. Možda bi se i mogla dobro udati da znaš što učiniti s penisom. Toliko si očajna za pozornošću da stavljaš ovakve teme. Tvoj pas je jedini koji će ti pokazati nekakvu odanost, a i to samo zato što ga hraniš. Očigledno nisi u stanju podnijeti kritiku. Umrijet ćeš sama", napisao je bespoštedno. Niece je uskoro odgovorila putem svog Instagram profila. "Ok, ljudi, porazgovarajmo. Kao prvo, bez brige, dobro sam i nema potrebe da mojoj obitelji šaljete izraze sućuti. Da, uzrujala sam se i obrisala profil na Redditu jer sam bila dovoljno glupa da koristim svoj nadimak s Instagrama, a nisam htjela da me se pronađe. Našli ste me svejedno. Što se tiče "bivšega", mislim da se nikad nismo upoznali, a i krivo si mi napisao ime. Hvala većini komentatora koji su bili duhoviti i svima koji su mi pružili podršku protiv ljudi koji su jedva dočekali da me popljuju", napisala je.