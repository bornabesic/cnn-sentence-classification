Foto: Instagram ARIEL WINTER, 19-godišnja glumica koja je svjetsku slavu stekla u hit seriji "Moderna obitelj" progovorila je o teškim trenucima odrastanja u filmskoj industriji, piše DailyMail. Lijepa glumica otkrila je da joj je bilo grozno kad je dobivala žestoke kritike sa samo 11 godina kad je počela glumiti u seriji. "Jako su nas kritizirali. Mene pogotovo jer sam bila najmlađa na setu. Bilo je jako teško", rekla je. Tviteraši su je često nazivali "debelom, ružnom, jeftinom i čudnom", no rekla je da je prošla kroz ta vremena uz veliku pomoć kolegica Sofije Vergare i Julie Bowen. "Serija i kolege su mi puno pomogli. Bila sam okružena predivnim ljudima koji su mi pružali veliku podršku. Uvijek su mi govorili da vjeruju u mene i da moram biti samopouzdanija", rekla je za Entertainment Tonight.  Njezine kolegice imaju sam riječi hvale za Ariel. "Super je. Odlična je glumica, jako profesionalna, nikad nismo imali problema s njom. Volimo je", izjavila je jednom Sofia Vergara. 19-godišnja glumica želi potaknuti i druge djevojke da više vjeruju u sebe i pokazati da nije važno što drugi misle. Kad su je pitali koji bi im savjet dala, rekla je: "Prije svega, trebamo biti svjesne toga da smo predivne kako god izgledamo. Takve smo kakve trebamo biti, zar ne?"