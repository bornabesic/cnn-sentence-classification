LEGALNA marihuana je veliki posao. Sjevernoameričko tržište marihuanom je uprihodilo 6.7 milijardi dolara u 2016., čak 30% više nego u godini prije, prema novom izvještaju Arcview Market Researcha, vodećeg izdavača istraživanja vezanih uz tržište kanabisom.   Zelena groznica  Takozvana "zelena groznica" ne pokazuje znakove usporavanja, prenosi Business Insider.   Cijene Arcviewovih projekata će rasti godišnjom stopom od 25% do 2021. godine, kad se očekuje da će sjevernoameričko tržište prijeći 20.2 milijarde dolara.   Munjeviti rast  "Jedine kategorije konzumerističke industrije koje sam vidio da su dosegle 5 milijardi dolara godišnje i onda nastavile rast od 25% u sljedećih pet godina su; kabelska televizija u devedesetima (19%) i širokopojasni internet (29%) u dvije tisućitima", rekao je Tom Adams, glavni urednik Arcview Market Researcha.   Adams, koji se nedavno pridružio Arcviewu nakon što se dugo bavio istraživanjem tržišta, kaže kako ga rastuća industrija kanabisa podsjeća na vrijeme kad je dial-up internet prepustio mjesto širokopojasnom internetu.   Broj Amerikanaca s pristupom širokopojasnom internetu je skočio s 3% u 2000., kad je otprilike pola američke odrasle populacije bilo na internetu, na 66% u 2010., prema Istraživačkom Centru Pew.   "Ono što je širokopojasni internet učinio je slična paralela s legalizacijom kanabisa. Vidjeli smo industriju od 5 milijardi dolara, kao što je ova, kako je u Sjevernoj Americi postigla veliki rast", rekao je Adams.   Smanjivanje stigme  Što se tiče rasta tržišta kanabica, direktor Arcviewa, Troy Dayton, zahvaljuje legalizaciji jer je smanjila stigmu oko biljke i dovela nove korisnike na tržište.   Dayton kaže kako su i različite metode konzumacije, kao što su sprejevi i jestive supstance, također ubrzale rast. Konzumenti koji nikad ne bi popušili "joint" su dobili različite verzije proizvoda, s raznovrsnom lepezom okusa, jačine i iskustva.   Raznovrsnost ponude  "Jedan od glavnih razloga zbog kojih ljudi napuštaju ilegalna tržišta je upravo u tome što na ovakav način mogu dobiti raznovrsnost. Ovakvi proizvodi se jednostavno ne mogu naći na ilegalnom tržištu", kaže Dayton.   Iako bi ovaj posao mogao postići rast od 25% svake godine do 2021., Adams kaže kako ipak misli da tržište legalne marihuane nikad neće biti veliko kao multimilijardersko internet tržište. Ali njihove stope rasta su ipak usporedive.   Također predviđaju i veliki broj zemalja koje će legalizirati marihuanu u sljedećih 10-15 godina.