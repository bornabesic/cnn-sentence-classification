Foto: Ivo Cagalj/PIXSELL DVIJE su osobe poginule, a dvije ozlijeđene u dvije prometne nesreće koje su se dogodile sinoć i jutros na širem području Imotskog i Sinja, doznaje se u splitskoj policiji. U Otoku kod Sinja došlo je do teške prometne nesreće uslijed slijetanja osobnog automobila s kolnika.  Jedna osoba smrtno je stradala u nesreći koja se dogodila u 6.15 sati na cesti od Sinja prema Otoku, predio Kerep. Splitska policija izvijestila je da je došlo do slijetanja vozila marke BMW s ceste, kako se pretpostavlja, zbog neprilagođene brzine.   U vozilu su bile tri mlađe muške osobe. Dvojica mladića koja su ozlijeđena zbrinuta su u splitskoj bolnici. Policija na mjestu stradavanja obavlja očevid nakon kojeg bi se trebao znati točan razlog slijetanja BMW-a izvan ceste.  Jedna osoba ozlijeđena je i u slijetanju vozila s kolnika u Seget Vranjicu kod Trogira, no muškarac nije životno ugrožen. Uzrok nesreće navodno je alkoholiziranost.