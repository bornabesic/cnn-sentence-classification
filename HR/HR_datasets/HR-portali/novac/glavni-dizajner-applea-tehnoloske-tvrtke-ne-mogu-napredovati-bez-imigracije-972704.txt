Screenshot: YouTube GLAVNI dizajner tehnološkog diva Applea Jonathan Ive izjavio je za BBC kako smatra da je za napredak tehnoloških tvrtki u Velikoj Britaniji ključna imigracija. Jonathan Ive je rekao da Velika Britanija mora ostaviti otvorena vrata za najveće talente diljem svijeta ako želi da se njezine tehnološke tvrtke razvijaju. Tvrtke strahuju da će nakon Brexita ostati bez talenata Ive je također rekao da su najveća tehnološka središta, poput Silicijske doline, mjesta s "ogromnom kulturnom raznolikošću". Dizajner iPhoena nije komentirao nastojanja Velike Britanije da zaustavi imigraciju. Neke od tehnoloških tvrtki strahuju da će ostati bez potrebnih talenata nakon Brexita. "Britanija bi trebala postati sličnija Silicijskoj dolini" "Pristup talentima je užasno važan za stvaranje konteksta za rast tvrtki te zdrav način istraživanja i razvoja novih proizvoda te novih tipova proizvoda", rekao je Ive za BBC-jev Radio 4. Ive je na čelu Appleovog dizajnerskog tima od 1996. i odgovoran je za dizajn naprava kao što su iPhone i iPod.  Rekao je da Velika Britanija ima "izvrsnu tradiciju obrazovanja o dizajnu", ali da bi trebala postati sličnija tehnološkim središtima kao što je Silicijska dolina.