Foto: Getty, GQ Style, Another Mag, Twitter  ONO što je starijim generacijama Brad Pitt, tinejdžericama je Harry Styles, a izgleda da je i slavni glumac svjestan kako ima dostojnog nasljednika. Njegovo prvo snimanje za časopis, nakon razvoda od Angeline Jolie, nije proteklo kako se nadao. Brad se našao pred optužbama razbješnjelih obožavateljica pop zvijezde, da je u editorijalu za časopis GQ Style potpuno iskopirao Stylesa u časopisu Another Man.    Ok, ova tri portreta izgledaju pomalo sumnjivo, no koliko se toga različitog može napraviti s fotografijama nečije glave. No obožavatelji su ukazali i na neke druge fotografije, zbog kojih će i najveći obožavatelji zgodnog glumca priznati "poraz".    Sad je i više nego očito da je 53-godišnji Brad inspiraciju pronašao kod 30 godina mlađeg Harryja, a da se nas pita, ovaj džemper zabranili bismo obojici. Nakon ovih fotografija, dodatno uvjeravanje više nikome nije potrebno, no fanovi pop zvijezde uočili su još jedan slični detalj u očima obojice. Izgleda da ove zavodnike nije sram postiti suzu...    Nakon svega ovoga, teško je stati na stranu Brada Pitta, iako nikada ne bismo očekivali da će seks simbol mnogih generacija ikada imati potrebu krasti trikove od svojih puno, puno mlađih nasljednika.