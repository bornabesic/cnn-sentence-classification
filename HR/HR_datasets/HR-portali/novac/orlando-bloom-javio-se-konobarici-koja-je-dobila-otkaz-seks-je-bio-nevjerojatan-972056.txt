Foto: Instagram ORLANDO BLOOM proveo je s konobaricom Vivanom Ross "noć punu nevjerojatnog seksa", a nakon toga ona je dobila otkaz u Chiltern Firehouseu. Sudbina lijepe glumice toliko je zabrinula holivudskog zavodnika da ju je nazvao kako bi provjerio je li u redu i ispričao joj se za neugodnosti, piše The Sun. Britanski medij piše i da Orlando nije imao pojma što se dogodilo s njegovom "prijateljicom" nakon strasne noći. Viviana inače također želi postati glumica, a u Britaniju je stigla prije dva mjeseca iz rodne Rumunjske. Zanimljivo je to da tijekom strasne noći nisu imali vremena razmijeniti brojeve pa je pohvalno koliko se Orlando potrudio da dobije njen broj. "Nazvao je Chiltern Firehouse u Londonu kako bi bio siguran da je Viviana u redu. Taj ju je poziv iznenadio, no on je džentlmen i nije imao pojma što se dogodilo nakon njegova odlaska. Rekao joj je da mu je žao zbog toga što se dogodilo", rekao je izvor i dodao da ni Orlando ni Viviana nisu očekivali da će se njihov odnos razviti u nešto više. Vivana je nakon smjene otišla s Orlandom u njegov luksuzni apartman u hotelu u kojem ona radi, a kad ju je njen šef našao golu u sobi, dao joj je otkaz zbog druženja s klijentima. Konobarica je bila povrijeđena zbog otkaza, no nije požalila druženje s Orlandom. "Rekla je da joj je bilo predivno i da on ima jako dobro tijelo. Bio je nevjerojatno dobar ljubavnik", rekao je izvor. Navodno je ona te večeri posluživala glumca i njegovo društvo, a potom su se kasnije opet sreli i popričali. Bloom ju je pozvao u sobu, a kad su tamo došli počeo ju je ljubiti.