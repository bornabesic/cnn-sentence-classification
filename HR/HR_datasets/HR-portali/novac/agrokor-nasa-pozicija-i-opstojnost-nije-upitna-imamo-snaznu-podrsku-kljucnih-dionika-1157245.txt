Iz Agrokora su se danas oglasili priopćenjem u kojemu demantiraju, kako kažu, nepotpune i netočne informacije koje ovih dana dolaze do javnosti, a "koje mogu stvoriti iskrivljenu sliku o kompaniji i poziciji u kojoj se ona nalazi". "Poštujući veliki javni interes, želimo ponoviti da je Agrokor najveća hrvatska i regionalna kompanija, koja ima snažne brendove, jaku tržišnu poziciju i kvalitetne zaposlenike. Ukupan Agrokorov prihod čini 15% hrvatskog BDP-a i jedan je od pokretača gospodarskog razvoja, prvenstveno u prehrambenoj i poljoprivrednoj proizvodnji. Pozicija i opstojnost Agrokora i njegovih kompanija nije upitna. Menadžment kompanije, zajedno s ključnim investitorima, radi na repozicioniranju sustava i novom poslovnom modelu kojim će zaštititi interese svih svojih dionika, vodeći prvenstveno računa o zaposlenicima i njihovim radnim mjestima te dobavljačima i partnerima, prema kojima će Agrokor ispunjavati sve preuzete obveze. Odabrani model uskoro će biti prezentiran svim ključnim partnerima i zaposlenima. Agrokoru će biti prihvatljiv samo onaj model koji ne bi išao nauštrb naših zaposlenika i naših dobavljača i koji će u potpunosti štititi njihove interese, a u suglasju je s našim investitorima", navodi se u priopćenju. Iz Agrokora dodaju da u tom procesu imaju snažnu podršku svojih ključnih dionika. "Repozicioniranje kompanije omogućit će daljnji razvoj kako naših kompanija, tako i naših poslovnih partnera/dobavljača", navodi Agrokor. >> Agrokor i Todorić dio su ruskog plana za prodor u jugoistočnu Europu >> 'Ne smije se dogoditi da građani plaćaju tuđe dugove, ali ne treba gledati Agrokor kroz obitelj Todorić' >> Najveći dobavljači tražit će da investitori uvaže i njihove zahtjeve i prava 