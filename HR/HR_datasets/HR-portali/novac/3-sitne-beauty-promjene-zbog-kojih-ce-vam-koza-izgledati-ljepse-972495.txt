Foto: Instagram PREKRASNA koža je Sveti gral za većinu žena. Vjerujemo kako ste već dobro upoznate s podatkom kako se već od ranih 20-ih, obnova vaših stanica počinje usporavati, a to u kombinaciji s vanjskim čimbenicima, kao što su nedostatak sna, izlaganje suncu, stres i loša prehrana, može ostaviti vašu kožu da izgleda loše. I dok će vam svaki profesionalac za njegu kože reći kako najvažnije stvari koje morate učiniti za lijepu kožu podrazumijevaju puno vode, dovoljno sna, pravilnu hidrataciju i nošenje zaštite od sunca (ne samo na plaži, nego svaki put kad napustite kuću), postoje još neki trikovi, koji vam mogu pomoći u tome da vaša koža izgleda besprijekorno.  Mi vam danas donosimo tri koraka, koja zahtijevaju vrlo malo truda, a dat će vam prekrasne rezultate. 1. Dvostruko čišćenje Pokušajte kožu noću čistiti dva puta. Pitate se zašto? Baš kao i kod šampona i pranja kose: prvim čišćenjem uklonit ćete ostatke šminke i ostalu prljavštinu s lica, a drugim ćete dubinski očistiti kožu. Taj drugi put očistit će vašu "stvarnu" kožu, a ne samo ono što je na njoj te joj podariti još ljepši i sjajniji izgled.  2. Piling Piling pomaže vašoj koži da se riješi svih mrtvih stanica, koje sprječavaju proizvodima za njegu da dođu do novih stanica kože, zbog čega vrlo vjerojatno vaša koža izgleda sivo i umorno. I ne, to ne mora biti nikakav grubi piling, jer on nije jedini način za postizanje dobrih rezultata. To posebno vrijedi za one, koji pate od suhe i/ili osjetljive kože. Slobodno birajte neki nježniji piling te koristite ručnik, a kasnije nanesite i masku za lice, kao i hidratantnu kremu. Vaša će koža odmah izgledati svježije.  3. Masirajte lice Zašto biste trebali svaku večer masirati lice? Masiranje lica povećava dotok krvi, čineći vašu kožu sjajnom, kao što i povećava mišićni tonus. Osim toga, masaže su uvijek opuštajuće pa su savršena aktivnost prije spavanja, koja će vam pomoći i da brže utonete u san. Počnite kružnim pokretima, s dva prsta svake ruke, od brade preko obraza do ruba kose te pazite da pritisak bude dovoljno jak da stimulirate mišiće ispod kože. Dodatni savjet: stavite nekoliko kapljica eteričnog ulja u proizvod, koji nanosite na lice prije masaže, a vaša će koža izgledati kao milijun dolara nakon.