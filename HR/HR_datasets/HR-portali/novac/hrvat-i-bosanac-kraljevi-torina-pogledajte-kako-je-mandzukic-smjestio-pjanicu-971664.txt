Foto: Screenshot Facebook, Getty Images NOGOMETAŠI Juventusa svladali su u pretposljednjem kolu Serie A u Torinu Crotone s 3-0 i osigurali šesti naslov prvaka zaredom, a Marijo Mandžukić je na svoj 31. rođendan zabio prvi gol na utakmici.  Mandžukić je u 13. minuti probio obranu Crotonea, a bio je to njegov jubilarni 10. gol u sezoni. Na 2-0 povećao je sjajnim pogotkom iz slobodnog udarca Paulo Dybala u 39. minuti. U 83. minuti Alex Sandro je udarcem glavom potvrdio pobjedu za ukupno 33. naslov prvaka Italije u povijesti torinskog giganta. Mandžukić je odigrao cijelu utakmicu, a u zadnjim sekundama je gotovo s centra igrališta umalo postigao i svoj drugi gol na utakmici.   Juventus je ove sezone već osvojio nacionalni kup, a u finalu Lige prvaka u Cardiffu čeka ga obračun s Real Madridom.  Na dodjeli trofeja i medalja vidno raspoloženi Mandžukić , prodao je foru Pjaniću, koji niti u jednom trenutku nije posumnjao u hrvatskog napadača. Ovaj naslov prvaka Mandžukiću je sedmi ligaški. Bio je prvak s Dinamom, Bayernom i s Juventusom, ima i šest Kupova, jednu Ligu prvaka, Europski superkup,Svjetsko klupsko prvenstvo… i još puno toga! Mandžo - kolekcionar trofeja!