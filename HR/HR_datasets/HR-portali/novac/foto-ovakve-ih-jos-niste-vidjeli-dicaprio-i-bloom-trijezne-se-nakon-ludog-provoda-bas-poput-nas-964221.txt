Foto: Instagram/Pinterest/Twitter NA INSTAGRAMU je osvanula fotka Leonarda DiCaprija i Orlanda Blooma odmah nakon povratka u njihov apartman s ludog tuluma na Coachelli, prenosi Esquire. Fotka je osvojila masu na društvenim mrežama jer glumci izgledaju baš poput svih ostalih frajera koji su se nakon burne noći vratili u svoj stan. I dok bismo od ovakvih zvijezda očekivali apartman pun najskupljih pića, još skuplje hrane i društvo Victoria's Secret modela, glumci su se zadovoljili običnim vrećicama čipsa, pecivima za hamburgere i limenkama pića. Dok je Leo tipkao po mobitelu, Bloom je iza njega s majicom preko ramena tupim pogledom gledao u pod. Baš kao što bi i mi nakon ludog provoda. Dobri prijatelji pokazali su ležernost i u šetnji na Coachella festivalu u subotnje poslijepodne u svojim hudicama i kapuljačama preko glave. Dvojac je svojom pojavom oduševio obožavatelje te su mnogi komentirali da im se sviđa vidjeti glumce u ovako opuštenom i ležernom izdanju.