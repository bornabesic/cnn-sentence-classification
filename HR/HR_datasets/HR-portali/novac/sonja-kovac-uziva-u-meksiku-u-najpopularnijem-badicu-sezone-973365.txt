Foto: Instagram ZGODNA Sonja je baš uvijek u trendu. Glumica, a danas i modna te lifestyle blogerica Sonja Kovač, modu obožava koliko i putovanja.   A kada ugrabi priliku da to dvoje spoji u jedno, onda nastanu čarobne fotografije s raznih egzotičnih lokacija, na koje Sonja ima priliku putovati. Nakon Santorinija, ovoga puta je to Meksiko.   "Divno je biti tu po prvi put. Jako sam uzbuđena zbog novih avantura", napisala je Sonja ispod slike, na kojoj pozira u bazenu, a osim njezinog tijela, koje je očito već spremno za ljeto, pozornost je privukao i njezin badić.   I to ne bilo kakav jednodijelni badić, već jedan od popularnijih, ako ne i najpopularniji model nadolazećeg ljeta. Radi se o modelu s dubokim izrezom na leđima, koji je ukrašen i cvjetnim 3D detaljima.   Iako ovaj model dolazi u raznim bojama, od bijele i crne do crvene, Sonja je izabrala bijelo rozi, a model je prvotno osmislio modni brand La Revêche sa Sardinije. Osim jednodijelnog badića, tu je i vrlo sličan dvodijelni model, a cijene se kreću od 130 do 200 eura.   I dok je spomenuti brend zaludio blogerice i fashionistice diljem svijeta, na internetu u najpoznatijim web shopovima već postoje jeftinije kopije. Tako na eBay-u sve što morate upisati u tražilicu jest "3D flower swimsuit", a modela ima već od 7 dolara. Pod istim nazivom takve ćete kopije naći i na AliExpressu, po cijeni od 11 do 15 dolara.