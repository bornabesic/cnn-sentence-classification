Foto: Facebook MAME koje su dojile, posebno one koje su dojile dugo, katkad se teško nose s činjenicom da će jednom morati prestati. Ali kako se ta odluka često dogodi zbog nekog posebnog razloga, ili se s dojenjem prestane postepeno, tako neke mame tu konačno odluku na koncu i ne dožive tako snažno kao što su se bojale. No kada točno znate da je danas taj dan, da je danas, sada, trenutak u kojem ćete posljednji put podojiti svoju bebu, onda taj trenutak zaslužuje i posebnu pažnju. Čak i fotografa koji će ovjekovječiti baš te posljednje trenutke.  A to jako dobro zna ova mama, Ashley Kostiuk koja je nažalost jako dobro znala koji će to dan točno završiti s dojenjem, doživotno, nikada više, jer je samo nekoliko sati nakon što su snimljene ove fotografije bila podvrgnuta prvom ciklusu kemoterapije, a nakon toga i dvostrukoj mastektomiji.  No prije svega toga još je jednom podojila svog 9-mjesečnog sina - kod prijateljice fotografkinje, dok je njen suprug zabavljao djecu. Tada je mogla konačno, u miru, otpustiti svoju tugu i posljednji put uživati u čaroliji dojenja. Trenutcima koje će svaka mama pamtiti doživotno, a iako svemu jednom dođe kraj, vjerujemo da je ta odluka o posljednjem dojenju zaista nešto što dojiljama zapravo tako teško pada. I da baš zbog toga mnoge od njih doje još puno duže nego što su možda u početku planirale.  Iskustva čitateljica: Kako konačno reći zbogom?<<< Naravno, ako to mogu, jer ova mama jednostavno više nije imala drugog izbora.  Nadamo se da će se oporaviti jer slijede joj teški dani dodatnih operacija i zračenja te sve ostalo što mora još proživjeti da bi imala priliku uživati u svim drugim čarima majčinstva.   A jednom kada sve, nadamo se, dobro završi, ostat će joj fotografije kao uspomena i počast na njene dane dojenja.