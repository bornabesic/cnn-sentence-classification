Foto: 123rf  STOMATOLOG u ruskom Sankt Peterburgu optužen je da je jednoj ženi izvadio 22 zdrava zuba kako bi pribavio nelegalnu materijalnu korist.  Zubar, koji je optužen za prijevaru, ne samo da je četrdesettrogodišnju ženu lišio njezinih zdravih zuba, već joj je ugradio i mostove "neodgovarajuće kvalitete", stoji u priopćenju istražnog povjerenstva.  Ruski je stomatolog taj zahvat obavio prije tri godine za cijenu od oko 15.000 dolara, dodaje se.  Istražitelji vjeruju da to nije jedini slučaj, već da je dotični zubar počinio više takvih kaznenih djela i sada traže njegove pacijente.