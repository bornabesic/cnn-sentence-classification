Screenshot: Instagram @sophielovestuna MAČKA Sophie svake noći uživa u svom minijaturnom krevetiću, no nije oduvijek bila te sreće. Kad je bila stara tri godine, spašena je iz doma u kojem je prethodnik vlasnik nju i ostale mačke držao u malim kavezima. Nagurao ih je sve jednu iznad druge, a jadne mačke su se grozno osjećale. Kada je konačno dobila novu vlasnicu, Sophie je shvatila da život može biti puno ljepši nego što je mislila. Njena vlasnica Christiana Viscusi još pruža sve vrste luksuza, a ispričala je kako je maca na početku uvijek skakala na komodu i spavala na njoj. Nakon par dana Christiana joj je napravila minijaturni krevetić i stavila ga na komodu kako bi njenoj ljubimici mjesto za spavanje bilo što udobnije. Kaže da je Sophie vrlo rado prihvatila svoj novi krevetić i da u njemu spava gotovo cijelu noć. Diže se jedino oko 3 ujutro kako bi otišla po par grickalica, a kad se najede odmah se vrati u krevetić i nastavi spavati sve dok njenoj vlasnici ne zazvoni alarm. Christiana je slikala svoju ljubimicu dok spava, morate priznati da izgleda preslatko!