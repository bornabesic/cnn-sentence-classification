Saša Kramar novi je član uprave Hrvatskog telekoma i glavni direktor za poslovne korisnike. Imenovan je na razdoblje od tri godine, a mandat mu je počeo 1. lipnja. U upravu HT-a Saša Kramar imenovan je s položaja predsjednika uprave Iskon Interneta, društva u stopostotnom vlasništvu HT-a. Kramar je Iskon vodio punih četrnaest godina. Na mjesto prvog čovjeka Iskona sada dolazi dosadašnji član uprave Krešimir Madunović. Madunović je u Iskonu od 2013. godine. Na početku je bio član uprave za poslovnu prodaju, a ubrzo je preuzeo upravljanje rezidencijalnim prodajnim segmentom, korisničkom podrškom te marketingom.  