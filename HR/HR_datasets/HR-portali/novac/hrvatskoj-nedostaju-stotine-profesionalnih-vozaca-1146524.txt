Hrvatska je proteklih nekoliko godina izgubila oko tisuću profesionalnih vozača, procijenila je Hrvatska gospodarska komora. Višestruko veće plaće, puno bolji uvjeti rada i puno novija, kvalitetnija i sigurnija vozila kojima se obavlja prijevoz dovoljan su razlog za davanje otkaza u hrvatskoj tvrtki i napuštanje države, piše Glas Slavonije. Zbog nedostatka profesionalnih vozača godišnja kvota za 2017. godinu iznosi 300 radnih mjesta za zapošljavanje stranaca. No, to opet neće biti dovoljno da se popuni manjak radnih mjesta u Hrvatskoj. Inače, u drugom i trećem tromjesečju 2015. bilježi se godišnji porast ukupno transportirane robe, a konkretno u trećem tromjesečju je taj rast iznosio 3,5 posto. Spomenuti rast rezultat je povećanja u cestovnom (7,9 %), zračnom (0,7 %) i prijevozu na unutarnjim vodnim putovima (94,8 %). Na pozitivne trendove u drugom i trećem tromjesečju povoljno utječu i kretanja vanjskotrgovinske robne razmjene. >> Nijemci će nam oteti i vozače kamiona