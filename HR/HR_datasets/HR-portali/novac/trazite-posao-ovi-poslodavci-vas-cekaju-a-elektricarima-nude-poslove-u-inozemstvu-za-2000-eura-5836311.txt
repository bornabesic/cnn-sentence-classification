MojPosao izdvaja tjednu ponudu oglasa na koje se možete prijaviti već danas. Phoenix Gorica traži konobara za rad u hotelu Phoenix. Idealan kandidat ima završenu srednju stručnu spremu, tri godine radnog iskustva, poznaje rad na računalu te engleski jezik. Poslodavac nudi plaću od 5000 kuna i stalni radni odnos, a na oglas se možete prijaviti do 1. travnja. Caparol je njemački proizvođač svih vrsta građevinskih premaza, a u Zagrebu zapošljava direktora prodaje za područje Republike Hrvatske. Uvjeti za prijavu su završeno obrazovanje u jednoj od relevantnih branši, pet godina iskustva na rukovodećim radnim mjestima u industriji građevinskih materijala te vještine i kompetencije navedene u oglasu. Prijave možete slati do 7. travnja. ProElektronika zapošljavaju djelatnika za podršku prodaji, koji će raditi specifikaciju opreme za automatizaciju u industriji te specifikaciju rješenja s tehničkom podrškom, kao i prodajnog inženjera s tri do pet godina radnog iskustva. Provjerite uvjete i prijavite se do 28. travnja. Resort Duga Uvala traži voditelja recepcije hotela. Poželjno je da kandidat dobro poznaje engleski jezik, a poželjno je i znanje talijanskog te njemačkog jezika. Prednost imaju kandidati koji imaju minimalno dvije sezone odrađene u kategoriji turizma. Rok za prijavu na oglas je 3. travanj. Hotel Draga di Lovrana zapošljava kuhara. Traži se kandidat s minimalno tri godine radnog iskustva u à la carte restoranu. Poslodavac vam nudi stalni radni odnos, a na oglas se možete prijaviti do 7. travnja. Obrt Ara je restoran u sklopu turističkog kampa. Za nadolazeću sezonu zapošljavaju grill majstora/pečenjara za pripremu i obradu hrane, rad na roštilju i fritezama te za rad na serviranju i dekoriranju hrane. Poslodavac je i u potrazi za konobarom od kojeg očekuje radno iskustvo, organiziranost i odgovornost. Osigurani su smještaj i hrana, prijevoz na posao, odlični uvjeti rada i vrlo dobro plaćen posao. Svi zainteresirani mogu se prijaviti na oglase do 7. travnja. W&K Gesellschaft für Industrietechnik mbH kao specijalist za industrijsku montažu, automatizaciju, sustave za obradu materijala i usluge s mjestom rada diljem svijeta, za pojačanje svog tima traži osobe koje im se mogu brzo pridružiti na poslu električara/elektroničara/elektromehaničara. Poslodavac nudi stalni radni odnos za redovne poslove u Njemačkoj, Europi i diljem svijeta te plaću od 15.000 kuna. Kandidati moraju imati minimalno godinu dana radnog iskustva, a rok za prijavu je 3. travanj. Montonae Tradicionis trgovački obrt traži trgovca-prodavača za prodaju u vinoteci tj. specijaliziranoj maloprodajnoj trgovini. Poželjno je da kandidat poznaje strane jezike te da posjeduje prodajne vještine te zavidnu razinu komunikativnosti. Prijaviti se možete do 4. travnja. Kantina Melon u Umagu traži kuhara s iskustvom za pripremu istarske kuhinje te ribe i mesa, a zapošljavaju i pomoćnog kuhara za pomoć kod pripreme povrća, ribe, mesa i pranja suđa. Poslodavac nudi stalni radni odnos, a rok za prijavu na oglase je 3. travanj.  Montis Daorson traži više konobara za rad u caffe baru d. Trnje u Zagrebu za rad na neodređeno vrijeme s iskustvom, kao i konobara za rad vikendom. Osim iskustva, djelatnici moraju biti motivirani, kulturni i dotjerani. Poslodavac nudi osnovicu uvećanu za ostvareni promet, plaćene prekovremene sate, plaćen prijevoz te božićnicu i uskrsnicu. Požurite jer je rok za prijavu 30. ožujak!