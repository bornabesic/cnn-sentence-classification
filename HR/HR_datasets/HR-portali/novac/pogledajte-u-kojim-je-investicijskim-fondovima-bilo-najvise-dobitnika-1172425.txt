Među investicijskim fondovima, prema podacima HRPORTFOLIO-a, i u četvrtak su 25. svibnja dobitnici bili u većini. Naime, 58 je investicijskih fondova ili 69,88 posto bilježilo dobitke, dok ih je 21 ili 25,3 posto bilježio gubitke. Pritom su vrijednosti 4 fonda ostale nepromijenjene. Među dioničkim investicijskim fondovima ovaj su put prevladavali dobitnici. Naime, čak je 21 fond bilježio rast a 6 pad vrijednosti. Tako su se dobici kretali u rasponu od 0,03 posto USA Blue Chip fonda do 1,54 posto KD BRIC fonda. S druge su se pak strane gubici kretali u rasponu od minimalnih 0,00 posto OTP indeksni fonda do 0,5 posto KD Energija fonda. I kod mješovitih investicijskih fondova i dalje je bilo više dobitnika. Naime, 10 je fondova dobilo a 4 izgubilo na vrijednosti. Tako su se dobici kretali u rasponu od 0,02 posto You Invest Solid i You Invest Balanced fondova do 0,47 posto Addiko Balanced fonda. S druge su pak strane gubitke zabilježili PBZ Flexible 30 fond (-0,00 posto), PBZ Conservative 10 fond (-0,01 posto), HPB Global fond (-0,03 posto) i KD Balanced fond (-0,05 posto). I među obvezničkim investicijskim fondovima bilo je i dalje nešto više dobitnika. Naime, 8 je fondova bilježilo rast a 6 pad vrijednosti, dok je vrijednost Erste Adriatic Short Term Bond ostala nepromijenjena. Tako su se dobici kretali u rasponu od minimalnih 0,00 posto PBZ Bond fonda do 0,47 posto Neta Emerging Bond fonda. S druge su se pak strane gubici kretali od minimalnih 0,00 posto Erste Local Short Term Bond i OTP Short-term bond fondova do 0,12 posto PBZ Short term bond fonda. Većina od 20 novčanih investicijskih fondova, već tradicionalno, bilježila je manje dobitke no i ovaj je puta bilo gubitnika. Naime, gubitke su zabilježili HPB Euronovčani fond (-0,0001 posto), PBZ Novčani fond (-0,0001 posto), Neta MultiCash fond (-0,0014 posto) te OTP novčani fond (-0,0148 posto), dok su vrijednosti Raiffeisen Cash fonda i Erste Euro-Money fonda ostale nepromijenjene. Ostali su pak bilježili dobitke u rasponu od 0,01 posto ZB plus, ZB europlus BE i ZB europlus BK fondova do 0,0189 posto Raiffeisen euroCash fonda. Među posebnim fondovima dobitnici su i ovaj puta bili u većini. Naime, 5 je fondova bilježilo rast a tek 1 pad vrijednosti, dok je vrijednost Raiffeisen zaštićena glavnica fonda ostala nepromijenjena. Tako su se dobici kretali u rasponu od 0,24 posto ZB Future 2025 fonda do 0,31 posto ZB Future 2040 i ZB Future 2055 fondova. S druge je pak strane jedini gubitnik, s gubitkom od 0,06 posto, bio Raiffeisen Dynamic fond.