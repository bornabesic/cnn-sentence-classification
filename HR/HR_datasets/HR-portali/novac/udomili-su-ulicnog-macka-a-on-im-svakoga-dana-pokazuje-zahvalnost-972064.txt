Foto: Facebook ANGUS je bio ulični mačak koji se pojavljivao na poslu svog novog vlasnika. Šest mjeseci živio je ispod kontejnera i to po najvećoj zimi i hladnoći kakvu njihov grad dugi niz godina nije doživio. Nakon nekoliko mjeseci, njegov ga je novi vlasnik uspio primamiti uz pomoć hrane i unijeti u kancelariju. Odmah je tu vijest javio svojoj ženi i skupa su ga odveli veterinaru. Nakon pregleda, odlučili su pronaći njegove vlasnike ili novi dom u kojem će ostati zauvijek. No, nakon nekog vremena, odustali su od potrage i nisu se htjeli odvojiti od njega. Mačak je postao njihov. Njihov pas i ostale mačke prihvatili su ga i nitko više ne može zamisliti život bez njega.