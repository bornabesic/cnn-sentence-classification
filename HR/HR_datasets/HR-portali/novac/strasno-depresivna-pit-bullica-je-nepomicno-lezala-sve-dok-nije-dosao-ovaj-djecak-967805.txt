Screenshot: YouTube DEPRESIVNA pit bullica Nala iz Novog Zelanda spašena je s ulica i odvedena u sklonište za napuštene pse. Vlasnica skloništa Abbie Van Der Plax je danima pokušavala popraviti raspoloženje tužne kujice, no Nala je i dalje samo ležala i promatrala svojim tužnim okicama. Kad je sedmogodišnji sin vlasnice skloništa ušao kako bi vidio kujicu, dogodilo se ono što su toliko dugo čekali. Nala je odmah promijenila raspoloženje, ustala i prišla rešetkama. Njena reakcija je vrlo vjerojatno posljedica odvajanja od obitelji u kojoj je bila voljena i u kojoj je najviše bila vezana uz vlasnikovo dijete. Nala se od tog trenutka počela drukčije ponašati. Igrala se s vlasničinim sinovima te spavala između njiihovih kreveta. Djecu očito voli puno više te se kraj njih osjeća sigurnije.