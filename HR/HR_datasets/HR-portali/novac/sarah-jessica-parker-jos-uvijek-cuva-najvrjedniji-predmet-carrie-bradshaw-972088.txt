Foto: Rex, Giphy GLUMICU Sarah Jessicu Parker zauvijek je obilježila uloga Carrie Bradshaw u popularnoj seriji Seks i grad.  Gotovo da i ne postoji žena koja nije pratila ovu seriju, koja se gleda i dan danas, čak 13 godina nakon što je snimljena posljednja epizoda. Iz nje smo naučile sve u ljubavi, seksu, vezama, ali pogotovo o modi, a ne postoji ni jedan izmišljeni lik koji je imao toliki utjecaj na trendove, koliki je imala Carrie. A iako ne voli usporedbe s likom iz serije, i sama Sarah Jessica Parker može se pohvaliti besprijekornim modnim ukusom, baš poput Carrie. Stoga uopće nije glupo zapitati se je li Sarah nakon snimanja serije smjela zadržati sve dizajnerske krpice? A odgovor na to pitanje je - da! Sarah je zadržala čak 95 posto odjeće, cipela i  modnih dodataka iz Carrieinig ormara, no jedan predmet iz serije ipak joj je vrjedniji od svih ostalih zajedno. Riječ je o ogrlici s imenom, koju Carrie nije skidala s vrata, a u to vrijeme i mnogi drugi su poželjeli nositi vlastito ime na lančiću, upravo zahvaljujući seriji.   Vjerne obožavateljice sigurno se sjećaju i da je Carrie u posljednjoj epizodi serije u Parizu skoro izgubila svoju omiljenu ogrlicu, a isto se dogodilo i Jessici u pravom životu, samo u vlastitoj kući.  "Jednom sam ju stavila na krivo mjesto i nisam ju mogla naći. Od tada je čuvam na sigurnom, jer je obožavam," priznala je glumica za The Cut i dodala kako bi rado ponovila tu scenu iz serije, jer misli da bi ju sada, kada se zamalo suočila sa stvarnim gubitkom lančića, odigrala puno uvjerljivije. Srećom, oba su scenarija imala sretan završetak, a nadamo se da će Sarah nekad u budućnosti počastiti javnost još jednim pogledom na ovu legendarnu ogrlicu.