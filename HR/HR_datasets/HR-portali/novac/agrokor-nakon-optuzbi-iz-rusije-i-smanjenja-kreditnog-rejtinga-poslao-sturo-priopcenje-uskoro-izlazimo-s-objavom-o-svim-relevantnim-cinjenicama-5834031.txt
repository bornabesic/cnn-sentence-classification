Nakon što su od drugog čovjeka ruske banke VTB u srijedu stigle teške optužbe na račun vlasnika i menadžmenta Agrokora, za koje tvrdi da su godinama falsificirali financijska izvješća, kao i nakon odluke agencije Moody's o novom sniženju Agrokorova kreditnog rejtinga,iz najveće hrvatske kompanije oglasili su se vrlo šturim priopćenjem. - Agrokor će uskoro izići s objavom koja će biti vezana uz sve relevantne činjenice, trenutno stanje i buduće korake kompanije. Ne bismo komentirali razne zaključke i vizije o budućnosti Agrokora, naveli su u koncernu.