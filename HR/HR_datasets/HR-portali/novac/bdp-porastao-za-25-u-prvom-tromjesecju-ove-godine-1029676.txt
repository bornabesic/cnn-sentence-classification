Najveći doprinos rastu tromjesečne BDV u prvom tromjesečju 2017. ostvaren je u djelatnosti Trgovine na veliko i na malo Prema prvoj procjeni Državnog zavoda za statistiku, bruto domaći proizvod u prvom tromjesečju ove godine realno je veći za 2,5% u odnosu na isto tromjesečje 2016. Sezonski prilagođeni tromjesečni BDP u odnosu na prethodno razdoblje bilježi pozitivnu stopu promjene od 0,6%, a u odnosu na isto tromjesečje 2016. realno je veći za 3,4%. Prva procjena pokazuje da je tromjesečna bruto dodana vrijednost (BDV) u prvom tromjesečju 2017. realno veća za 2,2% u odnosu na isto tromjesečje 2016. prema originalnim podacima. Najveći doprinos rastu tromjesečne BDV u prvom tromjesečju 2017. ostvaren je u djelatnosti Trgovine na veliko i na malo; popravak motornih vozila i motocikala. Podsjetimo, industrijska je proizvodnja u Hrvatskoj u travnju potpuno neočekivano pala za 0,6 posto u odnosu na isti lanjski mjesec, što je njezin prvi pad nakon više od dvije godine i što bi mogla biti posljedica krize u Agrokoru.