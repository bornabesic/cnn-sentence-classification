Screenshot: YouTube JEDAN kineski par doživio je vjerojatno jedan od najvećih šokova u životu kad su se vratili kući u kojoj je njihov petogodišnji sinčić jedno vrijeme bio sam. Naime, dječak je rasparao novčanice u vrijednosti 50.000 juana, što je oko 48.000 kuna. Dječak se igrao u kući i pronašao skriveni novac koji je njegov otac dobio kao pozajmicu od banke.  Očajni otac odmah je odjurio u banku i pokušao zamijeniti novac, no tamo su mu rekli da ne mogu ništa dok ne polijepi sve novčanice. "Pokušavao sam dva dana, ali nemoguće ih je sve ponovno zalijepiti. Neke su rasparane u tri komada, a neke u desetak", otkrio je otac za People's Daily Online.