Foto: Klix.ba  ZAPOSLENICIMA Vijeća ministara BiH u ponedjeljak ujutro blokiran je pristup društvenim mrežama. Kako piše Klix.ba, od jutra su bile blokirane stranice Facebooka, Instagrama i Twittera. Na ovaj se način državnim službenicima onemogućio pristup društvenim mrežema u radno vrijeme.   Pristup Facebooku tijekom dana odblokiran je, ali Instagramu i Twitteru i dalje se ne može pristupiti. Ipak, pristup mrežama moguć je putem pametnih telefona.   "Malo smo postrožili uvjete"  Glavni tajnik Vijeća ministara BiH, Zvonimir Kutleša, rekao je kako nije bilo nikakvih problema što se tiče "naših servera i opreme".   "Malo smo postrožili uvjete pristupa internetu. Još uvijek nemamo problema, mada, nikad se ne zna šta mogu napravit hakeri. Za sada je sve uredu", kaže Kutleša. Istaknuo je i da Vijeće minsitara nije blokiralo pristup Facebooku, a s obzirom na to zaposlenici i dalje tvrde da je pristup ograničen, Klix.ba pita se tko uveo zabranu.