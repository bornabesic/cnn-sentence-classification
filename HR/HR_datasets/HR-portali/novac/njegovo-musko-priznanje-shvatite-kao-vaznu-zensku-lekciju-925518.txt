Foto: 123rf  ZAR nije divno kada jedan muškarac tako otvoreno i tako iskreno priča o svojoj ženi i tako javno obznanjuje što je to što ga je kod nje očaralo i nastavlja ga očaravati bez obzira na naviku braka. Nije li ovo zapravo predivan dokaz da brak nikada ne bi smio biti navika, da ga nikada ne bi smjeli uzimati zdravo za gotovo i da, što je najvažnije, znamo cijeniti sve vrline, ali i mane partnera. Želite li znati što to točno muževe očarava kod žena? Jonathan Brent Butler, divan suprug i autor s portala Your Tango priznao je baš sve što voli kod svoje žene, a vjerujemo da će vas njegova iskrenost i više nego zanimati - čisto da vidite što muškarci očekuju od dobrog braka i dobre veze, odnosno da vidimo koliko smo i jesmo li uopće različiti kada pričamo o muško-ženskim odnosima. Čini se da bi ovo mogla biti i "biblija" mnogim ženama da vide što je to točno što muškarcu treba u vezi. 1. Ona mi daje prostora Ponekad je za vezu najvažnije upravo ono što NE činiš za nju. Svakome od nas treba malo prostora i vremena za sebe. Ponekad je puno bolje ostaviti i pustiti - da svatko od nas ima nešto svoje, kako bi kasnije zajedno mogli uživati u zajedničkim stvarima. 2. Pušta me da odem na nekoliko dana Ne treba svaka veza počivati samo na romantičnim trenucima. Ponekad je zaista potrebno malo se odmaknuti da bi se opet mogli primaknuti i sljubiti. Putovanje s društvom, poslovna putovanja ili odlazak roditeljima bez nje za mene znači da će uživati dok me nema i onda još više uživati kada se vratim. 3. Znate, ona je obično u pravu I ne kažem to samo zato da se pohvalim da imam pametnu ženu. Saznanje da vam je supruga jako često u pravu, da ima svoje mišljenje kojeg se nekada čvrsto drži, a ponekad je voljna promijeniti ga - to je saznanje da ću se na nju moći uvijek osloniti. I kada su u pitanju intelektualne stvari i kada je u pitanju briga, o meni, o njoj, o braku. 4. Nagovara me na svašta Obično se misli da su muškarci oni koji žude za avanturama i velikim promjenama, no jako je lijepo biti oženjen za ženu takvog razmišljanja. Prvo, jer je često u pravu, a drugo - jer kada me nagovori da radimo nešto, da odemo negdje, to znači da naša avantura neće biti nesadržajna i nepoticajna. I zato se uvijek dam nagovoriti. I tako s njom uvijek doživim nešto novo, nešto što će utjecati na mene u pozitivnom smislu. 5. Ne pušta me da prođem nekažnjeno Nisam savršen jer nitko nije savršen, ali dio koji toliko volim kod nje tiče se toga da mi nikada ne popušta. Nema kod nje "šutim radim mira u kući" - i to je taj njen karakter koji me očarava svaki put. Možda nekada i jesam ljut na nju, ali njena opomena zapravo je samo šansa da se popravim, da uvidim pogrešku i vidim kako mogu spasiti stvar. 6. Ona se bori za svoja uvjerenja Mnogi misle da se u braku i kompromisima negdje moraju izgubiti neka uvjerenja koja možda i nisu toliko važna, ali pitanje je zašto si mnogi parovi to dozvoljavaju. Moja je supruga žestoki borac za svoja prava i svoja uvjerenja i katkad žestoki kritičar mojih uvjerenja. No to ne znači da se svađamo, već naprotiv - to samo znači da još bolje upoznajemo sebe u cijelosti. 7. Ona razumije da su naši ukusi jednostavno različiti Od odjeće, stila, hrane i glazbe - nismo isti i divno je što nijedno od nas nema potrebu ništa nametati jedan drugome. To doduše često znači da ću morati slušati njenu muziku ili gledati njene filmove, baš kao što će sutradan ona morati uživati u mojim stvarima. 8. Voli mi podilaziti u nekim stvarima Iako sam je toliko puta vidio golu, iako ona sama ima svoj istančani stil odijevanja, obožavam kada se katkad odjene baš po mojoj mjeri. Jer ona točno zna što volim i točno zna odmjeriti kada će biti skroz "svoja", a kada će me usrećiti onime što ja toliko volim. 9. Voli biti gola, čak i kada ne želi seks Naravno da golotinja najčešće vodi seksu, ali kada je vidim kako seksi korača gola po stanu - uživam u pogledu čak i kada znam da od seksa neće biti ništa. 10. Ona je uzorita i ljubazna Svaki put kada je vidim kako razgovara s nekim vidim na njoj tu crtu strasti prema životu koju tako tečno i ugodno pokazuje u životu. I to me svaki put podsjeti zašto sam baš nju, tu otvorenu, predanu i ljubaznu osobu, odabrao sebi za ženu. 11. Ona je ta koja hladi vino Znate kakva je veza između vina i romantike, zar ne? Ali nemojte misliti da su samo muškarci zaduženi za vino, samo da bi kasnije uživali u nečem drugom. U našem braku ona je ta koja je zadužena za vino, ali bez onih kasnijih očekivanja. Ona to čini samo zato da ugodi meni, čak i u danima kada je nema kod kuće. 12. Ona pomiče granice Vjerujte mi, čista je divota vidjeti žena koja se tako strastveno bavi bilo čime. Ta njena posvećenost zrači tolikom ljepotom da mislim da bih je jednako volio i kada bi bila skijašica ili bubnjarica, sve dok bi se tako strasno posvećivala i punim plućima uživala u životu. 13. Ona je i nježna Kada je vidim kako se ophodi prema životinjama, kada primijetim kako gladi nježno cvijeće, vidim samo jedno - osobu koja voli život, koja je toliko nježna, brižna i strastvena da se opet i opet moram zaljubiti u nju. 14. Voli čokoladu Ne boji se ni viškova ni ičega - kako voli život tako voli i čokoladu i iako vam ne bih mogao točno reći zašto me ta činjenica toliko usrećuje, usrećuje me. Volim je gledati dok uživa. 15. Volim je zbog naših zajedničkih šetnji Ako shvatite da je vaša ljubav prema supruzi počela splašnjavati, poslušajte naš savjet - prošećite zajedno. Sve one zajedničke stvari u vašem domu, baš kao i sve nepoznate stvari negdje na putovanju, odvratit će vam pozornost od vas samih. Zato put pod noge i koliko vam to vrijeme dozvoljava, šećite zajedno. Ti mali slatki razgovori potaknut će vas da se više slušate, da si više toga povjeravate, a ako vam dozvoli da je držite za ruku - i da vas podsjeti zašto ste se ono davno zaljubili.