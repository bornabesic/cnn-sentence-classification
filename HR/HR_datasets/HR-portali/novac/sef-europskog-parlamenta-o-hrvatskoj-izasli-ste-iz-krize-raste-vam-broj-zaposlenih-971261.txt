Foto: FAH   PREDSJEDNIK Europskog Parlamenta Antonio Tajani u petak je službeno posjetio Hrvatsku. Susreo se s Kolindom Grabar-Kitarović, s predsjednikom Hrvatskog sabora Gordanom Jandrokovićem te predsjednikom Vlade Andrejem Plenkovićem.   Također je održao govor o budućnosti Europe u Hrvatskoj akademiji znanosti i umjetnosti. Govor je bio usredotočen na budućnost Europe i ključnu ulogu koju Hrvatska mora imati kao zemlja članica Europske unije i kao snažan zagovornik stabilnosti u regiji.   "Uvjeren sam kako je članstvo Hrvatske u Europskoj uniji veliki uspjeh. Prisutnost na jedinstvenom tržištu i povlačenje sredstava iz EU fondova pomogli su doprinijeti rastu zemlje u posljednjih nekoliko godina. Hrvatska je izašla iz krize te bilježi rast zaposlenih. Važnost stabilnosti Stabilnost zemlje važna je - i zbog Brexita – kako bi se njezin glas više čuo u Europi. Hrvatska ima ključnu ulogu u promicanju stabilnosti i mira na Balkanu. To je jedan od razloga zašto Europska unija treba Hrvatsku kao snažan model integracije i razvoja u regiji.   Europska unija je od svog osnutka pomogla srušiti zidove i otvoriti nove prostore slobode. Moramo raditi na tome da Hrvatska uđe u Schengenski prostor što je prije moguće.   Siguran sam da će Hrvatska, s predsjednikom Vlade koji snažno vjeruje u europske vrijednosti, biti ključan igrač u zajedničkoj promjeni Europe kako bi se približila svojim građanima", rekao je.   Predsjednik Tajani također se susreo s Furiom Radinom, predsjednikom saborskog Odbora za ljudska prava i prava nacionalnih manjina.