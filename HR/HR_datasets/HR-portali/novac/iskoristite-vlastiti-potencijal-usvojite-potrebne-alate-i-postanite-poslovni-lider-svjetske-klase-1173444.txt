Kako bi bolje promovirali ili upravljali poslovanjem osobe na izvršnim položajima, menadžeri, poduzetnici i osobe s visokim potencijalom često odlučuju unaprijediti svoje znanje, produbiti profesionalni fokus, steći potrebnu stručnost ili najnovija poslovna znanja i vještine. U takvim se slučajevima nerijetko odlučuju za MBA obrazovanje. Professional MBA program poslovne škole WU Executive Academy osmišljen je kako bi udovoljio današnjim, vrlo zahtjevnim, industrijskim izazovima ili poslovnim funkcijama te polaznicima omogućuje iskorištavanje novih mogućnosti, brzu prilagodbu novim poslovnim okruženjima i prevladavanje globalnih izazova. Modularna struktura MBA studija menadžerima i osobama s visokim potencijalom dopušta pohađanje MBA programa svjetske klase dok napreduju u karijerama. Business Core moduli obuhvaćaju ključnu ekonomsku i poslovnu stručnost upravljanja uključujući i najnovije alate i tehnike upravljanja i vođenja. Specijalizacijski moduli studentima pružaju sveobuhvatno znanje, stručnost i kompetenciju na području odabrane funkcije ili industrije. Nastava se održava u Beču, a ovisno o odabranoj specijalizaciji neki moduli održavaju se izvan Austrije, primjerice u Sjedinjenim Američkim Državama. Professional MBA program podrazumijeva nekoliko programa na engleskom jeziku: MBA Energy Management (izvanredni studij u trajanju od 15 mjeseci), MBA Entrepreneurship & Innovation (izvanredni studij u trajanju od 18 mjeseci), MBA Finance (izvanredni studij u trajanju od 20 mjeseci), MBA Marketing & Sales Finance (izvanredni studij u trajanju od 18 mjeseci), MBA Project Management (izvanredni studij u trajanju od 18 mjeseci). Izvršna direktorica poslovanja s restrukturiranim klijentima i naplate u Raiffeisen banci u Zagrebu, Ines Knapić, svoj je Professional MBA u bankarstvu na poslovnoj školi WU Executive Academy završila 2013. godine. O svom iskustvu studiranja na toj poslovnoj školi rekla je sljedeće: “Posebno me se dojmio međunarodni karakter studija što je u Core dijelu studija omogućilo da ljudi iz različitih zemalja, kultura, različitih stručnih obrazovanja (specijalizacija) i načina rada kroz rad u grupama prenose znanja i vještine međusobno. Na taj način smo u značajnoj mjeri učili i jedni od drugih, a ne samo od predavača. Predavači su također imali bogata međunarodna iskustva što je donosilo jedan širi i ponešto drukčiji pogled na teme koje smo obrađivali. S druge strane na specijalizaciji je bilo ugodno biti okružen ljudima iz iste i/ili slične struke što je omogućavalo kvalitetnu nadogradnju na postojeća znanja i iskustva.” Kao jedan od vodećih pružatelja obrazovanja osobama na izvršnim položajima u Europi, poslovna škola WU Executive Academy pruža potporu menadžerima i osobama s visokim potencijalom kako bi zadovoljili svoje ciljeve na području obrazovanja i karijere nudeći djelomične stipendije za svoje obrazovne programe. Stipendije se dodjeljuju ovisno od slučaja do slučaja. Osim toga, poslovna škola WU Executive Academy omogućuje early bird popuste za prijave predane prije određenog roka. Early bird bonus ne može biti akumuliran s ostalim popustima ili stipendijama. Rok za ovogodišnje prijave je 30. lipanja.