Foto: Instagram, ASOS MEĐU svojih 101 milijuna sljedbenika na Instagramu, Beyoncé očito ima i puno trudnica, koje su sigurno uzbuđene što dijele to iskustvo sa slavnom pjevačicom. No sada se i puno njih može pohvaliti kako imaju isti odjevni komad kao Queen B, jer čim je pjevačica podijelila fotografije na kojima pozira u ležernom izdanju, svi su pohitali po bijelu majicu s natpisom "Preggers ", američkim slengom za trudnoću.    A ako se pitate kako si svi odjednom mogu priuštiti istu odjeću kao i mega popularna pjevačica, odgovor je jednostavan - ovoga puta se nije radilo o nikakvom dizajnerskom komadu, već o povoljnoj majici s ASOS-a. Da, dobro ste pročitali, izgleda da i Beyoncé ponekad voli zaviriti u ponudu vaše omiljene online trgovine.  asos.com, 130 kn Naravno, majica se rasprodala u tren oka, no ASOS ima običaj vratiti neke popularne komade u prodaju, pa još uvijek možda imate šanse izgledati kao Beyonce.