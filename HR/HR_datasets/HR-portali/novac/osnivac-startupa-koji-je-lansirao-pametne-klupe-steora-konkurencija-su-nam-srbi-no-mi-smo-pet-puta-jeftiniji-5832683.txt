Solinske pametne klupe Steora završile su svoju crowdfunding kampanju na Funderbeamu SEE hrvatskoj burzi za startupe u kojoj su prikupile gotovo četiri milijuna kuna. Startup InClude koji stoji iza tog projekta prikupljanja investicije iskoristit će ih za brži razvoj poslovanja proboj na nova tržišta ali i nova zapošljavanja. U ideju 21-godišnjeg osnivača startupa Ivana Mrvoša investiralo je više od 160 ulagača od Izraela do Japana a 17 njegovih pametnih klupa nedavno je postavljeno na 12 zagrebačkih lokacija. Diljem svijeta počele su se razvijati pametne klupe slične Mrvoševim koji nam je otkrio koga trenutno smatra najvećim konkurentom.  - Od stranih tvrtki konkurencija nam je Strawberry iz Srbije čija je pametna klupa specifikacijama jako blizu našoj međutim njihova ima oko pet puta višu cijenu. Tu je i nekoliko malih tvrtki uz EU koje zapošljavaju dvoje ili troje ljudi no u ovom trenutku nitko od njih još nije napravio pravi iskorak na tržište - izjavio je Mrvoš. Solinski InClude s beogradskim Strawberry Energyjem ali i dubrovačkim Universal Industriesom kandidira u izboru za najbolju pametnu klupu na svijetu. Natjecanje organizira fondacija CityOS a pobjednik će biti proglašen 1. travnja. Uz njih za titulu se bore i proizvođači iz Ujedinjenih Arapskih Emirata Južnoafričke Republike Španjolske te SAD-a. Solarne klupe razvijaju se u svrhu učinkovitih čistih i atraktivnih pametnih gradova koji inovativnim tehnologijama nastoje poboljšati život svojih građana. - Trenutno sve klupe na tržištu imaju jednu zajedničku opciju koja je ujedno i osnovna - punjenje mobilnih uređaja. Neke tvrtke imaju jeftinije klupe koje od opcija najčešće imaju isključivo punjenje uređaja dok druge nude znatno skuplje primjerke specijalnog dizajna i oblika. U ovom trenutku Steora nudi najviše opcija integriranih u jednu klupu uz visoku kvalitetu i pristupačnu cijenu - istaknuo je Mrvoš. Steora pak osim što se odlikuje modernim dizajnom i jednostavnom ugradnjom ima bežični i USB punjač za mobilne uređaje besplatan Wi-Fi sustav hlađenja kako bi bila ugodne temperature te ambijentalno svjetlo. Klupa prepoznaje loše klimatske uvjete kao što su pljusak ili snijeg tijekom kojih automatski isključuje sve svoje sustave kako bi sačuvala energiju. Osim toga materijali je štite od vremenskih nepogoda hrđe ali i vandalizma. Ima ugrađen sustav praćenja u slučaju krađe kao i senzore koji prikupljaju informacije o vremenskim prilikama broju korisnika i razne druge podatke. U Hrvatskoj su klupe Steora postavljene u 20-ak gradova uključujući zračne luke Split i Dubrovnik. InClude ih je lani prodao 120 u devet zemalja među kojima su i Danska Slovačka SAD te Australija. Prošlogodišnji prihodi iznosili su 220.000 eura a za ovu godinu tvrtka je već zaprimila stotinjak narudžbi. - Jedan od pokazatelja kvalitete naše platforme ali i proizvoda činjenica je da nas unutar svojeg sustava žele implementirati i najveći europski i australski teleoperateri Deutsche Telekom i Telstra - otkrio je Mrvoš. Istaknuo je da je InClude bio jedna od prvih tvrtki u svijetu koja je predstavila pametnu klupu pa bi se moglo reći da mnogi “kopiraju” njihovu ideju ali s drukčijim karakteristikama i funkcionalnošću proizvoda.  - Konkurencija i kako ona posluje nas ne zabrinjava. Pred nama je ozbiljan cilj osvajanja europskog tržišta u sljedećih pet godina. Vjerujemo da ćemo kvalitetnim proizvodom i uslugom osvojiti sve glavne gradove u Europi a dosad smo naše klupe instalirali u tri glavna grada. Naša je glavna prednost visokokvalitetan proizvod po pristupačnoj cijeni te podrška kupcima 24 sata dnevno. Može se očekivati da će se u jednom trenutku na tržište uključiti i ozbiljnije tvrtke no mi do tada planiramo imati snažno izgrađen brand i prepoznatljivost te nekoliko tisuća klupa instaliranih na tržištu EU - zaključio je Mrvoš. A što s domaćim konkurentima? - U Hrvatskoj su nam konkurencija tvrtke poput Energomobila ili Euromodula no njihove su klupe jednostavne te od funkcija najčešće nude samo punjenje uređaja i svjetlo a nemaju opcije poput senzora nadzora podataka gašenja klupe u lošim vremenskim uvjetima ili nadzorne platforme pa nas zbog toga ne mogu pratiti na europskom tržištu koje postavlja jako visoke standarde i očekivanja pametnih gradova - zaključio je Mrvoš.   Dubrovnik, Hrvatska SOLAR BENCH Dubrovačke solarne klupe koje proizvodi lokalni startup Universal Industries korisnicima nude punjenje do četiri uređaja a daju i informacije o okolišu koristeći integrirane senzore za mjerenje temperature zraka tlaka vlažnosti i UV zraka. Iz Universala su nam otkrili da se trenutno nakon postavljanja pametnih klupa u Dubrovniku fokusiraju na svoj drugi projekt Smart Parking.     Beograd, Srbija STRAWBERRY SMART BENCH Lak za instalaciju i prenosiv ovaj primjerak “urbanog namještaja” također radi na principu solarne energije. Pametne klupe koje je razvio beogradski Strawberry Energy nude punjenje mobilnih uređaja prikupljanje i otkrivanje informacija o okolišu te lokalnim događajima pa čak i besplatne hitne telefonske pozive.     Barcelona, Španjolska SMARTQUESINA Solarne pametne klupe namijenjene autobusnim postajama. Shodno tome nude uslugu kupnje autobusne karte putem smartphonea učitavanje informacija o javnom prijevozu punjenje mobilnih uređaja i besplatnu Wi-Fi vezu. Osim fotonaponskih panela za punjenje imaju i mini turbinu na vjetar za proizvodnju energije tijekom oblačnih dana. Proizvodi ih španjolski SmartCities Lab.     Boston, SAD SOOFA Soofa je solarna urbana klupa koja može puniti dva pametna telefona istodobno te prikuplja informacije o kvaliteti zraka buci pješačkom prometu te zračenju. Razvijena u MIT Media Labu prvi ju je dobio Boston a danas se može pronaći u 65 američkih gradova. Proizvodi ih istoimena bostonska tvrtka Soofa. Johannesburg   Johannesburg, JAR ISABELO Isabelo je prva afrička solarna klupa s besplatnim Wi-Fi-jem mobilnim punjenjem i noćnom rasvjetom. Naziv proizvoda na jeziku naroda Zulu znači “podijeliti” što i jest svrha tog proizvoda - podijeliti mjesto na klupi javni prostor sadržaj na internetu. Proizvodi ju tvrtka Isabelo iz Južnoafričke Republike.     Dubai, UAE SMART PALM Smart Palm je samoodrživa solarna klupa infopult te stanica za besplatni Wi-Fi. Ova “pametna stabla” ili “pametne palme” upijaju i pohranjuju velike količine Sunčeva svjetla tijekom dana koje se prazne u večernjim satima. Na svakom je osam priključaka za punjenje a Wi-Fi je dostupan u krugu do 100 metara. Sadrže i infracrvene CCTV kamere te zaslone na dodir s gradskim informacijama. Proizvode se u Dubaiju.