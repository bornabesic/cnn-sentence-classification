Želi zaštititi potrošače fiksnim kamatnim stopama za kredite BorisVujčić, guverner Hrvatske narodne banke u ponedjeljak je, gostujući u Hrvatskom radiju s ministrom financija Zdravkom Marićem najavio kako želi zaštititi potrošače fiksnim kamatnim stopama za kredite. Najavio je da će HNB bankama preporučiti da promjenjive kamatne stope promijene u fiksne, a kako bi se zaštitili potrošači. Naime, kamatne stope danas su na povijesno niskim razinama, dok je ukupan iznos kredita velik. “Postoji vjerojatnost da kamate rastu. Za one koji imaju dugačko vrijeme kredita rizik je veći i bilo bi dobro da razmisle o mogućnosti zaštite od kamatnog rizika. Na trenutnu stopu kredita stambenih je kamatna stopa preko 4,8%, a danas se odobravaju oni od 4 – 4,5%”, rekao je. “Ako banke ne poslušaju, HNB će se javiti njihovim klijentima” HNB želi, tvrdi Vujčić, da banke ponude mogućnost refinanciranje kredita. “Ako banke odluče ne poslušati našu preporuku, HNB će obavijestiti njihove klijente o drugim bankama koje provode našu preporuku”, dodao je Vujčić. Vujčić smatra da se potrošačima mora dobro objasniti što za njih znači porast kamata: “Nitko ne zna gdje će kamatne stope ići, ali može se razmišljati o mogućim koracima koji se mogu poduzeti. To bi bankari trebali znati”. Na pitanje može li uz očekivano jačanje eura očekivati situaciju kao sa švicarskim francima, Vujčić je odgovorio da se to se ne očekuje, jer bi kamatne stope morale brzo porasti. “Očekuje se da FED nastavi s rastom kamatnih stopa. U rujnu i ECB treba navijestiti što će činiti 2018. Očekuje se da će ići u smjeru zatezanja kamatne politike, ne više otpuštanja, što onda ide prema rastu kamatnih stopa. Za 2-3-4 godine one bi mogle porasti. Postoje dva mišljenja – da smo u eri niskih kamatnih stopa, zbog demografskih kretanja, visoke štednje, te oni koji smatraju da će kamatne stope krenuti rasti. Jedan od argumenata je taj što smo imali dugo razdoblje visokog rasta produktivnosti zbog tržišta u nastanku (Kina, Brazil…), i to je dovodilo do pritiska na pad inflacije. Sada dolazimo do kraja tog ciklusa gdje više nema toliko ljudi koji se mogu prebaciti iz poljoprivrede 