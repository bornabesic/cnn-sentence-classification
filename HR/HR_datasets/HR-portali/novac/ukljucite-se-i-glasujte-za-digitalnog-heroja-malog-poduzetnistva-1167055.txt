Vipnetovi „Heroji digitalnog doba“, natječaj za male poduzetnike u Hrvatskoj, ušao je danas u veliko finale koje traje do 14. svibnja 2017., u kojemu će od deset odabranih finalista biti odabrano tri pobjednika koji će osvojiti vrijedne nagrade: sudjelovanje u promotivnoj kampanji Vipneta, edukaciju ili poslovno savjetovanje, izradu profesionalnih fotografija i videosadržaja te mobilni uređaj. Tri pobjednika do 14. svibnja odabrat će stručni žiri, dok u istom razdoblju svi građani Hrvatske mogu putem web-stranice www.herojidigitalnogdoba.hr glasovati za svog favorita, a finalist koji dobije najviše glasova građana dobiva „Nagradu publike“, odnosno mobilni uređaj. Svi oni koji ostave svoj glas za nekog od finalista dobit će, putem prijavljene e-mail adrese, kuponski kod koji će moći iskoristiti kao popust pri kupnji u Vip centrima. Imena tri pobjednika natječaja, kao i dobitnika „nagrade publike“, bit će objavljena 15. svibnja 2017. na web-stranici www.herojidigitalnogdoba.hr Odabranih 10 finalista dolazi iz različitih djelatnosti, poput ugostiteljstva i turizma, proizvodnje, poljoprivrede i uslužne djelatnosti iz različitih regija Hrvatske, a tko su oni – doznajte na www.herojidigitalnogdoba.hr Digitalni promotivni alati u poduzetništvu od velike su važnosti, a toga su svjesni i mali poduzetnici u Republici Hrvatskoj. Anketa na Vipnetovoj službenoj stranici pokazala je kako se čak 80 posto ispitanih tvrtki koristi minimalno jednom od digitalnih usluga, a među najčešće korištenima su aplikacije za komunikaciju u svakodnevnom radu poput WhatsAppa, Vibera i Skypea, kao i web i Facebook stranica tvrtke te online kontakt s korisnicima. Polovica ispitanih u sljedećih 12 mjeseci počet će se koristiti nekim digitalnim uslugama koje nisu koristili do sada, od kojih najviše web-stranicom tvrtke, Facebookom te digitalnim/online oglašavanjem (Google ads, Facebook ads, banneri). Detaljnije informacije o natječaju i načinu glasovanja saznajte na www.herojidigitalnogdoba.hr i glasujte za svog favorita. 