Screenshot: YouTube CARINSKI službenici uhitili su muškarca iz Rusije u međunarodnoj zračnoj luci u Amsterdamu nakon što su u njegovoj prtljazi pronašli desetke otrovnih zmija i žaba, piše Guardian. Muškarac koji je bio na putu za Rusiju priveden je tijekom presjedanja na aerodromu Schiphol, a tamo je stigao iz Brazila. Optužen za okrutnost prema životinjama Nizozemska organizacija za sigurnost hrane i životinja NVWA je objavila: "Pronađeno je desetak živih zmija, žaba, žohara i guštera skrivenih u plastičnim posudama u njegovom ruksaku". Ukupno je prenosio 26 vrlo otrovnih zmija, 10 otrovnih žaba, 33 žohara i nekoliko rijetkih guštera. NVWA je objavila da je "nanio ozbiljnu štetu životinjama naguravajući ih u plastične kantice te je zato optužen za okrutnost prema životinjama". Ostat će u pritvoru do kraja istrage, a reptili i insekti su prevezeni u sklonište za životinje.