Svega dan nakon posjete talijanskog premijera Paola Gentilonija Rusiji i njegovih razgovora s ruskim predsjednikom Vladimirom Putinom u Sočiju, u ruskim medijima se pojavila interesantna vijest Talijanska energetska tvrtka Saipem pobijedila je na tenderu ruskog naftnog lidera Rosnjeft za istraživačka bušenja na Zapadno-crnomorskom nalazištu u Crnom moru. Navodno se ta informacija nalazi u pismu, kojeg je potpredsjednik Rosnjefta Pavel Fedorov uputio zamjeniku ruskog ministra energetike Anatoliju Janovskom. Upite za sudjelovanje u ovom poslu Rosnjeft je odaslao prema više od 30 tvrtki iz čitavog svijeta. Međutim, gotovo sve su odustale od sudjelovanja u tenderu, a najvjerojatniji razlog bile su proturuske sankcije uvedene od strane SAD-a i EU, među kojima se nalaze i projekti koji se odnose na bušenja na većoj dubini od 130 metara. Podsjećamo, kako je nedavno i američki energetski div ExxonMobil pokušao zaobići proturuske sankcije molbom prema američkoj administraciji,  ali je bio odbijen. Prethodno je novi predsjednik uprave te tvrtke, nakon što je Rex Tillerson postao državni tajnik, u ožujku boravio u posjetu Moskvi i nastojao osigurati nastavak poslova s ruskim Rosnjeftom u akvatoriju Crnog mora, zbog čijeg zamrzavanja ta gigantska američka privatna tvrtka gubi golem novac, procjenjen na više od milijardu dolara. Međutim, položaj talijanskih tvrtki po tom pitanju je znatno povoljniji, s obzirom na jasan stav talijanskog biznisa koji se protivi proturuskim sankcijama, u čemu u znatnoj mjeri imaju potporu talijanske vlade. Tako je ovih dana Rosnjeft  potpisao sporazum o proširenju suradnje i s vodećom talijanskom energetskom tvrtkom ENI, u sferi proizvodnje i prerade nafte. Osim procjene zajedničkih isporuka nafte i naftnih derivata u Egipat, radilo se i o učvršćenju prijašnjih sporazuma glede bušenja unutar zajedničkih projekata u akvatorijima Crnog i Barentsovog mora. Bušenja na spomenutom nalazištu Crnog mora Saipem i ENI zajednički planiraju započeti već u drugoj polovici 2017. godine. Osim spomenutog sporazuma i pobjede na natječaju, suradnju s ENI-jem učvršćuje i Gazprom koji je se s Talijanima nedavno načelno dogovorio isporuke plina kroz plinovod „Turski tok“ čija je izgradnja započela prošlog tjedna i o čemu je Geopolitika.News već opširno pisala. Top of Form Bottom of Form Original možete pronaći na geopolitika.news 