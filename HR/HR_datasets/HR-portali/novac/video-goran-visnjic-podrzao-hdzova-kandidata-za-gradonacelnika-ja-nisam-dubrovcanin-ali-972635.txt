Screenshot: YouTube GORAN VIŠNJIĆ, šibenski glumac koji je izgradio zavidnu holivudsku karijeru, podržao je HDZ-ova kandidata za gradonačelnika u Dubrovniku. Šibenčanin s američkom adresom, koji se u Hrvatskoj našao tijekom snimanja filma "General" te u jeku predizborne kampanje, svoju slavu odlučio je iskoristiti za promociju Mate Frankovića. "Ja nisam Dubrovčanin, ali svoju mladost proveo sam u Gradu i na Lovrijencu, na daskama i kamenu ljetnih pozornica. Dubrovnik je bio i ostao meni jako blizak i drag grad i od sveg srca mu želim veliku i uspješnu budućnost. Zato bih htio da svi skupa podržimo Matu Frankovića. On u svom programu nudi realna i ostvariva rješenja za sva ključna pitanja u vašem gradu i zato podržavam Frankovića jer će on biti gradonačelnik svih građana Dubrovnika", rekao je Višnjić u snimci koja je osvanula na YouTubeu kanalu dubrovačkog HDZ-a. U prvom krugu lokalnih izbora Mato Franković osvojio je 32,33 posto glasova te će se boriti s Valentinom Dujmovićem, kandidatom HNS-a i HSLS-a koji je u prvom krugu osvojio 16,48 posto glasova.