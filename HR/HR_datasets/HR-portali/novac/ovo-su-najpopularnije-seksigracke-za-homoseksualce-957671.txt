Foto: Press/Youtube IGRAČKE za seks danas su lako dostupne. Štoviše, izbor je toliko obiman da su kupci postali vrlo razmaženi; žele igračke koje će istovremeno biti svrsishodne, originalne, stimulirati točno određene dijelove tijela, a ne bi bilo loše kad bi se mogle razmjenjivati ili čak koristiti zajedno s partnerom kako bi zadovoljstvo bilo još veće. O njima je pisao Gaylife i izabrao najoriginalnije, koje bi trebale zadovoljiti svačiju potrebu. Remote Controlled Bullet Egg Vibrator Bullet Egg vibratori prilično su jednostavni za korištenje, budući da su manji od većine drugih igračaka. Prednost ovog modela je u zgodnom dodatku: daljinskom upravljaču. Sami ćete moći određivati ritam i intenzitet, čineći igru puno zanimljivijom. Temptation Mini Anal Vibrator   Igračka koja je zbog jednostavnosti istovremeno prigodna za početnike, a zbog mogućnosti koje pruža idealna za iskusnije korisnike. Temptation Mini Anal Vibrator podesiv je po brzini i iznimno je tih, a sa svojih 11,5 centimetara duljine zadovoljit će i najizbirljivije. Enema Syringe   Kako biste uvijek bili spremni i čisti brine se Enema Syringe. U gumenoj posudi može spremiti dovoljno vode da očisti put već po jednoj upotrebi, a dovoljno je malen da ga uvijek možete držati uz sebe. Duke USB Rechargeable Vibrating Prostate Massager Jedan od najboljih predstavnika igračaka za masažu prostate ergonomski je dizajniran i podesiv u tri brzine. Vibracije se reguliraju dodirom na lako dostupno dugme, što možete činiti sami ili, još bolje, zajedno s partnerom. Hot Octopuss PULSE Vibrating Male Masturbator Mekan poput jastuka, šalje valove oscilirajućih vibracija cijelom svojom dužinom. Izrađen je od mekanog, podatnog silikona i podesiv u devet brzina, a dodatni plus je opcija hands-free korištenja. Kinky Nipple Suckers   Mogu se koristiti kako za vlastito zadovoljstvo, tako i za ono u partnera. Postizanje vakuuma je jednostavno, tek stiskanjem malene pumpice na vrhu. Lube Launcher Nezaobilazan dodatak prilikom snošaja ili korištenja igračaka. Sva ćete odgovarajuća mjesta lubricirati jednostavnim, tanušnim Lube Launcherom, kojeg je potom potrebno tek obrisati vlažnom maramicom i spremiti do sljedeće upotrebe. Aneros Peridise Unisex Beginner to Advanced Anal Tools Ovdje je riječ o setu s četiri igračke, od kojih svaka ima isti cilj - zadovoljiti korisnika - no svaka to čini na drugačiji način. Sve igračke anatomskog su dizajna i vrlo lagane, a u njima je moguće uživati i bez pomoći ruku.