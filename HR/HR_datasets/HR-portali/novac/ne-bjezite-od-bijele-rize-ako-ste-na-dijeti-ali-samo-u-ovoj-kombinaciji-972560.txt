Foto: Instagram  "NE BJEŽITE od bijele riže čak ni ako ste na dijeti.", odjeknuo je ovih dana savjet nutricionistice Marie Marlow i autorice knjige The Real Food Grocery Guide koja je za portal Pure Wow otkrila zašto to tvrdi.  Znajući da ljudi jako vole bijelu rižu, ali je radi zdravlja i linije često mijenjaju sa smeđom, ovaj će savjet dobro doći svim ljubiteljima bijele, nezdravije varijante, no svakako poslušajte savjet do kraja.  Možete je jesti, ali samo u kombinaciji s grahom i/ili lećom!   Da bi to objasnila rekla je da je to zato što je bijela riža rafinirani ugljikohidrat, koji obično uzrokuje nezdravu količinu šećera u krvi, nakon čega slijedi pad. Ali kada joj dodate grah ili leću, snižavate ukupni glikemijski indeks vašeg obroka, održavajući dobru razinu šećera u krvi čime ćete automatski spriječiti glad za sljedećih nekoliko sati.  Tako bijela riža uz pomoć graha ili leće postaje zdravija, a samim time i jako dobar saveznik vašoj dijeti.  Možemo li dobiti bolji dokaz za to od njenog izgleda?