U samo nekoliko godina studij financija i prava Visokog učilišta Effectus prometnuo se u važnu obrazovnu instituciju. Jedan od strateških razvojnih projekata Effectusa je cjeloživotno obrazovanje pa tako nude programe obrazovanja odraslih za poslove poreznog specijalista i za poslove menadžera u zdravstvenim sustavima. O poslovanju govori Đuro Horvat, glavni direktor Effectusa. Koliko naši građani koriste mogućnosti programa cjeloživotnog obrazovanja i prekvalifikacija? Cjeloživotno učenje postalo je nužnost i menadžeri su svjesni da bez učenja u okviru radnog mjesta neće moći opstati. Effectus izvodi programe osposobljavanja i usavršavanja s ciljem da pojedinac ostvari konkurentsku prednost na tržištu rada. Otvara se i mogućnost za kreiranje programa koji su potrebni institucijama, tvrtkama i skupinama korisnika obrazovnih usluga. To je personalizirana ponuda koja odgovara potrebi za individualnim pristupom. Te tendencije uočljive su u najrazvijenijim zemljama, a omogućuju ih napredne informatičke tehnologije kroz umrežavanje. Koliko su programi usklađeni sa zahtjevima tržišta rada i koliko ih mijenjate? Samo suradnja akademske zajednice i gospodarstva može unaprijediti kvalitetu programa jer omogućava inoviranje i dopunjavanje spoznajama iz ekonomske i pravne prakse i znanosti. MBA studij Poslovno upravljanje primjer je inovacije – redizajnirali smo važeći studij Menadžment financija, vrednovali pred nadležnim tijelima i iznimno smo pozitivno ocijenjeni. To smo u Hrvatskoj od bolonjske reforme jedini učinili. Koje su komparativne prednosti i specifičnosti Effectusovih studija? Preddiplomski studij financije i pravo sadrži znanja i vještine neophodne da bi studenti poznavali financijsko poslovanje i pravne odnose tijekom posla. Interdisciplinarno obrazovanje poslodavcu omogućuje zapošljavanje “2 u 1 stručnjaka” – prvostupnika kompetentnog za istodobno obavljanje poslova u oba područja. MBA (diplomski) studij poslovno upravljanje omogućuje usvajanje širokog spektra vještina i tehnika te stvara više alternativa u izboru karijere. Na drugoj godini studenti odabiru jedan od tri smjera: MBA – menadžment financija, MBA – porezi i poslovno pravo ili MBA – menadžment ljudskih potencijala i znanja. Svrha je svih studija integrirati znanja iz financija i prava i omogućiti studentima kompetencije za brzu integraciju u rad. Studentima pružamo kompetencije koje im omogućavaju brzu integraciju u svijet rada. Organiziramo studijska putovanja po europskim gradovima, gdje studenti imaju prilike posjetiti strane fakultete, slušati predavanja i družiti se. Jeste li od pokretanja 2010. primijetili kakve promjene trendova među studentima? Studenti u početku pokazuju veću sklonost ili jednom (pravo) ili drugom (ekonomija i financije) segmentu pa ih upućujemo na prednosti integracije znanja iz oba područja. Poznavanje i trgovačkog prava i računovodstvenih standarda velika je korist za svaku tvrtku jer omogućava rješavanje praktičnih poslovnih problema. Jedinstveni programi iz financija i prava potpuna su novost na ovim prostorima. Koja je strategija budućeg razvoja Effectusa? Nastojimo studente motivirati za stalno stjecanje novih spoznaja te ih želimo oboružati i tehnikama predviđanja tržišnih i društvenih procesa. Prioritet je razviti kompetencije potrebne za ostvarenje osobnog prosperiteta, što se pozitivno odražava i na društvo. >> Da Hrvate zamijenimo Singapurcima, imali bismo rast od 20 posto 