Screenshot (Youtube) PROTEKLOG vikenda na Tajlandu (Pattaya) se održala Muay Thai priredba koja nam ne bi bila posebno interesantna da se na njoj nije dogodio nesvakidašnji nokaut. Naime, u dvoboju UFC veterana koji je prešao u Muay Thai vode, Doriana Pricea, i njegovog protivnika Jonathana Lecata, dogodio se dvostruki nokaut. Lecat je uspio plasirati lakat lijevom rukom koji je nokautirao Pricea, no ovaj je u istom trenutku “bacio” desni direkt koji je sjeo na Lecatovu bradu. Rezultat je bio “dupli nokaut”. Price se uspio pridići prvi, a sudac je nastavio brojati njegovom protivniku koji je ostao ležati.Ovo je nokaut koji jednostavno morate pogledati. Inače, Price je u UFC-u odradio tek jedan jedini dvoboj. 2007. je nastupio na finalu 6. sezone The Ultimate Fighter te je poražen prisiljavanjem na predaju od Romana Mitichyana za samo 23 sekunde. Ekspresan poraz je značio i ekspresan otkaz u octagonu. Nakon tog dvoboja je odradio još samo jedan MMA meč, i to 2012. godine. Također je poražen, što je ujedno značilo i kralj MMA karijere s 8 pobjeda i 5 poraza. Odlučio je karijeru nastaviti u Muay Thaiju.