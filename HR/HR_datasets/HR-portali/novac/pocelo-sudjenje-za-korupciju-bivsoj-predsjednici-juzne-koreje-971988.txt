Foto: Pool/Pool/Getty Images  U JUŽNOJ Koreji je počelo suđenje za korupciju bivšoj predsjednici Park Geun-hye.   Optužbe protiv bivše predsjednice, piše BBC, uključuju mito, zlouporabu moći i odavanje državnih tajni.   U prvom pojavljivanju u javnosti nakon uhićenja u ožujku, pojavila se s lisičinama na rukama u policijskom kombiju.   Najstroža kazna za korupciju u Južnoj Koreji je doživotni zatvor. Park je optužena da je uz pomoć prijatelja Choi Soon-sila izvlačila novac iz velikih južnokorejskih kompanija poput Samsunga, u zamjenu za političke usluge. Soon-sil također je na optuženičkoj klupi uz bivšu predsjednicu Park te odbacuje optužbe.   Odvjetnici posrnule političarke pred sudom su izjavili "kako nije bilo razloga da predsjednica Park prisiljava kompanije na donacije koje ona nije mogla koristiti".