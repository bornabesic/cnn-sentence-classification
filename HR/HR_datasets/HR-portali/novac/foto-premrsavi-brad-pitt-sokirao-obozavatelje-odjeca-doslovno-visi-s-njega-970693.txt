Foto: Guliver Image/Getty Images OD KRAHA njegovog braka s Angelinom Jolie prošlo je otprilike osam mjeseci, a čini se da se Brad Pitt i dalje bori s posljedicama koje je to ostavilo na njega. Da je nakon razvoda smršavio već se pisalo, no na premijeru svog novog filma "War Machine" 53-godišnji glumac došao je mršaviji nego ikada. Dojmu da je izgubio još koji kilogram od posljednjeg pojavljivanja u javnosti možda je pridonijelo i široko odijelo koje je visilo s njega. Činilo se da bi mu hlače pale da ih nije pridržavao remen. S premijere je otišao s kokicama u ustima pa je očito da jede, no pitanje je što i koliko često. Glumac je priznao da mu je razvod teško pao, jer više ne živi s djecom, 15-godišnjim Maddoxom, 13-godišnji Paxom, 12-godišnjom Zaharom, desetgodišnjom Shiloh i osmogodišnjim blizancima Vivienne i Knoxom. "Čuo sam jednog odvjetnika koji je rekao: 'Na sudu nitko ne dobiva, pitanje je samo tko će biti više povrijeđen. I to je istina", rekao je za GQ Style. Dodao je da Angelina razmišlja poput njega i da je djeci teško palo što su sad razdvojeni.