Dionicama osam kompanija iz sastava Agrokora ne trguje se od 27. travnja, kada je trgovinu obustavila Zagrebačka burza, a novom odlukom prodaja se obustavlja do daljnjega Hrvatska agencija za nadzor financijskih usluga (Hanfa) ponovno je obustavila trgovanje dionicama Agrokorovih tvrtki na Zagrebačkoj burzi – Leda, Belja, PIK-a Vinkovci, Tiska, Vupika, Zvijezde, Žitnjaka i Jamnice. Prva takva odluka o obustavi donesena je početkom svibnja, kada je trgovina bila obustavljena do 15.05. jer se čekala objava revidiranih izvješća za 2016. godinu. Nakon sjednice 15. svibnja, obustava traje “do daljnjega”, tj. dok kompanije ne objave izvješća za prošlu godinu. 