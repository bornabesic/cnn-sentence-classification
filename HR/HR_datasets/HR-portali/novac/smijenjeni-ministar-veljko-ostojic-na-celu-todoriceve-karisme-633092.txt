- A što drugo? Predsjednik uprave - lakonski je koji sat prije nego je stiglo službeno priopćenje bivši ministar turizma Veljko Ostojić potvrdio da dolazi na čelo Karisma Hotela Adriatic, zajedničke kompanije Todorićeva Agrokora, njemačkog TUI-ja i meksičke hotelske grupacije Karisma. Na novi posao, otkrio je na Danima turizma u Zadru, stupa 1. studenog, a iz Karisma Hotels Adriatic poručuju da su ''čvrsto uvjereni da će Veljko Ostojić svojim dugogodišnjim iskustvom i znanjem dodatno osnažiti menadžment kompanije te će doprinijeti uspješnoj provedbi Strategije društva''. Dosadašnji predsjednik Uprave Marinko Benić bit će član Uprave za financije i akvizicije. Inače, proljetos osnovana tvrtka Karisma Adriatic Hotels ima velike planove u hrvatskom turizmu. Tvrtkom Hotel Koločep već upravljaju, bit će strateški partner državi i u upravljanju Hotelima Živogošće, a nakon investicijskog ciklusa vjerojatno će na upravljanje dobiti i Hotele Podgora.  Neslužbeno se, inače, doznaje da će se Karisma Adriatic Hotels, pod vodstvom Veljka Ostojića, natjecati i za bivši vojni kompleks Kupare, čiji se natječaj već dugo očekuje. S ministarske pozicije natječaj je prije gotovo godinu dana najavljivao i sam Ostojić. >>V. Ostojić u Medulinu kosi travu, nije tražio dužnosničke naknade   