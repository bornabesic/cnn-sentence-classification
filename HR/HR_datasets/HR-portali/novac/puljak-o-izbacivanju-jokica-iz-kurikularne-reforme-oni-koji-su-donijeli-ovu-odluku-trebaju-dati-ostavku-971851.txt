Foto: FAH NAKON što je danas objavljeno kako je Boris Jokić, donedavni voditelj Ekspertne radne skupine koja je radila na provođenju kurikularne reforme, definitivno ispao iz igre za to mjesto, potvrđeno je i kako je za novu voditeljicu izbrana savjetnica ministra Pave Barišića, Jasminka Buljan Culej. > SRAMOTA Jokić izbačen iz kurikularne reforme, izabrana Barišićeva savjetnica bliska "obiteljašima" Ubrzo po objavi ovih informacija, krenule su pristizati i reakcije. Puljak ostao bez teksta Znanstvenik i član stranke Pametno Ivica Puljak tako je zatražio ostavku svih članove povjerenstva koji su donijeli ovakvu odluku. "Evo da i ja jednom ostanem bez teksta. Ne događa se to baš često, ali moj optimizam je sada ozbiljno ugrožen. Ništa, morat ćemo sve sami, od ove vlasti nema nikakve koristi. Nije da sam imao neke nade, ali kad se tužne strepnje ostvare ipak te uhvati neka tuga. Ne znam kakav je rezultat moje prijave za STEM člana skupine, ali unaprijed zaključujem da ne mogu raditi s ovakim ljudima. Pozivam sve članove povjerenstva koji su donijeli ovakvu odluku na ostavku. Posebno me rastužio profesor Radman", napisao je Puljak.