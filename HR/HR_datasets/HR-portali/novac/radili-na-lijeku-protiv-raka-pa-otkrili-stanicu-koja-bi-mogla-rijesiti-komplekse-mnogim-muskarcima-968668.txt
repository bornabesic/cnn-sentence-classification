Foto: Instagram ĆELAVOST je jedna od stvari zbog koje muškarci najviše gube samopouzdanje. No, sudeći po novim istraživanjima i njoj bi se uskoro moglo stati na kraj. Grupa znanstvenika sa Sveučilišta Texas identificirala je stanice koje izravno utječu na rast i boju kose što bi moglo voditi budućim tretmanima protiv sijedih i gubitka kose. Doktor Lu Le jedan je od ovih znanstvenika. "Iako je cijeli projekt započeo sa željom da bolje shvatimo kako se određene vrste tumora formiraju, na kraju smo otkrili zašto kosa sijedi i pronašli stanicu koja direktno utječe na njezin rast. Nadamo se da ćemo u budućnosti s ovim saznanjima moći kreirati gen koji utječe na rast kose i ispraviti ove kozmetičke probleme", rekao je. Znanstvenici su došli do saznanja da su proteini KROX20 i SCF esencijalni za rast i boju kose te sada vrše istraživanja u kojima žele detaljnije otkriti vezu između problema s kosom i proizvodnje ovih proteina.