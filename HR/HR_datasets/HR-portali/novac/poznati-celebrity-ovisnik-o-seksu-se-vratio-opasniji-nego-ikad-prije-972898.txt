Foto: Instagram, REX, X17/Guliver DOTIČNI je trenutno u Cannesu i cure mijenja kao na traci.  Radi se o 34-godišnjem Scottu Disicku, bivšem partneru najstarije sestre Kardashian, Kourtney, s kojom ima i troje djece. Par se počeo viđati 2006. godine, a 2015. godine objavili su da je njihovoj turbulentnoj vezi napokon došao kraj. Iako duo i dalje često viđamo zajedno, Kourtney je u obiteljskom reality showu otkrila kako su ostali u dobrim odnosima zbog djece te da tu više nema ničega. Par je često prekidao te se mirio, a glavni uzrok tome bile su njegove ovisnosti o alkoholu, seksu i divljim tulumima, koje su ga često dovodile u velike probleme. Kourtney mu je stalno opraštala, no čini se kako joj je nakon 10 godina "puknuo film", a posljednjih tjedana ne odvaja se od svog novog dečka, mlađahnog manekena Younesa Bendjime, s kojim je sve do jučer bila u Cannesu. No, u Cannes je stigao i Scott, koji se prethodno zabavljao s teen zvijezdom, 19-godišnjom Bellom Thorne. Međutim, sletjevši na francusku rivijeru, dotični je pokazao kako se vratio na staro, unatoč činjenici da je Bellu i njezinu sestru poveo sa sobom.   Prvo se ponovno spetljao sa svojom bivšom djevojkom, stilisticom Chloe Bartoli, s kojom se često zabavljao i tijekom brojnih prekida s Kourtney, a potom je viđen s još jednom djevojkom, i to uglavnom na bazenima, kako izmjenjuje poljupce. Za to vrijeme Kourtney je provodila dane na luksuznoj jahti u društvu novog dečka, polusestre Kendall Jenner i njezinih prijateljica. "Scott je Bellu doveo u Cannes samo kako bi učinio Kourtney ljubomornom. Bilo je to samo 'ajmo vidjeti kakav je to osjećaj'. Djetinjasto, no to je Scott", otkrio je nepoznati izvor blizak paru. S druge strane, neki izvori tvrde kako je Bella jako povrijeđena, dok drugi smatraju da je sve iskoristila za samopromociju, jer ipak se radi o bivšem partneru jedne od sestara Kardashian.   Također, šuška se kako su Scotta slomile zajedničke slike bivše djevojke i njezinog novog dečka, a prije toga je činio sve kako bi je uvjerio da se promijenio.  No, čini se kako je Kourtney pametno odlučila.