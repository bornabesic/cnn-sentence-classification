Foto: Promo, Gucci, Goran Stanzl/PIXSELL NIJE tajna da Hrvatice vole Gucci. O tome koje sve poznate Hrvatice vole komade ovog poznatog modnog brenda, već smo vam pisali, a na tom su se popisu našle i glavne protagonistice naše današnje priče - voditeljica Nikolina Pišek i poduzetnica Branka Krstulović.  To su još jednom dokazale sinoć na zagrebačkom Glavnom kolodvoru, gdje su obje sjedile u prvom redu modne revije poznate dizajnerice Aleksandre Dojčinović.  Nikolina je zasjala u kratkoj rozoj haljinici sa šljokicama, koju potpisuje H&M u svojoj najnovijoj Conscious Exclusive liniji, a radi se o haljinici napravljenoj od recikliranog poliestera, koji je dobiven od boca i stare odjeće, kojoj je cijena 1300 kuna. Nikolina ju je i dodatno ukrasila debelim, crnim remenom, koji je stegnula oko struka te mrežastim čarapama.  S druge strane, bivša missica Branka Krstulović, nekad Bebić, zasjala je u bijeloj, kratkoj haljinici s cvjetnim motivima te zanimljivim visećim naušnicama, koje će biti hit sezone, no odlučila se za isti model cipela kao i Nikolina.  Radi se o Guccijevom modelu crnih sandala s remenčićima, s velikom metalnom kopčom sprijeda te 3D detaljima na peti.   Koja ih je bolje iskombinirala, prosudite sami.