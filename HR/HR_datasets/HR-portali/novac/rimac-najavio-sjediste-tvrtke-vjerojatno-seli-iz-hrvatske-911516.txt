''Ako kojim slučajem pravno sjedište moramo preseliti (a pokušati ću da to ne moramo), sve ono što je danas u Hrvatskoj i još puno više što je u planu ostaje tu - uprava, razvoj, proizvodnja, sva radna mjesta itd. Dakle i u tom scenariju bi zapravo sve ostalo jednako što se tiče operative firme', pojasnio je dodatno Rimac na svom Facebooku. Osnivač tvrtke koja je nedavno predstavila najbrži električni automobil na svijetu Rimac Automobila  Mate Rimac najavio je kako bi mogao sjedište tvrtke preseliti iz Hrvatske. Na otvaranju Cisco Connect konferencije rekao je da to od njega traže investitori. ‘Internacionalni investitori traže da firme poput Rimac Automobila sele sjedišta van matičnih zemalja (u UK, US, Nizozemsku) da zaštite svoju investiciju – tamo je pravni sustav koji poznaju i kojem vjeruju. Gotovo svi RH startupi koji su primili stranu investiciju imaju sjedište van Hrvatske. Mi smo za prvu rundu investicije (koja je bila daleko najveća venture capital investicija u RH) uspjeli uvjeriti investitore da ostanemo hrvatski d.o.o. ali sam rekao da će to biti puno teže za drugu rundu u kojoj se trenutno nalazimo jer se radi o značajnijim iznosima. Ako kojim slučajem pravno sjedište moramo preseliti (a pokušati ću da to ne moramo), sve ono što je danas u Hrvatskoj i još puno više što je u planu ostaje tu – uprava, razvoj, proizvodnja, sva radna mjesta itd. Dakle i u tom scenariju bi zapravo sve ostalo jednako što se tiče operative firme’, pojasnio je dodatno Rimac na svom Facebooku.