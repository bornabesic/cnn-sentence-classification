Foto: Instagram   JOŠ jedan neobičan savjet kada je u pitanju ravan trbuh, a dobit ćete ga od svakoga- ravan trbuh traži ravnu kralježnicu. Ispravite se, odnosno naučite stajati, hodati i sjediti uspravno, pa će i vaš trbuh, bez ikakve dijete i vježbe, biti ravniji nego prije.  No naravno, ispravan stav i ravna kralježnica nisu važni samo zbog ravnog trbuha. To je ipak više estetsko pitanje, pa ako pogledamo sa zdravstvene strane, naći ćemo pregršt razloga zašto bi svaka osoba morala paziti na svoj uspravan stav. Toliko toga ovisi o tome, znate i sami, kralježnica je stup koji mora biti čvrst i ravan jer inače kvari statiku cijeloga tijela.    A kako smo svi skupa poprilično zarobljeni u sjedalačkom načinu života, ova japanska metoda koju je otkrila ekipa Bright Side-a, čini se kao najjednostavniji način kako konačno stajati ravno te omogućiti svojoj kralježnici samo najbolji položaj.  Vježba traje minutu dnevno, ponavljajte je svaki dan u periodu od dva tjedna.   Stanite uspravno, noge razmaknite u širini ramena.   Ruke potom raširite i po strani ih dignite iznad glave dok vam se dlanovi ne spoje. Ruke moraju biti ispružene, nikako ne savijene.   Dlanovi su sljubljeni. Potom dlanove zakrenite tako da ih sada sljubite s njihove gornje strane pa ih opet vratite. Ponovite to 10 puta. Polako, bez žurbe, pazite da se ne krivite, a kako to tvrde u videu, već nakon prvog "treninga" trebali biste osjetiti lagane promjene u svojoj posturi.  A za dva tjedna hodajte kao kralj i kraljica.  Viši, tanji, s izbačenim grudima i stražnjicom - i zauvijek zdravim držanjem.