Agencija Moody's mađarskoj je naftno plinskoj kompaniji MOL povećala kreditni rejting na Baa3 sa stabilnim izgledima. Kako je priopćio MOL, ovaj rejting uglavnom je odraz jake likvidnosti i financijskog profila, jakih rafinerija i marketinga u regiji jugoistočne Europe, integriranog poslovnog profila koji je grupu pokazao otpornom na cijene nafte u okruženju te integracije u maloprodaji i petrokemiji koji služe kao važan kanal za prodaju naftnih derivata. - Vrlo smo zadovoljni novim investicijskim rejtingom koji potvrđuje snagu našeg poslovnog modela i financijskog profila. U skladu sa strategijom MOL 2030 nastavit ćemo graditi kompaniju postojećim snagama kroz kombinaciju visoke kvalitete, niske cijene i učinkovitosti. Cilj nam je dovesti industrijsku transformaciju u regiji zadržavajući veliku bilancu i jaku likvidnost - rekao je financijski direktor MOL-a József Simola. >> Moody's snizio kreditni rejting Agrokora. Iz tvrtke poslali kratku izjavu medijima >> 'Prodaja 25% HEP-a najbrža je i najčišća varijanta za otkup Ine od MOL-a'