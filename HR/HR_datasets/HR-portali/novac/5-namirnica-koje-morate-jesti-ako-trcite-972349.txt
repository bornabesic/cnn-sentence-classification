Foto: Instagram  NIJEDAN profesionalni trkač neće se odvojiti od njih, i svakako će nastojati svakodnevno barem dobar dio ovih 5 važnih namirnica unositi u svoj organizam.  Logično - ako želite trčati i svaki dan napredovati, biti bolji, jači, izdržljiviji, onda bi vam stvarno trebalo biti u interesu jesti upravo ono što vaš organizam treba. Osim ako trčite tek toliko, no čak i tada ovih pet namirnica ostaje baš onih 5 koje MORATE jesti.  E pa kad se mora, neka vam ne bude teško - ostalim, sve su ovo namirnice za prste polizati - vidjet ćete.  Banane Odlične za nakon trčanja - jer će vam podići energiju te valjano nadomjestiti ono što ste trčanjem izgubili. osim toga, banane su pune kalija koji pak super regulira vaš tlak, a ako želite još malo pojačati izgubljenu energiju pojedite je s malo grčkog jogurta.   Tjestenina od cjelovitih žitarica  Pravi ugljikohidrati, oni od cjelovitih žitarica, pomoći će vam jako ako ih se dobro najedete večer prije jakog treninga ili trke. One su pune vitamina B (među ostalim) koji će podići vašu izdržljivost.  Tamna čokolada  Naređujemo vam - nigdje bez tamne čokolade! A ako vam to teže pada onda znajte da to ne kažemo tek toliko jer je tamna čokolada, s velikim udjelom kakaa, savršeno protuupalno sredstvo za vaše umorne mišiće. Nakon trčanja slobodno se zasladite.      Brokula  Ona je puna vitamina (C pogotovo), kalcija, folne kiseline i vitamina K - a svi odreda pomažu pri oporavku mišića te usput i jačaju vaše kosti. Zato ju je dobro jesti i prije i poslije treninga.   Orašasti plodovi  Puni su hranjivih tvari koji će vas kvalitetno zasititi nakon treninga, pomoći vam pri oporavku, a kako su puni magnezija, uz njihovu ćete pomoć prilično smanjiti eventualne grčeve u nogama.