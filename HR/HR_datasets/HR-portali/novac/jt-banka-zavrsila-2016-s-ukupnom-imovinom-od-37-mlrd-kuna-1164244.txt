J&T Banka, jedna od najznačajnijih privatnih banaka u Republici Češkoj, završila je prošlu godinu, prema revidiranim izvještajima, s ukupnom imovinom od 133,11 milijardi čeških kruna (37 mlrd HRK). Neto dobit za predmetno razdoblje iznosila je 950 milijuna CZK (267 mil HRK). Na godišnje smanjenje bilance primarni utjecaj imalo je smanjenje depozita klijenata (za 15,4%) na 103,05 milijardi CZK (28,7 mlrd HRK), a u skladu sa strategijom banke. Smanjenje je najviše vidljivo kod oročenih depozita, koji su u najvećoj mjeri preusmjereni u investicije. Banka očekuje da će se taj trend nastaviti i u nadolazećim godinama, s obzirom na kretanje kamatnih stopa na tržištu. Banka planirana staviti transferiranje depozita u investicijske proizvode i u područje asset managementa. Banka je potvrdila svoju kvalitetu u investicijskom području kroz uspjeh J&T Money fonda. Ovaj nagrađivani fond udvostručio je vrijednost imovine pod upravljanjem na 6,7 milijardi CZK (1,88 mlrd HRK). Na kraju godine, preko 2 milijarde CZK (0,6 mlrd HRK) bile su investirane u fond J&T BOND. Zahvaljujući izvrsnoj ponudi proizvoda, banka je bila u mogućnosti generirati više od 7 milijardi CZK (1,96 mlrd HRK) kroz J&T fondove i povećati vrijednosti imovine pod upravljanjem za 40%, na nešto ispod 25 milijardi CZK (7 mlrd HRK). U 2016. godini, banka je iskoristila renesansu na tržištu obveznica i preko tržišta kapitala posredovala u rekordnom iznosu dužničkog financiranja. Plasirala je na burzama vrijednosnih papira u Pragu i Bratislavi 11 obvezničkih izdanja u ukupnom iznosu od 19,9 milijardi CZK (5,6 mlrd HRK). Štoviše, u ožujku 2016.godine, uspješno je odrađeno pokroviteljstvo drugog izdanja subordiniranih perpetualnih obveznica u češkim krunama. U trećem kvartalu 2016. godine, banka je povećala svoj udio u Vaba d.d. banci Varaždin izdavanjem novih dionica u ukupnom iznosu od 76 milijuna HRK. S tim izdanjem, banka je stekla više od 82% u svojoj hrvatskoj banci, koja je u siječnju 2017. godine promijenila naziv u J&T banka d.d. Kapital je na kraju 2016. godine dosegnuo 19,13 milijardi CZK (5,3 mlrd HRK), uz godišnje povećanje od 12,9%. Osiguranje dovoljnog kapitala omogućit će banci daljnji rast i razvoj. Stopa adekvatnosti kapitala iznosila je 15,88%. >> Hrvatski će BDP u 2017. nastaviti rasti, a nezaposlenost padati >> Euro moramo uvesti i zbog 500 milijardi duga 