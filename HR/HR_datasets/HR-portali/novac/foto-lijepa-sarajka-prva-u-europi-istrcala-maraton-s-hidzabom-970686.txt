Foto: Facebook SARAJKA Nudžejma Softić (29) prva je žena u Europi koja je s hidžabom istračala maraton, iako za sebe kaže da je tek ozbiljniji rekreativac. Pažnju je privukla upravo zbog hidžaba, ali i zastave BiH koju je nosila kroz gradove domaćine trka - Sarajevo, Zenicu, Ljubljanu, Split, Beč, Dubrovnik, Banjaluku, Mostar, Novi Sad, Crikvenicu, Beograd i Bejrut. Prva žena s hidžabom koja je istrčala maraton postala je još prošle godine, a sa sobom uvijek nosi i zastavu. "Što se tiče zastave Bosne i Hercegovine, ponosno je nosim na svaku svoju trku. Ne financira me država, a i ne treba jer sam rekreativac i ne postižem značajne sportske rezultate. U ovome uživam, volim svoju domovinu (država kao sistem je druga priča) i nošenje te zastave za mene je isključivo izraz te ljubavi", rekla je za EuroBlic. Dodaje da nigdje nošenje zastave BiH nije izazvalo reakcije kao što je izazvalo prošle godine u Banjaluci. Jedni su je napadali zbog hidžaba, drugi zbog zastave, no trkač iz Banjaluke vratio se nazad i išao pored nje da se ne osjeća neugodno. "Ove godine zastavu sam nosila jer želim da to postane normalno. Nosila sam službenu zastavu pod kojom nitko nikome ni šamar nije opalio, kamoli što veće. I nije bilo dobacivanja. Nije bilo ni čudnih pogleda, bilo mi je sjajno i zahvaljujem se Banjaluci. Drago mi je da se stvari mijenjaju na bolje i da su sve tiši oni koji žele posvađati, a sve glasniji oni koji cijene i poštuju jedni druge bez obzira na nacionalnost, vjeru, spol ili seksualnu opredijeljenost", zaključila je.