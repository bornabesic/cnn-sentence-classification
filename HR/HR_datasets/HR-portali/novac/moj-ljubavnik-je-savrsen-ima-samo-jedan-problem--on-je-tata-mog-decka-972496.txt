Foto: 123RF DJEVOJKA koja je, kako kaže u sretnoj vezi, našla se u problemima. Tijekom jednog od prekida s dečkom završila je s njegovim tatom, s kojim i sad održava seksualnu vezu. Kako sama ne zna riješiti nastalu situaciju, potražila je pomoć kolumnistice britanskog Suna, Deidre. Njeno pismo prenosimo u cijelosti. "U vezi sam s divnim dečkom, ali istovremeno se seksam s njegovim tatom. Ne osjećam ništa prema njemu, ali seks je savršen. Imam 24 godine, a moj dečko 27. U vezi smo tri godine. Kad sve pogledam, veza s dečkom je odlična i volim ga, iako smo dvaput lani prekidali. Ponekad mislim da me uzima zdravo za gotovo i više vremena provodi s prijateljima nego sa mnom. No u zadnje se vrijeme mnogo više trudi oko mene. Kad smo prekinuli drugi put prošle godine, prije otprilike šest mjeseci, pričala sam jedne večeri s njegovim tatom, koji je došao vidjeti jesam li u redu. To je baš bilo lijepo pa samo počeli pričati. Bila sam uzrujana, a on me zagrlio i prije nego što sam se snašla, ljubili smo se. Poljubac je doveo do nezaštićenog seksa. Bilo je nevjerojatno. Ispričao mi se nakon toga, ali počeli smo se dopisivati i dogovorili smo novi susret kako bismo se poseksali. On dolazi po mene i vozi me u šumu u okolici moje kuće kako bismo se seksali u autu. Njemu su 53 godine. Trenutno je naš odnos samo fizički, ali samo razmišljanje o njemu mi je uzbudljivo. Mrzim se zbog toga što radim dečku i zaista želim prestati i biti bolja osoba. Moj dečko ne zaslužuje takvu izdaju. No ako se i prestanem viđati s njegovim tatom, ne znam kako ću ga opet pogledati u oči. Ne znam kako biti oko njega nakon svega. Ne spavam, a pod tolikim sam stresom zbog svega da mi je fizički muka", napisala je. Od Deidre je dobila sljedeći odgovor: "Seks je sam po sebi uzbudljiv, a dodatno uzbuđenje pruža činjenica da je to tajna veza s dečkovim tatom. Jedini način da sve riješite jest da se prestanete viđati s njim. On to neće prekinuti. Zašto i bi kad ima mnogo mlađu ženu koja mu pomaže da se osjeća mlađe? Nadajmo se da će prihvatiti vašu odluku i ponašati se primjereno. Odluku o prekidu trebao bi vam ojačati odgovor na pitanje kakav je to otac koji zavodi djevojku svog sina. Koliko je to okrutno i nebrižno. I vi se ponašate loše, kao što znate, no vas barem ta veza čini očajnom. Napravite korak unazad, pogledajte vezu sa svojim dečkom. S malo truda, uzbudljiv seks možete imati i s njim. Došlo je vrijeme da pogledate vašu vezu i odlučite imate li zajedničku budućnost ili je vrijeme da se krene dalje.