Koncern Agrokor kupio je u četvrtak od nizozemske tvrtke Agrokor Investments B. V., kojega vlasnički kontrolira Ivica Todorić, 10,1 posto dionica slovenskog trgovačkog društva Mercator, a vrijednost tog udjela prema cijeni dionice Mercatora na burzi iznosi oko 40 milijuna eura, objavili su u petak slovenski mediji. Tu su operaciju, kako navodi portal Siol.net, Ivici Todoriću diktirale dvije ruske banke vjerovnici u zamjenu za odobreni kredit za osiguranje likvidnosti. Agrokor, prema tvrdnjama slovenskog poslovnog lista "Finance", ruskim bankama Sberbank i VTB u petak mora predstaviti plan rješenja svoje prezaduženosti, a one su mu odobrile dodatnih više od 100 milijuna eura kredita za tekuću likvidnost. O  kupoprodajnoj operaciji  između koncerna Agrokor i Agrokor Investmenta svoje je dioničare u petak na portalu Ljubljanske burze obavijestio Mercator. Kako se navodi u priopćenju, Mercator je u četvrtak od tvrtke Agrokor Investment iz Amsterdama dobio obavijest da je zaključila kupoprodajni ugovor s Agrokorom temeljem kojega je s Agrokoru d.d. Zagreb prodala 615.384 dionica Mercatora (MELR). Time se je, navode u Mercatorovoj obavijesti, vlasnički udio Agrokora d.d. u Mercatoru povećao s 59,47 na 69,57 posto, dok se je vlasnički udio Agrokor Investmentsa B.V. u Mercatoru smanjio sa 28,64 na 18,53 posto. >> Agrokor: Državi ne dugujemo ni kune poreza >> Moramo li svi kihnuti ako je gazda prehlađen? >> Agrokor od Sberbanke dobio još 300 milijuna eura kredita >> Agrokor – 60.000 zaposlenih, 15% hrvatskog gospodarstva, Vlada mora djelovati 