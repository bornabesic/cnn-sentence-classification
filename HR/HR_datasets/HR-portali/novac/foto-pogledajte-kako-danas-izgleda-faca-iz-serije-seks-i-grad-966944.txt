Foto/Screenshot: Instagram/YouTube SERIJA Seks i grad iznijela je na vidjelo mnoge situacije u kojima se pronalaze neudane žene današnjice, ali i vječne šarmere kojima i junakinja serije, ali i gledateljice opraštaju sve gluposti zbog fatalnog šarma i izgleda. Čitavih šest sezona Carrie je čekala da Faca odluči želi li biti s njom ili ne, a u to doba Faca je bio faca za sve dame koje su pratile seriju. 13 godina nakon posljednje epizode serije (u kojoj su cure napokon otkrile da se Faca zove John), Chris Noth izgleda gotovo neprepoznatljivo. Danas ima 62 godine i i dalje snima i filmove i serije, a prije pet godina se oženio Tarom Wilson s kojom ima osmogodišnjeg sina Oriona.