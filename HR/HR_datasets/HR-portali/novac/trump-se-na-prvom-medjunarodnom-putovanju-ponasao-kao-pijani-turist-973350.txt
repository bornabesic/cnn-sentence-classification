Foto: Hina DONALD Trump se tijekom prvog međunarodnog putovanja od kada je postao predsjednik ponašao kao "pijani turist", izjavio je službenik američkog ministarstva vanjskih poslova. S Trumpovog puta smo između ostalog svjedočili neugodnom rukovanju s francuskim predsjednikom, uspio je slučajno gurnuti premijera Crne Gore, a njemačka kancelarka je objavila da je došao kraj europskih odnosa s SAD-om. "Glasan je, neugledan, gura ljude, gazi po njima..." Službenik ministarstva je za Daily Beast izjavio: "Što se tiče diplomacije, predsjednik Trump je pijani turist". "Glasan je i neugledan, gura ljude. Gazi po drugima, a da to i ne primjećuje. Uzaludan je", izjavio je službenik. Sklopio ugovor o prodaji oružja Saudijskoj Arabiji Trump je pod pritiskom javnosti i zbog činjenice da se iz Saudijske Arabije vratio s novim trgovinskim ugovorom o oružju vrijednim 110 milijardi dolara, a za vrijeme posjeta nije ni spomenuo problem ljudskih prava u toj državi. Aktivističke i humanitarne organizacije krive ga i zbog sve većeg rasizma u SAD-u, gdje je broj rasističkih napada udvostručen u samo godini dana.