Foto: Instagram ABC snima remake "Prljavog plesa" koji će premijerno biti prikazan u svibnju, no mnogi nisu zadovoljni izborom glumaca koji bi trebali dostojno zamijeniti Jennifer Grey i Patricka Swayzea. Dok ABC najavljuje kako će gledatelji saznati što se dogodilo s ljubavi Baby i Johnnyja, "nova Baby" Abigail Breslin na svom je Instagramu objavila fotografiju na kojoj s "novim Johnnyjem" oživljava kultnu plesnu scenu. I dok je fotografija jedne oduševila te su najavili da jedva čekaju prikazivanje u svibnju, drugima jednostavno nisu uvjerljivi. "Ne želim biti zao, ali ovo izgleda grozno", komentirao je jedan korisnik Instagrama s kojim su se mnogi složili. Kako će to izgledati, saznat ćemo već idući mjesec.