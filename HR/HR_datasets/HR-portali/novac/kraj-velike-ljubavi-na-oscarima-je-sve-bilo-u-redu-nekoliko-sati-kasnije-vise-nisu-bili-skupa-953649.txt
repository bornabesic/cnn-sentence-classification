Foto: Guliver Image/Rex/Instagram SVJETSKIM medijima strelovitom brzinom se proširila vijest kako su pjevačica Katy Perry i Orlando Bloom prekinuli svoju jednogodišnju vezu. Poznati par je na dodjelu Oscara došao zajedno i pozirao za zajedničke fotografije, no kasnije su ih snimili na različitim zabavama. Iako se u javnosti činilo kako ljubav između pjevačice i glumca cvjeta, izgleda da je to sve bila samo dobra gluma. Za strane medije izjavili su kako si žele međusobno dati prostora. "Prije nego što u javnost izađu tračevi i laži, možemo potvrditi da su Orlando i Katy odlučili uzeti vremena i prostora u ovom trenutku života", izjavio je glasnogovornik para za US Weekly. Katy i Orlando počeli su hodati početkom prošle godine, kad su uhvaćeni zajedno na zabavi Zlatnih globusa, a potom i kako se ljube na Adelinom koncertu, prenosi DailyMail. Da se status holivudskih veza poprilično brzo mijenja, dokazuje i slika Orlanda s Katyinim psićem koju je objavio na Instagramu prije samo nekoliko dana. Pjevačica je već bila u braku s Russellom Brandom od 2010. do 2012. godine, dok je Orlando Bloom oženio Mirandu Kerr 2010. godine i dobio dijete s poznatom manekenkom s kojom je prekinuo nakon tri godine braka.