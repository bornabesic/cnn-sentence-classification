Konzultantska kuća PwC pobrojila je u izvješću o financijskim servisima 10 nezaustavljivih tehnoloških procesa koji će iz temelja mijenjati financijsku industriju do 2020. Njih će dosadašnji bastioni u pružanju financijskih usluga, kao što su banke i osiguranja, žele li ostati konkurentni, morati uklopiti u svoje strategije razvoja jer – povratka nema. U PWC-u su ih nazvali “poremećajima”, no uskoro će postati svakidašnjice. FinTech tvrtke su, tako, već dugo “ozloglašene” među bankarima jer omogućavaju brzu, sigurnu i jeftinu uslugu tamo gdje su dosad vladale banke, a još korak dalje idu platforme iz “ekonomije dijeljenja” koje se nakon dijeljenja automobila, taksija ili hotelskih soba, šire na financiranje. Poanta je da se gubi potreba za klasičnim posrednikom u poslovanju. Digitalna tehnologija, primjerice digitalni novčanik u mobitelu, za tri do pet godina postat će normalan način plaćanja – tome se i banke moraju prilagoditi. Uz pomoć interneta osiguravatelji, recimo, mogu doći do informacija o zdravlju i ponašanju klijenta i ponuditi proizvode, a regulator će tehnologiju koristiti da bi spriječio zlouporabe.    NEMOUĆE IH JE ZAUSTAVITI Najveće tehnološke novosti koje će promijeniti svijet financijskih usluga  1. FinTech tvrtke preotet će najprofitabilnije financijske servise; za 5 godina 28% bankarskog biznisa i 22% osiguranja i upravljanja imovinom  2. Ekonomija dijeljenja proširit će se na financijske servise, bit će sve više platformi preko kojih će osoba moći dobiti kredit od druge osobe  3. Blockchain (decentralizirani popis svih transakcija između umreženih računala) uzdrmat će sve jer se gubi potreba za posrednicima  4. Informacije o kupcima (što žele, koje su im vrijednosti) postat će najvažniji aspekt predviđanja prihoda uz pomoć interneta i tehnologije  5. Regulatori će također sve više koristiti tehnologiju, primjerice, da spriječe tvrtke u zloupotrebi podataka o klijentima  >> Do 2020. godine 50 posto plaćanja na Visu bit će preko mobitela