Foto: FaH  ŽELJKO KERUM, kandidat za gradonačelnika Splita, nije imao ikakvih troškova za kampanju, proizilazi iz izvješća što ga je, poštujući zakonsku obvezu, javno objavio na stranicama svoje Hrvatske građanske stranke.  U izvješću, koje obuhvaća razdoblje od 13. do 26. svibnja, Kerum nije iskazao troškove za izbornu promidžbu. U istom je, pak, razdoblju dobio 10 tisuća kuna donacija od samo jednog donatora – Prokuratora i to za marketinške usluge.  Podsjetimo, Kerum je prošlog tjedna kako je izvješće "privremeno" jer, kako tvrdi, "nije imao sad vremena u jeku kampanje zbrajati i oduzimati".   Svi sudionici drugog kruga lokalnih izbora morali su zaključno do 27. svibnja nadležnom izbornom povjerenstvu dostaviti izvješća o donacijama, troškovima i cijeni, odnosno popustima za medijsko oglašavanje, a ista izvješća moraju noćas do ponoći javno objaviti.  Najveći donator Bandiću - Bandićeva stranka  Kerumov protukandidat, HDZ-ov Andro Krstulović Opara izvjestio je da je od 16. ožujka do 27. svibnja na promidžu potrošio 371.500 kuna, a od donatora dobio 172.500 kuna.  Kandidat za gradonačelnika Zagreba, Milan Bandić izvjestio je da je za kampanju, od 6. do 27. svibnja potrošio 208.500 kuna, a donacijama sakupio 207. 900 kuna, najizdašniji donator bila mu je njegova Stranka rada i solidarnosti.  Bandićevu konkurenticu, Anku Mrak Taritaš (HNS/SDP) kampanja je, od 2. studenoga prošle do 26. svibnja ove godine, stajala 348.000 kuna, u istom je razdoblju donacijama osigurala 342.000 kuna.