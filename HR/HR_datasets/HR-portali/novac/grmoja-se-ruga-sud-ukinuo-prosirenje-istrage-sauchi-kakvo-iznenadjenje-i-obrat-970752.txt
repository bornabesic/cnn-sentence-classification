Foto: Hina, Screenshot: Facebook MOSTOV Nikola Grmoja putem Facebooka je komentirao činjenicu što je Županijski sud u Zagrebu ukinuo rješenje o proširenju optužnice u slučaju Tomislava Sauche. U sarkastičnom tonu Grmoja je konstatirao kako bi bilo zanimljivo čuti optuženika koji je prije svega par tjedana, nakon što je svojom rukom spasio Marića, tvrdio da ništa nije dobio zauzvrat.   "Kakva slučajnost i neočekivani obrat - tek desetak dana nakon što je zastupnik Saucha iznenadio čitavu javnost svojim glasom protiv opoziva ministra Marića, ukinuto je rješenje o proširenju istrage u aferi Dnevnice. Proceduralna greška otkrila se baš u slučaju i u korist osobe koja je imala presudni glas u Saboru kod odlučivanja hoće li se spasiti osobu zbog koje je Andrej Plenković žrtvovao cijelu Vladu. Gospodin Saucha tada je rekao da zauzvrat nije dobio ništa, što bi odgovorio na isto pitanje da ga se upita sada? A bilo bi zanimljivo čuti i odgovor Uskok-a, hoće li netko odgovarati za to što je za novu točku u aferi Dnevnice staru istragu samo proširio, a ne otvorio novu?", napisao je Grmoja.