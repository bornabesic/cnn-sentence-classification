Prime Tourist Resorts, dio grupacije CPI, koji drži 61,95 posto Sunčanog Hvara, objavio je na Zagrebačkoj burzi obavijest o javnoj ponudi za preuzimanje preostalih dionica po cijeni od 21,37 kuna za dionicu. Država je nedavno za prodaju svog udjela u Sunčanom Hvaru tražila 28 kuna za dionicu, no interesenata za oko 30 posto dionica nije bilo. Ponudu PTR-a država neće prihvatiti, nego je plan ponoviti prodaju s nižom cijenom. No, sada je to neizvjesno zbog tehničke vlade. Zakon kaže da se mogu nastaviti započeti procesi, no nije jasno mogu li se mijenjati uvjeti, odnosno ima li država sada mogućnost smanjiti ponuđenu cijenu. >>Zbog visoke cijene propala prodaja udjela u Sunčanom Hvaru 