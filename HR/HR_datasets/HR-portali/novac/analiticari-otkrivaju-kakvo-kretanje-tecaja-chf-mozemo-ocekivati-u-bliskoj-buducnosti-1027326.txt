U takvoj situaciji može se očekivati nastavak slabljenja švicarske valute koje je počelo nakon povoljnog rezultata francuskih izbora. Sa sadašnje razine, u idućih godinu dana, CHF bi u odnosu na EUR mogao oslabiti dodatnih 3-5% Posljednjih mjesec dana švicarska valuta slabi u odnosu na euro i ostale valute vezane uz euro, uključujući hrvatsku kunu. U trenutku pisanja analize tečaj EUR/CHF na platformama Admiral Marketsa iznosi 1.0900, što je vrlo blizu najslabijoj razini CHF u odnosu na EUR od početka godine. No, švicarska valuta je i dalje precijenjena. Prije točno deset godina, tečaj EUR/CHF se kretao oko 1.6400, što je približno 50% iznad sadašnje razine. Koji su razlozi ekstremnog jačanja? Pojednostavljeno rečeno, razlog jačanja CHF je bila najveća gospodarska kriza još od Velike depresije. U većini razvijenih gospodarstva pojavio se značajan rizik od urušavanja financijskog sustava. U pojedinim su neke od najvećih banaka bankrotirale, dok je druge država morala spašavati. U Europi je situacija bila još gora, jer ni države nisu mogle financirati vlastite obveze (npr. Grčka). U takvim okolnostima, svi oni koji su imali kapital počeli su ga prebacivati u sigurna utočišta, kao što su obveznice najrazvijenijih država i plemeniti metali. Kada su u pitanju valute, također postoje one koje tradicionalno jačaju kada dolazi do političke ili gospodarske nesigurnosti, a radi se o američkom dolaru, japanskom jenu i švicarskom franku. S obzirom na malu veličinu gospodarsta i relativno malu količinu CHF u opticaju u kombinaciji s ogromnom potražnjom, upravo je CHF najviše ojačao od navedenih valuta. Nakon što je splasnuo rizik od urušavanja globalnog financijskog sustava, pojavili su se novi problemi koji su i dalje interes za posjednovanjem CHF držali na visokoj razini: višegodišnje odugovlačenje EU po pitanju otpisa grčkih dugova, najmjerno rušenje kamatnih stopa u eurozoni u negativni teritorij, odustajanje švicarske centralne banke od obrane željenog tečaja, sankcije EU prema Rusiji, odluka Ujedinjenog Kraljevstva o napuštanju EU i potencijalno napuštanje eura kao valute u Francuskoj. No, strah nastao na temelju navedenih događaja je popustio, a na vidiku nema novih koji bi mogli prerasti u značajniju krizu. Što to znači za tečaj CHF? Analitičari Admiral Marketsa smatraju da se u posljednjih deset godina dogodilo praktički sve što je moglo utjecati na jačanje švicarske valute. Nije realno očekivati da će se događaji koji idu u prilog jačanju CHF nastaviti pojavljivati istim intenzitetom, dok je vrlo izgledno da će se gospodarska situacija u Europi, ali i na globalnoj razini stabilno poboljšavati. To znači da će biti sve više argumenata za napuštanje sigurnih utočišta i ulaganje kapitala u instrumente koji nose viši prinos. Osim toga, franak je u posljednjih desetak godina postao ekstremno precijenjen, što švicarska centralna banka otvoreno naglašava u svakom obraćanju javnosti. Takvo stajalište podrazumijeva aktivnosti koje će smanjivati interes za posjedovanjem CHF, kao što su niže kamatne stope nego što su u ostalim razvijenim zemljama. U takvoj situaciji može se očekivati nastavak slabljenja švicarske valute koje je počelo nakon povoljnog rezultata francuskih izbora. Sa sadašnje razine, u idućih godinu dana, CHF bi u odnosu na EUR mogao oslabiti dodatnih 3-5%.