Foto: Washington County Sheriff's Office HEIDI McKinney iz Oregona priznala je krivnju za seksualno zlostavljanje žene tijekom leta iz Las Vegasa za Portland u svibnju, prenosi Independent.  McKinney je uhićena kada je avion sletio, zbog optužbi da je "pipkala" ženu do koje je sjedila. Navodno ju je dirala po bedru uz "izopačene i bludne komentare".  Najveća kazna je 10 godina zatvora i 250 000 dolara  Pomoćnica državnog odvjetnika Ravi Sinha je izjavila: "McKinney je to učinila s namjerom da ponizi i zlostavlja žrtvu".  McKinney je priznala krivnju za napad s namjerom da počini kazneno djelo. Najveća kazna za ovaj zločin je 10 godina zatvora i 250 000 dolara.  Zlostavljala je ženu zbog problema s alkoholom  Tužiteljica i braniteljica su sudu predložile tri godine uvjetne kazne.  McKinney je izjavila da je nedavno završila liječenje od alkohola u Portlandu. Njezin zaručnik je rekao da ne podnosi alkohol kao većina drugih ljudi i da se zbog toga "događaju ovakve stvari".  McKinney je već dva puta osuđena zbog vožnje u pijanom stanju, 2008. i 2015. godine. Izricanje kazne zakazano je za 19. lipnja.