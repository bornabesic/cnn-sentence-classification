U sklopu prvog radnog posjeta Republici Hrvatskoj, povjerenik Europske komisije za zdravlje i sigurnost hrane, Vytenis Andriukaitis, jučer je, zajedno s ministrom poljoprivrede Tomislavom Tolušićem posjetio PIK Vrbovec, pokazavši na taj način da su kvaliteta i poslovanje najveće mesne industrije prepoznati i izvan granica Hrvatske te da udovoljavaju visokim zahtjevima zdravstvene ispravnosti, higijene i sigurnosti hrane propisanim zakonodavstvom EU. Posjetu su, uz europskog povjerenika Vytenisa Andriukaitisa i ministra poljoprivrede Tomislava Tolušića, prisustvovali i drugi visoki dužnosnici. Tijekom boravka u PIK Vrbovcu obišli su proizvodne pogone vodeće hrvatske mesne industrije i uvjerili se u primjenu najboljih svjetskih praksi i iskustava temeljenih na stalnoj implementaciji visoke tehnologije i najviših standarda sigurnosti i kvalitete. Prilikom posjeta, ministar poljoprivrede Tomislav Tolušić, zahvalio se europskom povjereniku Vytenisu Andriukaitisu na dolasku u Hrvatsku i PIK Vrbovec te istakao: „Upravo ovakvi pogoni, ovakve tvornice i ovakva prerađivačka industrija jesu ono zbog čega odgovorno tvrdim da Hrvatska ima iznimno kvalitetnu hranu i kvalitetne proizvode. Razina čistoće, stotine tisuća analiza koje se ovdje naprave, kako od strane same tvrtke tako i od strane Ministarstva i svih ostalih institucija, razlog su zbog kojeg ću se i dalje boriti na sve moguće načine da upravo ovakvi proizvodi dođu do naših kupaca i do naših tržišta. Naravno, nema problema da proizvodi dođu i iz drugih zemalja, no razina kvalitete mora biti ista kao što je i ovdje.“ Povjerenik Europske komisije za zdravlje i sigurnost hrane, Vytenis Andriukaitis, izjavio je: „Vrlo sam impresioniran svime što sam vidio ovdje, posebno briljantnim idejama vezanim uz sastav proizvoda, kojima se uz korištenje visokih tehnologija minimiziraju rizični faktori. Sol je velik rizični faktor, a u PIK Vrbovcu su uspjeli reducirati sol u proizvodima za do 25 posto. Također ovdje se proizvode mesne prerađevine pod brandom PIK koje ne sadrže pojačivače okusa, umjetna bojila, gluten i soju, što znači da smo na putu dolaska do „zdravije“ hrane. Ovdje sam vidio izvrsne primjere napretka koji je napravljen u Hrvatskoj, a što se, imajući u vidu mogućnosti dodatnog privlačenja turista u Hrvatsku, svakako treba iskoristiti kao dodatna prednost, uz stavljanje naglaska na predstavljanje zdrave hrane i promociju zdravog načina života. Ovim putem stoga mi je želja poslati poruku prevencije, promicanja i zaštite zdravlja ljudi, pri čemu je najvažniji faktor upravo smanjenje rizičnih faktora, a koje se u ovdje svakodnevno primjenjuje.“ "Praćenje trendova i stalne inovacije čine poslovanje i proizvode PIK Vrbovca još kvalitetnijima, čime smo postali sinonim za visoke standarde i sigurnost u mesnoj industriji. Stalna ulaganja u modernizaciju proizvodnih pogona i naših logističkih centara, kontinuirano ulaganje u visoku tehnologiju nadograđuje i implementirani integrirani sustav upravljanja kvalitetom, sigurnošću te zdravstvenom ispravnošću. Kvaliteta proizvoda temeljena na svemu navedenom, kao i na izvrsnosti i stručnosti naših zaposlenika, osigurale su nam današnju lidersku poziciju na tržištu na koju smo i više nego ponosni. Zdravlje i potrebe naših potrošača uvijek su nam na prvom mjestu i upravo tako, uz velik entuzijazam nastavit ćemo i dalje, nudeći tržištu visoke standarde sigurnosti naših proizvoda i dodatnu vrijednost koju od vodeće mesne industrije Hrvatske i regije, a sutra i Europe, s pravom očekuju.", izjavio je ovom prigodom Mate Štetić, direktor društva PIK Vrbovca. Kvaliteta, sigurnost i zdravstvena ispravnost proizvoda PIK Vrbovca temelji se na primjeni najviših higijenskih standarda koji su u svakom trenutku osigurani u svim tvorničkim prostorijama i laboratorijima. U Službi kontrole kvalitete zaposleno je 28 ljudi, dok se u vlastitom mikrobiološkom i kemijskom laboratoriju godišnje napravi preko 80.000 analiza. Uz Službu kontrole kvalitete, inspekciju vrši i 20 ovlaštenih veterinara, a uzorci se, sukladno zakonskoj regulativi, šalju i na analize u Hrvatski veterinarski institut u Zagrebu, kao i u druge ovlaštene laboratorije u Hrvatskoj i EU. Uz sve navedeno, sigurnost i kvalitetu proizvoda u PIK Vrbovcu jamči i implementirani integrirani sustav upravljanja kvalitetom, okolišem, zdravljem i sigurnošću te zdravstvenom ispravnošću, sukladno međunarodnim normama ISO 9001, ISO 14001, OHSAS 18001, ISO 50001, Codex Alimentarius i standardima za auditiranje kvalitete i sigurnosti hrane za prehrambene proizvode (IFS Food), kao i HACCP koji omogućuje plasiranje proizvoda i na najzahtjevnija tržišta Amerike i Europe, što potvrđuje dugogodišnje posjedovanje izvoznog broja HR 10. Kvaliteta proizvoda temeljena na svemu navedenom, kao i na izvrsnosti i stručnosti PIK-ovih zaposlenika, osigurale su kompaniji današnju lidersku poziciju na tržištu. Dokaz tome je i kontinuirani rast prodaje, tako da je iz PIK Vrbovca u 2016. godini na tržište isporučeno preko 100.000 tona mesa i mesnih prerađevina. PIK Vrbovec vodeća je mesna industrija, te druga prehrambena kompanija u Hrvatskoj u koju je u posljednjih desetak godina uloženo preko 1,1 mlrd kuna, a investicijski ciklus nastavit će se i u budućnosti. 