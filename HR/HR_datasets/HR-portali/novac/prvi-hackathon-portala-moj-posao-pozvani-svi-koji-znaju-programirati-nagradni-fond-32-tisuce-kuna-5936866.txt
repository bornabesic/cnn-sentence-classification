MojPosao 19. i 20. svibnja organizira prvi hackathon pod nazivom #HACKLANJE, a kako kažu, dobrodošli su svi koji vole i znaju programirati – studenti, zaposleni i nezaposleni. Teme za programiranje otkrit će na samom početku natjecanja, a nagradni fond iznosi ukupno 32.000 kuna. Od toga 20.000 kuna pripada timu na prvom mjestu, 8000 kuna osvojit će drugoplasirani, a nagrada od 4000 kuna očekuje tim na trećem mjestu. MojPosao je, naglašavaju organizatori, najveći hrvatski portal za traženje poslova i jedna od 20 najposjećenijih web stranica u Hrvatskoj.