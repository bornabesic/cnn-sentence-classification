Foto: FAH ŠEF Živog zida Ivan Vilibor Sinčić danas se putem Facebooka očitovao o medijskim napisima koji su uslijedili nakon završetka prvog kruga lokalnih izbora, s osobitim naglaskom na sudbine SDP-a i Živog zida. Njegovu objavu u nastavku prenosimo u cijelosti. "Čitam članak o potopu i raspadu SDP-a. Imao sam prilike upoznati Davora, svidio mi se na trenutke. Vjerovao sam da će biti hrabar, posložiti stranku, dovesti mlade ljude, zaokrenuti politiku sa neoliberalne priče koju guraju stari SDP-ovci prema politici koja je na korist naroda. Samo iz razloga što to nije napravio, što je dao da mu politiku vode prekaljeni kriminalci iz 90-tih, što nije imao snage oduprijeti se strujama koje nisu izašle iz prošlosti, smatram da snosi odgovornost za stanje u kojem se našao, gdje jedva čekaju da mu skinu glavu". Živi zid će potući SDP na lokalnoj razini "U Karlovcu je Živi zid potukao SDP, samo je pitanje vremena kada će i na nacionalnoj razini. On još uvijek ima priliku reći da je tu za ljude, a ne za svoje zastupnike koji mu rade o glavi. Još uvijek može reći da je za monetarnu reformu i promjene koje će spasiti zemlju. Još uvijek može biti junak svoje priče, a ne onaj koji će biti odbačen i zaboravljen. U protivnom, SDP će nastaviti ustaljenim putem, putem HDZ-a, i nade za našu zemlju ima sve manje", zaključuje SInčić.