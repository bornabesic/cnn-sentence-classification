Foto: Instagram MADDY GHOROB imala je preko 130 kilograma 2015. godine, a danas teži samo 71 kilogram i nevjerojatno liči na Kim Kardashian. Maddy je iskustvo skidanja kilograma podijelila na svom Instagram profilu koji broji preko 105.000 pratitelja i nije joj bilo nimalo lako. Spomenula je da je imala puno zdravstvenih problema i da bi ponekad čak izostala s predavanja jer nije mogla hodati zbog debljine. Rekla je da su je njezini roditelji čak podmićivali fast foodom da bi je natjerali da ide u teretanu i da su je prijatelji i neki članovi obitelji konstantno maltretirali zbog njezinog izgleda. Kaže da se u jednom trenutku bojala da će umrijeti, a kada joj je vlastiti tata rekao da se srami biti s njom u javnosti odlučila je sve promijeniti. Prije dvije je godine otišla na operaciju želuca kojom je skinula puno kilograma. Ipak, kaže da je oporavak bio bolan i neizmjerno težak no da nikad nije požalila. Nakon toga, 2016. godine otišla je na plastičnu operaciju kako bi uklonila višak kože, a podvrgnula se i zahvatu za podizanje grudi. Tad je i počela ići u teretanu iako nije redovno vježbala. Danas je prava ovisnica o teretani. "Isprva sam mrzila ići u teretanu. Osjećala sam se kao zarobljen kit, nisam se uopće mogla kretati normalno. Bilo me je i užasno sram jer su svi buljili u mene. Danas bulje jer sam jebeno seksi", napisala je. "Moj savjet svima onima koji nikako ne mogu započeti s vježbanje... Idite polako, korak po korak. Bolje išta nego ništa", dodala je. Osim što dijeli savjete o gubitku kilograma, često priča i o svojim iskustvima s plastičnim operacijama. Nakon što je uklonila višak kože i vratila se u formu, Maddy je napumpala usta i ugradila i silikone u grudi. Mnogi njezini pratitelji i obožavatelji često ističu koliko liči na Kim Kardashian što Maddy izrazito laska. Uz to, kaže da nije navikla na pozitivnu pažnju frajera oko nje. "Definitivno dobivam više pažnje od muškaraca. To je tako čudan i zabavan osjećaj kad ti se upucavaju dečki svaki put kad izađeš van – čak i kad sam u trenirci i nenašminkana. Čudno mi je, nikad to nisam prije doživjela", rekla je Maddy.