Foto: Grad Hvar, Hina 20-GODIŠNJAKINJA iz Velike Britanije umrla je u petak u Hvaru. Pozlilo joj je u klubu. Hitna pomoć stigla je na intervenciju oko 21.30 sati. Pronašli su djevojku bez svijesti pred klubom. Bila je u komi. Stanje joj se zakompliciralo tijekom transporta u Hitnu pomoć. Došlo je do zastoja rada srca, djevojka je prestala disati. Pokušali su je oživjeti, no bez uspjeha. Liječnici u Hvaru konstatirali su smrt te izvijestili policiju koja je saslušala prijatelje pokojne Britanke. Kazali su kako je pila alkohol, ali i lijekove, antibiotike i antidepresive. Državno odvjetništvo naložilo je obdukciju.