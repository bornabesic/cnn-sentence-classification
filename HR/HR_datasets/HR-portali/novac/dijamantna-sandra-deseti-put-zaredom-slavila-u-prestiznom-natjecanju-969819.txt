Foto: Getty Images / Guliver Image NAJBOLJA svjetska bacačica diska i aktualna olimpijska pobjednica te europska prvakinja Sandra Perković i novu sezonu u Dijamantnoj ligi otvorila je pobjedom: na mitingu u Šangaju slavila je hicem od 66,94 metara koji je bacila u drugoj seriji. Samo 47 centimetara kraće bacila je Dani Stevens, dok je treća bila Denia Caballero sa 65,76 metara. Sandri je to deseta uzastopna pobjeda zaredom u Dijamantnoj ligi, seriju je započela još 2015. u Monaku, a u tom prestižnom natjecanju ukupna je pobjednica u posljednjih pet godina.