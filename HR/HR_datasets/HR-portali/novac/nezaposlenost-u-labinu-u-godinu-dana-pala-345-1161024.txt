Radi naglašavanja važnosti uloge lokalnih i regionalnih jedinica u gospodarskom razvoju Hrvatske, jučer je u organizaciji Poslovnog dnevnika i Udruge gradova u Rapcu održan četvrti ovogodišnji okrugli stol o razvojnoj ulozi gradova. Područje Labinštine odabrano je, kako je naznačio gradonačelnik Labina Tulio Demetlika, zbog napora koji su ovdje uloženi kako bi se postigla klima pogodna za velik broj investicija. Sustavnim unapređenjem ostalih gospodarskih grana u 17 godina, koliko je proteklo od kraha rudarstva, spašeno je 2000 radnih mjesta, a pozitivni trendovi se nastavljaju. Najbolji dokaz navedenog pad je nezaposlenosti od 34,5 posto iz prosinca 2016. u odnosu na prosinac godine prije, naglasio je Demetlika. – Ipak, u velikom broju slučajeva jedinice lokalne samouprave nemaju kapacitete poput Labina da toliko uspješno transformiraju vlastito gospodarstvo, naglasio je izvanredni profesor Ekonomskog fakulteta Rijeka Saša Drezgić.      >> Ovaj istarski gradić traži 700 radnika: Umjesto u Dublin, dođite ovdje! >> Ne oslanjaju se samo na turizam nego i na investitore 