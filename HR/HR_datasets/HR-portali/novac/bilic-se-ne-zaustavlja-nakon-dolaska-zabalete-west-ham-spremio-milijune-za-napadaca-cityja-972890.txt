Foto: Getty Images / Guliver Image TREBA nam nekoliko kvalitetnih pojačanja. Naravno, uvijek trebaš kvalitetne igrače. Međutim, ponekad kupuješ igrače za budućnost, a ponekad kako bi imao kvalitetne pričuve", rekao je Slaven Bilić, a West Ham odmah reagirao. Hrvatski trener dobio je veliko pojačanje - u London je stigao bivši kapetan Manchester Cityja Pablo Zabaleta i potpisao ugovor do 2019. godine.  Međutim, to ne bi bilo sve na relaciji City - West Ham. Prema pisanju engleskih mediji, Bilić želi s Etihada dovesti i talentiranog napadača Kelechi Iheanacha. Sjajni 20-godišnji Nigerijac ove je sezone zabio sedam golova u 29 utakmice, uz tri asistencije.  Bili će spremio čak 27 milijuna eura za spomenutog igrača, kojem ugovor sa Cityjem ističe 2021. godine i vidjet ćemo je li to dovoljno za klub iz Manchestera.  "Znamo koje pozicije u momčadi moramo popuniti. Imamo listu željenih pojačanja, no neće ih biti lako angažirati. No za sada se sve čini pozitivnim. Također, sigurno će biti i odlazaka. U nogometu nema garancija, međutim na nekim pozicijama trebamo igrače za prvu momčad. Mi nismo sada počeli slagati momčad, radimo to cijelo vrijeme. Već duže vrijeme snimamo i pratimo neke igrače," kazao je Bilić.