Screenshot: Youtube BRAD PITT je danas jedan od najpopularnijih glumaca na svijetu, ali na početku karijere nije mu bilo lako. Prije nego je postao velika zvijezda, Brad se morao boriti za uloge, a neke su mu audicije zadavale puno muke. Jedna od audicija na kojoj se pojavio je bila i ona za legendarni "Kafić uzdravlje" gdje su mladog Brada ipak odbili. "Sjećam se da sam stavio bilješku 'Nije zabavan'", prisjetio se redatelj Jeff Greenberg za Entertainment Weekly. Greenberg je, osim po kultnoj seriji "Kafić uzdravlje", poznat i po serijama "Ružna Betty", "Fraiser", "Moderna obitelj" i mnogim drugima. Brada ovo odbijanje ipak nije natjeralo da odustane, a svoju je prvu zapaženiju ulogu dobio u filmu "Thelma i Louise" gdje je glumio s tad već poznatim kolegicama Susan Sarandon i Ginom Davis. Uslijedila je uloga u drami "Legenda o jeseni" s Anthonyjem Hopkinsom i Aidanom Quinnom, a sve nakon toga je povijest. Od nepoznatog mladića Brad je dogurao do statusa svjetski poznate filmske zvijezde i postao miljenik žena po cijelom svijetu.