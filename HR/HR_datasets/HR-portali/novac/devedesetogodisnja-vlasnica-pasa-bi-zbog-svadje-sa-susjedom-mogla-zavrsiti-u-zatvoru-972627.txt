Foto: Kimberly Carrillo / AFN Photographer JEDNA 90-godišnja baka iz američkog grada Phoenixa bi mogla dobiti novčanu kaznu od 2500 dolara ili čak završiti u zatvoru zbog svađe s njenim susjedom. Iako je već u dubokoj starosti, Dolly Dentz je još uvijek relativno zdrava i pokretna. Ima dva psa - Fluffyja i Bootsa koje smatra ravnopravnim članovima svoje obitelji. Terijere je dobila kao poklon od njenog sina. Nažalost, bakica bi mogla ostati bez svojih pasa ili prema zakonu čak završiti u zatvoru. Tužna priča je počela prije šest mjeseci kada je njen susjed Jerry Angerman počeo prigovarati zbog laveža pasa tijekom noći, ali i po danu. Počeo je zapisivati vrijeme svaki put kad je čuo lajanje i na kraju taj "dnevnik lajanja" predao policiji. Baka Dolly tvrdi da njeni psi ne rade preveliku buku te da ih je susjed očito zamijenio s nekim drugim psima koji žive u susjedstvu. U ovom dijelu SAD-a vrijedi pravilo da osoba može prijaviti susjeda zbog prečestog i preglasnog laveža i tako mu stvoriti velike probleme. Jerry Angerman zasad nema nikakve video snimke koje dokazuju da je riječ o bakinim psima, no u slučaju da ih snimi, Dolly bi mogla ostati bez svojih ljubimaca. U svojoj kući živi već 37 godina i nikad nije imala nikakvih problema, no u zadnje vrijeme je nekoliko puta u javnosti plakala jer se boji da će joj oduzeti Fluffyja i Bootsa.