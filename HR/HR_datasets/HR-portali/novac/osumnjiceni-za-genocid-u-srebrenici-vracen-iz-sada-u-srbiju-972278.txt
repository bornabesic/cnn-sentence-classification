Foto: Wikipedija OSUMNJIČENI za genocid 1995. u Srebrenici vraćen je iz Sjedinjenih Američkih Država u Srbiju kako bi se suočio s optužbama, objavili su u srijedu beogradski elektronski mediji.  Riječ je 44-godišnjem Srđanu Biliću kojeg su službenici imigracijske i carinske službe SAD (ICE) iz Miamija otpratili do Beograda, gdje su ga predali srpskim vlastima, objavila je agencija Beta, pozivajući se na AP.  Srđan Bilić bio je pripadnik bosanskih Srba umiješanih u genocid  Američki dužnosnici nisu objavili gdje je Bilić živio i koliko je dugo bio na teritoriju SAD-a, niti je poznato više detalja o njegovu sudjelovanju u ratu tijekom 90-ih.  Prema navodima ICE-a, Bilić je bio pripadnik brigade bosanskih Srba umiješane u genocid u Srebrenici tijekom srpnja 1995. godine kada je pogubljeno oko 8.000 muškaraca i dječaka, dok je oko 30.000 žena i djece protjerano s tog područja.