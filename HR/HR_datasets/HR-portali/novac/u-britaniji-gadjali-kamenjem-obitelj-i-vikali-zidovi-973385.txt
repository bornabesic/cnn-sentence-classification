Foto: Google Street View  ŽIDOVSKU obitelj koja je boravila na vikend-odmoru u Kentu, grupa mladih ljudi gađala je kamenjem uzvikujući "Židovi".   Prema pisanju britanskog Standarda, obitelj s petero male djece napadnuta je u nedjelju popodne na otoku Sheppey. Tijekom napada, obitelj je morala potražiti sklonište i pozvati policiju. Tvrde kako je policija odbila doći na mjesto događaja,  iako su napadači još uvijek bili tamo. Policija tvrdi kako je nakon poziva na mjesto događaja upućena patrola koja je ocijenila da nema opasnosti za obitelj.   Napadnuta obitelj odmah nakon incidenta se vratila u London, a policija tvrdi kako obavlja informativne razgovore. Nitko nije uhićen.