Nakon ishitrene kupnje, katkada propitkujemo je li nam proizvod koji smo kupili zaista potreban i jesmo li za njega  platili najpovoljniju cijenu. Umjesto kupnje u afektu, mnogo bolje rezultate po kućni budžet donosi planirana kupnja. Ako se dobro informirate, uštede prilikom kupnje mogu biti znatne. Dva osnova pitanja koje si kupac mora postaviti jesu: Kako kupiti proizvod? U situacijama kada je jednokratan izdatak za vrijednost proizvoda neprihvatljiv za kupca, postoji niz mogućnosti kako proizvod kupiti, a pritom ne osjetiti pritisak na osobni budžet. Plaćanje na rate vrlo je popularan model kupnje jer omogućuje jasno planiranu otplatu kroz određeno razdoblje. Dodatna korist za kupca proizlazi iz različitih pogodnosti prilikom kupnje na rate, primjerice kupnja na rate bez kamata, naknada i dodatnih troškova. Kada kupiti proizvod? Proizvodi često mijenjaju cijenu zbog sezonskog karaktera ili posebnih akcija koje omogućuju kartičarski programi vjernosti. Biranje perioda kupnje i fleksibilnost otplate, uz dodatne popuste i pogodnosti, za kupca znače sigurnu uštedu. Pametnom kupnjom možete si priuštiti proizvode koji cjenovno izlaze iz vaše mjesečne potrošnje. Izvor: MasterIndex Research Croatia, v1 2016., GfK; istraživanje provedeno za potrebe Mastercard Europe Sadržaj omogućila Zagrebačka banka u suradnji s native produkcijom Večernjeg lista. 