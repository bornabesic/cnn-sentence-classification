Foto: Instagram NAKON što je Playboyeva zečica Dani Mathers prošle godine osramotila nepoznatu ženu kada ju je uslikala u teretani i narugala joj se na društvenim mrežama, policija Los Angelesa podignula je optužnicu protiv nje te je ovih dana donesena i presuda, piše DailyMail. Dani je dobila tri godine uvjetne kazne i mora odraditi 30 dana društveno korisnog rada u obliku uklanjanja grafita u Los Angelesu što je izabrala umjesto služenja 45 dana zatvorske kazne. Mathers je optužena za invaziju privatnosti, a tijekom tih 30 dana ne smije koristiti mobitel ni bilo koju drugu elektroničku napravu te ne smije prići lancu teretana u Los Angelesu u kojem se incident dogodio. Uz to, Dani je dobila i zabranu pristupa anonimnoj ženi i mora joj platiti 60 dolara odštete. Njezin odvjetnik izjavio je da je modelu drago što se sve napokon završilo i da se raduje što će napokon nastaviti sa svojim životom. Dodao je da joj je neizmjerno žao zbog toga što je napravila i da nikad nije htjela nikome nauditi. Korisnici društvenih mreža žestoko su osudili njezin čin i popljuvali je, a čak ni njezina javna isprika nije pomogla.