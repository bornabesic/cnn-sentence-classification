Foto: Instagram  NETKO će uz malo truda skinuiti puno kilograma, a netko uz jako puno odricanja i planiranja - neće. Pomirite se s tim, jer svatko je od nas drugačiji. No da ne biste pomislili kako ste samo vi u tom problemu, kako samo vaši kilogrami ne idu nigdje, dok se svi oko vas tope - onda stvarno morate nešto znati.  Niti smo svi isti niti je mršavljenje lagano. Jer nije i nikada neće biti, posebno ako cijeli svoj život nosite velike brojeve. Ali nade ima, jer nade uvijek ima. Čak i za najveće među vama. I one s najsporijim metabolizmom, a evo vam i dokaza - priča o Jazmine Ann Torres.   Veća je od vas? Čestitamo - vaš je problem onda manji od njenog, a opet vi trebate nju da vama da savjet. Poslušajte ga onda.   "Ovo sam ja u svibnju 2016. i opet u svibnju 2017. Moja borba s kilograma je konačno postala stvarna, no tek u siječnju ove godine dogodio mi se klik koji mi je tako trebao. iako sam cijeli svoj život velika nikada zapravo nisam bila osoba koja miruje i ljenčari. Čak i kada mi guza nije dala da se krećem, ja sam pokušavala biti aktivna jer se toliko toga događa oko mene što želim vidjeti i doživjeti, pa je tako i ova moja borba s kilogramima ustvari samo odraz onoga što ja jesam. Moja motivacija da nastavim biti aktivna i ovaj put - da nastavim u svojoj potrazi za zdravijim životom.  A to vam nije laka borba, znate, no ja se ne zamaram. Zašto i bi? Teška je - da, ali ako ne odustanem svakako će postati lakše. Tu nema druge. Ja ću se gurati tako jako sve dok ne postane lakše, jer ako godinu dana nisam odustajala, a moje ogledalo kaže da sam još uvijek na početku, mene to neće obeshrabriti.   Znate li zašto? Zato što naš izgled stvarno nije jedino što je važno. Da - moji su viškovi i dalje tu, ali lijepa je linija zapravo samo bonus od ovoga u što sam se opustila. Ono što je tu puno važnije, toga morate biti svjesni, je da će naše tijelo poprimiti svoj ciljani izgled tek nakon što mi već dobrano promijenimo svoj život, svoje prioritete i shvatimo, a to je najvažnije, da s promjenama u načinu života - s promjenom goriva (hrane) koju unosimo i sebe i to koliko se krećemo i vježbamo, ima daleko bolji i veći učinak na nas - osim tih kilograma i centimetara. A to je naše zdravlje, onaj dobar osjećaj i sloboda da uživamo u životu. Jer kada taj osjećaj dođe i obuzme vas, a doći će, vjerujte, tada će i ta teška borba postati malo lakša. Jer ćete znati cijeniti sebe takvima kakvi jeste, u ovom trenutku, i voljeti sebe, ako ne zbog odraza u ogledalu, onda barem zbog saznanja da ste neku promjenu već napravili i da osjećate pozitivne učinke toga što radite.  Jer kada to osvijestite bit ćete zadovoljniji i svakako će vam biti lakše nastaviti unatoč tome što i dalje, nakon tolikog vremena, još uvijek nosite sličan konfekcijski broj. Krenut će i to - polako, ali tek kada krene ovo prvo - ovo da uživate u promjeni koju ste si nametnuli.