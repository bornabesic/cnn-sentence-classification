Foto: Instagram SVAŠTA SMO već navikli vidjeti od Kardashiana, ali ovaj video zaslužuje posebnu pozornost. Koliko često imate priliku vidjeti svoju omiljenu (ili omiljenu za hejt) zvijezdu kako pada nosom u blato? Kendall Jenner se nedavno odlučila provozati na biciklu, što nije baš najslavnije prošlo. Reality zvijezda se još nekako držala za vrijeme vožnje, ali kad je pokušala stati sve je otišlo kvragu. Nespretno se zaustavila i pala s bicikla, prosuvši se koliko je duga i široka. Video je na svom Instagram profilu objavila njena sestra Khloe Kardashian kojoj se ovo učinilo urnebesno smiješnim. S njom se, čini se, složio veliki broj ljudi, a video je u samo jedan dan dobio preko četiri i pol milijuna pregleda.