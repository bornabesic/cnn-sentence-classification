Foto: Instagram, Giphy PUNA vam je kapa zaljubljenih parova s Instagrama i Facebooka? To bi mogao biti dobar znak za vas i vašeg partnera.   Izgleda da parovima koji na društvenim mrežama objavljuju svaku romantičnu gestu u stvarnom životu baš i ne cvatu ruže.  Nova studija, koja je istraživala povezanost korištenja društvenih medija s depresijom, otkrila je vezu između vremena provedenog na Facebooku i simptoma depresije kod oba spola, a rezultat bi vas mogao iznenaditi.   Izgleda da se ljudi koji na Facebooku provode puno vremena često nakon toga osjećaju depresivno, jer se uspoređuju s drugim ljudima s mreže.   S druge strane, ljudi koji vode "offline život" uglavnom su sretniji, kako osobno tako i u ljubavnim vezama.    Stoga, sljedeći put kad vas naživciraju parovi koji sve stalno "bombardiraju" romantičnim selfijima, sjetite se da oni to vjerojatno rade zbog osjećaja pritiska da budu bolji od drugih. A vi i vaš dragi možete slobodno odahnuti i uživati u svojim zajedničkim trenucima - izvan mreže!