Vlada, neslužbeno nam je potvrđeno iz više izvora, priprema prodaju 25 posto dionica HEP-a putem inicijalne javne ponude (IPO), čime se ne bi trebao povećati javni dug. To je, kako doznajemo, odabrani model otkupa MOL-ovih dionica u Ini, na kojem se radi već nekoliko mjeseci. Pripremaju se i zakonske izmjene kako bi se na vrijeme riješili eventualni problemi. Slična ideja prodaje HEP-a razmatrana je i u vladi Vlade Zorana Milanovića, a sada se praktički samo reciklirala. Otkako je premijer Andrej Plenković prije par najavio vraćanje Ine u hrvatske ruke, spominjali su s razni modeli i konstruirali razni scenariji: od stvaranja energetskog konzorcija, osnivanja nove tvrtke koja bi bila kupac dionica, a kao partneri su se spominjali i mirovinski fondovi. No, evidentno se opcija prodaje 25 dionica HEP-a putem IPO-a Vladi pokazala najprihvatljivijom. Ostaje za vidjeti kako će točno izgledati odabrani model, je li prihvatljiv MOL-u i o kojim vrijednostima, tj. cijenama govorimo. Detalji modela trebali bi biti prezentirani uskoro.