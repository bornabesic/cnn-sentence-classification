Uber od danas službeno postaje dostupan u još jednom gradu u Hrvatskoj. Svim Šibenčanima te brojnim turistima koji u sve većem broju posjećuju Krešimirov grad bit će dostupna usluga uberX, poručuju iz Ubera. - Iznimno nam je drago što ćemo našom uslugom povezati još jedan grad u Hrvatskoj, odnosno da će od danas i Šibenčani moći koristiti Uber. Pozivamo sve građane Šibenika da iskoriste dvije besplatne vožnje danas do kraja dana,  rekao je Davor Tremac, generalni direktor Ubera za jugoistočnu Europu. Istovremeno u svim dalmatinskim gradovima u kojima je Uber dostupan - Splitu, Dubrovniku, Šibeniku, Zadru i Novalji, od danas se pokreće uberSELECT te sasvim nova usluga UberVAN kojom će se omogućiti kretanje većim skupinama ljudi. Usluga UberVAN namijenjena je većim grupama ljudi do osam korisnika koji putuju zajedno i kojima su potrebne dodatne opcije kretanja kroz grad. - Obzirom da nam je zadovoljstvo naših korisnika na prvom mjestu, odlučili smo lansirati uslugu UberVAN kao odgovor na njihove zahtjeve. Sigurni smo da će će ova usluga pojednostaviti putovanje mnogim turistima koji će ovo ljeto provesti na hrvatskoj obali”, istaknuo je Davor Tremac