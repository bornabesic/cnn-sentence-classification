Foto: Facebook AVA KARABATIĆ gostovala je u emisiji "Press Pretress" u kojoj je bila i slavna srpska glumica Eva Ras. Legendarnu glumicu potpuno je izbacilo iz takta kada je Ava počela pričati o svojoj novoj knjizi "Ja nomad". "Zašto nomad? Vi ni ne znate tko su nomadi. Izguglajte malo o njima, pa niste vi djevojka nomad", ljutito joj je odbrusila Eva. Ava se počela braniti, a onda je Ras shvatila da knjiga još nije ni napisana, a da Ava već ima izdavača.  "Tko vam je pročitao rukopis? Znači, oni štampaju na neviđeno. Pa zar nisu imali nikakve primjedbe? Ja već pet godina tražim izdavača za svoju autobiografiju, i neće nitko, ali vi ste reality zvijezda pa su odmah htjeli na neviđeno", vikala je srpska glumica, piše srpski Blic.