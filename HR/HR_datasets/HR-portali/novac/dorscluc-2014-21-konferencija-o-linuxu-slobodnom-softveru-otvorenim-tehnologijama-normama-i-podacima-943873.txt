Od 16. do 18. lipnja, nova zgrada HGK na Novoj cesti u Zagrebu ugostit će 21. po redu godišnju konferenciju DORS/CLUC (Dani otvorenih računarskih sustava / Croatian Linux users’ conference). Konferencija, ne samo tradicionalna nego sada i punoljetna, održava se u razdoblju IT-a kada je primjetna sve veća prihvaćenost otvorenih tehnologija i slobodnog softvera u javnom sektoru, u medijima, na startup i inovacijskoj sceni, poslovanju, industriji, obrazovanju i kućnoj primjeni. Kao i prethodnih godina, predavanja na konferenciji će obuhvatiti široki spektar tema - od onih poslovnih i za krajne korisnike do visoko stručnih i tehničkih tema za stručnjake i profesionalce, te teme koje obrađuju temeljne koncepte slobodnog softvera, otvorenih tehnologija, podataka, pristupa i hardvera. Konferencija će se odvijati kroz kratka lightning-talk petominutna predavanja, polusatna predavanja, višesatne radionice, okrugle stolove i neformalna tematska okupljanja. Tijekom konferencije na raspolaganju će biti i prostor za druženje, opuštanje i rad. Predavači DORS/CLUC 2014 ugostit će mnoge istaknute stručnjake iz Hrvatske, regije, Europe i svijeta koji se bave otvorenim tehnologijama. Između ostalih, uz brojna poznata i nova imena, izdvajamo nekoliko ovogodišnjih stranih predavača: No to je samo mali dio onoga što se sprema od predavanja, radionica i neformalni unconference tematskih okupljanja. Na konferenciji će kroz tri dana nastupiti i mnogi drugi zanimljivi predavači, a za detaljnije informacije i popis svih predavanja pratite službenu web stranicu konferencije koja se stalno nadopunjuje, te društvene mreže. Registracije sudionika su otvorene, a do 9. 6. 2014. u 13 sati će kotizacije biti dostupne po povoljnijim cijenama. Više informacija saznajte ovdje, a registrirati se možete na adresi http://2014.dorscluc.org/prijave/.