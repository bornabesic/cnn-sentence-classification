Foto: Patrik Macek/PIXSELL, Sanjin Strukic/PIXSELL PREMIJER Andrej Plenković sudjelovao je danas na 25. obljetnici primanja Hrvatske u Ujedinjene narode, gdje je komentirao jučerašnje lokalne izbore.  "Vidjelo se da je HDZ, osim Zagreba, ostvario izvanredne rezultate koji će izgledati još bolje nakon drugog kruga. Čujem da imamo čak 44 grada u prvom krugu, u još 45 idemo u drugi krug..Mnogi su jučer vidjeli kakve su im dionice i moraju razmisliti koji im je prioritet", kazao je Plenković.  Komentirao je i rezultat Brune Esih u Zagrebu, kao i najavu da će vjerojatno s Hasanbegovićem osnovati nacionalnu stranku. Usput je poslao i oštru poruku Hasanbegoviću i Esih.  "Pokazalo se da uživaju simpatije jednog biračkog tijela. Podsjećam da su i Hasanbegović i Esih došli u Sabor zahvaljujući činjenici da su bili na listi HDZ-a. To je polazna točka na koju i oni vode računa", kazao je Plenković i najavio da će razgovarati s njima.