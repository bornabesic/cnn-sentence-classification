Foto/Screenshot: Instagram/YouTube NAJPOZNATIJA jugoslavenska loto djevojka Suzana Mančić zatekla je slavnog baletana i zvijezdu serije "Seks i grad", Mikhaila Baryshnikova svojim izravnim pitanjem zbog kojeg su neki zaključili i da mu se nabacuje, piše Dnevni avaz. "Kritike kažu da ste snažni kao bik, a nježni kao galeb. Kako se to manifestira u vašoj karijeri?", pitala ga je zavodljivim glasom u beogradskoj Narodnoj skupštini gdje je bio gost. Baryshnikova je pitanje pomalo šokiralo pa joj je odgovorio: "Morat ću ovo reći svojoj ženi. To je veliko pretjerivanje i zabluda. Uvijek se sjetim one rečenice Jozefa Brodskog, čiju poeziju ću vam upravo predstaviti u svom komadu: 'Zahvaljujem se sudbini što je postala usamljena.' Velika je sreća što u mojim godinama i dalje igram na sceni. Nisam vjerovao ni da ću poslije četrdesete, a kamoli sad u šezdesetima, a sljedeće godine punim sedamdeset." Baryshnikov je u jednoj sezoni popularne serije "Seks i grad" glumio ruskog umjetnika, dečka Carrie Bradshaw.