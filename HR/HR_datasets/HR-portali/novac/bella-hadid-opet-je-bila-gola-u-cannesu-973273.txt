Foto: Instagram, Rex, Getty MLAĐA sestra Hadid provodi se s holivudskom elitom na Azurnoj obali.  Belli je ovo već drugi posjet festivalu, a sigurni smo da niste zaboravili njeno golišavo izdanje od prošle godine.  U crvenoj haljini s dubokim dekolteom i visokim prorezom, sve su oči bile uprte u nju, a manekenka je i ove godine nastavila u istom stilu. Prvo je u nježno ružičastoj haljini opet otkrila sve svoje adute, samo što je ovoga puta imala malih poteškoća.  Zatim se na glamuroznoj amfAR gala večeri pojavila u potpuno prozirnoj haljini s kristalićima koji su prekrivali ključne dijelove tijela.  Iako nisu ništa novo na crvenom tepihu, "naked" haljine izazivaju reakcije javnosti, pa se tako i o izdanju manekenke brujilo nekoliko dana nakon.  A izgleda da 20-godišnjakinja baš voli biti u centru pažnje, jer njena golišava izdanja tu ne staju. Sada je demonstrirala da "naked" haljine nisu rezervirane samo za crveni tepih i prošetala u jednoj usred bijelog dana. Bella je na svom Instagramu podijelila fotografiju na kojoj pozira ispred helikoptera u bijelim mrežastim hlačama i uparenom topiću.   I dok možda s prednje strane njeno izdanje i ne izgleda toliko golišavo, manekenka je sa stražnje strane svima besramno pokazala svoje tangice.  A ako ćemo suditi prema canneskim izdanjima i nekih drugih slavnih dama, izgleda da ćemo se ovog ljeta na plažama nagledati tanga kupaćih gaća.