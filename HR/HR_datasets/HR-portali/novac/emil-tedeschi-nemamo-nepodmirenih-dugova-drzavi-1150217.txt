Novinar Gordan Malić neki je dan izjavio da postoji spor između Atlantic grupe i Porezne uprave zbog neplaćenih dugova Neve, tvrtke koja posluje unutar grupe, u visini od 30 milijuna kuna te da je bivši ministar financija Boris Lalovac inzistirao na nagodbi. – Neva, kao i nijedno društvo u sustavu Atlantic Grupe nema nepodmirenih dugova prema državi. Pretpostavljamo da se g. Malić referirao, iako u krivim kategorijama i krivom iznosu, na rješenje Porezne uprave Ministarstva financija doneseno na temelju provedenog nadzora obračunatog poreza na dobit i PDV-a za 2010. godinu – objašnjavaju u Atlantic grupi i dodaju da je tim rješenjem Nevi naloženo plaćanje porezne obveze u iznosu od 18,8 milijuna kuna s pripadajućim kamatama, dok je kompanija o ovome pitanju pokrenula spor na Upravnom sudu u Zagrebu te joj je odobrena odgoda izvršenja spomenutog rješenja do okončanja spora. Kažu i da očekuju da će pokrenuti upravni spor rezultirati poništenjem rješenja Porezne uprave.  >> 'Uprava Podravke sije strah protiv nas, vidi se da u životu nisu ni u  što uložili  ni kunu svog novca' >> Tedeschi otkrio: Atlantic za 10 milijuna eura kupuje tvrtku u zapadnoj Europi 