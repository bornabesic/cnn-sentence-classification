Screenshot: YouTube AMERIČKA Agencija za hranu i lijekove (FDA) po prvi je put odobrila liječenje zloćudnih tumora samo jednim lijekom za veći broj organa, neovisno o njihovom izvoru, javljaju svjetski mediji.   Lijek Keytruda dostupan je i u Hrvatskoj, po cijeni višoj od 15.000 kuna.   "Liječit ćemo sve oblike raka jednim lijekom" Ovo je prvi put da će se u liječenju raka koristiti samo jedan lijek za liječenje većeg broja organa, uz uvjete da tumori imaju odgovarajuće genske biomarkere poznate kao MSI-H i dMMR. Ovi biomarkeri najčešći su u karcinomima rektuma i debelog crijeva, endometrija i gastrointestinalnim tumorima, međutim, međutim mogu biti prisutni i kod raka dojke, prostate, mjehura, gušterače, štitanjače itd. Keytruda se koristi za pacijente koji pate od tumora koji su metastazirali ili ne mogu biti kirurški uklonjeni. Izvršni direktor Ureda za hematologiju i onkologiju FDA-e Richard Pazdur je izjavio: "FDA je do sada odobravala liječenje raka na temelju lokacije na kojoj je započeo. Sada smo odobrili lijek na temelju biomarkera tumora, bez obzira na njegov izvor".  Jimmy Carter tvrdio da mu je lijek potpuno smanjio tumore Bivši američki predsjednik Jimmy Carter tvrdio je da je upravo Keytruda odgovorna za "potpuno smanjivanje" njegovih tumora. Iz FDA-e su objavili da je u testiranjima lijeka sudjelovalo 149 pacijenata, a 39,6 posto ih je potpuno ili djelomično reagiralo na lijek. Za njih 78 posto pozitivni učinci lijeka su djelovali šest mjeseci ili duže.