Plaće VKV radnika u godini dana pale su u prosjeku 51, a radnika s nižom spremom za 6 kuna, pokazuju novi podaci DZS-a. Ovisno o stručnoj spremi, primanja ostalih grupacija su ojačala: VSS za 178 kuna, na 8316 kuna neto, viša spremna za 135 kuna na 6459 neto, a srednja 59 kuna na 4780 kuna. Kvalificirani radnici zarađuju 4353 kune – 31 kunu više nego godinu dana prije, PKV 4047 kuna (119 kuna više), a NKV 3528 kuna – 114 kuna. Najslabije plaćeni NKV radnici zarađuju 2,3 puta manje od zaposlenih s visokom stručnom spremom, dok, gledano prosjeke, diploma neke više škole ili prvostupnička diploma “vrijedi” 28% manje od diplome sveučilišnog studija. Oni su pak ispred srednje škole 35%.