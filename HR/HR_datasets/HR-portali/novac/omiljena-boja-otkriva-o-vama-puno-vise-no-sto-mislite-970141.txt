Foto: Instagram BOJE igraju veliku ulogu u izgradnji osobnog stila. Većina ljudi ima onu jednu boju na koju se uvijek može osloniti i najčešće bira odjeću upravo u njoj. Boje koje najčešće nosite, utječu i na način na koji vas drugi ljudi doživljavaju, makar na prvi pogled.  A kada bi vaša omiljena boja mogla govoriti, evo kako bi vas opisala. CRVENA Boja koja zaustavlja promet, također odaje i ekstrovertnu, odnosno otvorenu osobu, kojoj nikako ne nedostaje samopouzdanja. RUŽIČASTA Ova "rođakinja" crvene ima umirujući učinak, što je vjerojatno i razlog zbog koje su osobe koje vole ružičasto, najčešće jako romantične, nježne i slatke.  ŽUTA Ljubiteljice ove vesele boje, najčešće su i same jako pozitivne i energične osobe, ugodnog karaktera.  NARANČASTA Mješavina crvene i žute poprima svojstva obje boje, ali s manjim intenzitetom. Ljubiteljice narančaste najčešće su entuzijastične, tople i društvene osobe. PLAVA Omiljena boja većine ukazuje na osobu od povjerenja, na koju se uvijek možete osloniti. ZELENA Baš poput prostrane livade, zelena boja odiše smirenošću i vedrinom. A upravo te kvalitete najčešće krase i osobu koja voli ovu boju.  LJUBIČASTA Ova boja baš i nije popularna i rijetkima je najdraža, a otkriva nekonvencionalnu i kreativnu osobu, koja cijeni eleganciju. SMEĐA Ovu rustikalnu boju najčešće vole ljudi koji čvrsto stoje na zemlji, opušteni su, ali i istovremeno jako pouzdani i odgovorni. CRNA Ako vam je od svih boja najdraža ova najtamnija, koja uopće ni ne spada u tu kategoriju, to ne znači da vam je i duša mračna. Crna boja najčešće otkriva dosta ozbiljnu i jaku osobu, koja je istovremeno i pomalo tajnovita te seksi. BIJELA Ljubiteljice bijele odjeće najčešće su jako profinjene i uredne osobe, jer nije lako takvu odjeću održavati čistom. SIVA Boja koja podsjeća na kamenje, nosi sa sobom određenu dozu smirenosti i odaje čvrstu i stabilnu osobu, na koju se njeni najbliži uvijek mogu osloniti.