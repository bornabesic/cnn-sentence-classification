Foto: Instagram ČUDI li nas ovo? Nimalo! Već smo vas dobro upoznali s pojmom "Instagram manekenka". U ovu skupinu pripadaju sve trenutne vladarice modnih pista, poput Kendall Jenner, Gigi i Belle Hadid, Hailey Baldwin, ali i Sofije Richie.   To su sve one manekenke, koje slavu mogu zahvaliti uglavnom svojim poznatim roditeljima i ostalim članovima obitelji, jer za razliku od većine drugih kolegica, nisu imale problema s probijanjem u svijetu mode, jer su za njih već svi ionako znali.   Dizajnerima, poznatim brendovima i urednicima najprestižnijih modnih časopisa, postalo je jasno kako te cure sa sobom nose veliku medijsku pozornost, a svaki proizvod ili naslovnicu reklamiraju na svojim društvenim mrežama, gdje ih slijede milijuni obožavatelja.   A poznati časopis Maxim upravo je jednu od njih proglasio najsexy ženom, prema izboru čitatelja, a radi se o plavokosoj Hailey Baldwin. 20-godišnja Hailey kćerka je holivudskog glumca Stephena Baldwina, a poznatom ju je učinio i Justin Bieber, kada se neko vrijeme zabavljao i ljubakao s njom.   Na naslovnici spomenutog časopisa, Hailey je osvanula u sexy izdanju, s visokim čizmama, halterima i u mrežastoj majici, a ispod slike na Instagramu je napisala: "Kad bi ljudi samo znali koliko sam nespretna i čudna."   Hailey je nedavno i progovorila o tome kako joj nije svejedno čitati zlobne komentare, poput toga da je debela i ružna. Priznala je i kako su joj društveni profili česti izvor depresije i anksioznosti, i to zbog sve većeg broja internetskih trolova, koji joj zagorčavaju život takvim komentarima.   "To definitivno čini nešto tvojoj duši. Postoje trenuci kada sam anksiozna i depresivna, a veliki utjecaj na to imaju društvene mreže. Da ih nema, skinuli bismo veliki teret sa svojih leđa."   Hailey se trenutno nalazi u Cannesu, gdje se zabavlja s najboljom prijateljicom Kendall Jenner i njezinom sestrom Kourtney Kardashian.