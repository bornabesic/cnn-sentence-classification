Foto: Facebook/North Texas Emergency Pet Clinic TEKSAŠKI policajci pronašli su štene predozirano heroinom. Psić je bio zatvoren u autu, potpuno ošamućen i bez svijesti. Zaposlenici klinike za ljubimce iz sjevernog Teksasa znali su da trebaju biti brzi jer u protivnom psić neće preživjeti. Nakon dvadeset i četiri sata, psić se oporavio i došao k svijesti. Ubrzo su mu pronašli i stalan dom, a dali su mu ime Lucky (eng. sretan) zbog toga što su ga pronašli u zadnji tren. Njegovi prijašnji vlasnici uhićeni su zbog posjedovanja heroina, a Lucky je pripao malenoj djevojčici i njezinoj obitelji koja će se pobrinuti da mu se ovakve stvari više nikada ne dogode.