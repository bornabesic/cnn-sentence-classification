Četiri tvrtke iz sastava koncerna Agrokora dobile su 48,3 milijuna eura kredita od Hrvatske banke za obnovu i razvitak (HBOR) radi pripreme izvoza, navodi se u ponedjeljak u obavijestima o sklapanju kredita i preuzimanju jamstva Jamnice, Zvijezde, Leda i PIK Vrbovca.   Ugovori o kreditu skopljeni su 21. prosinca. Ukupan iznos glavnice kredita Jamnice je 15 milijuna eura, otplaćivat će ga u 24 jednake tromjesečne rate, od kojih prva dospijeva na naplatu 30. lipnja 2019. godine, a rok povrata je 30. lipnja 2025. godine.   Ledo je sklopio ugovor o kreditu od 3,3 milijuna eura, s rokom povrata od 12 mjeseci, Zvijezda o kreditu od 10 milijuna eura, s rokom povrata od 12 mjeseci, a PIK Vrbovec o kreditu od 20 milijuna eura, također s rokom povrata od 12 mjeseci.