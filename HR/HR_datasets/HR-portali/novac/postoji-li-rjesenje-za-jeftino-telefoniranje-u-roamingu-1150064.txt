Danas se bez pametnih telefona i stabilne i kvalitetne, ali ne i preskupe veze s ostatkom svijeta definitivno više ne može zamisliti bilo koji poslovni proces. S obzirom na to da se i putuje sve više, bilo iz profesionalnih ili osobnih razloga, željeli bismo imati pristup podacima i informacijama bez obzira gdje se nalazimo. Po prelasku granice dio korisnika nerijetko gasi mobilne podatke jer su međunarodni podatkovni paketi skupi, no što u situacijama kad idete na poslovni put gdje nije baš prikladno čekati spajanje na sljedeći besplatni wi-fi? Izgleda da je roaming ključan, ali i nimalo bezbrižan segment svakog putovanja. Krešimir Dvorski, vlasnik zagrebačke tvrtke Sustav javnih bicikala koja djeluje u sklopu međunarodnog sustava Nextbike, kaže da je telefoniranje, slanja SMS poruka ili pristup internetu, primjerice, u susjednim zemljama koje nisu članice EU i ne podliježu njihovim cjenicima poprilično skupo. „Kada putujemo, roaming nam predstavlja problem jer se u poslovnom svijetu ipak radi o velikom broju i poziva i drugih informacija za koje platimo popriličnu svotu. Kada razmislite koliko poziva se na nekom poslovnom putu može ili mora obaviti, nekad jeftinije i praktičnije ispadne kupovanje lokalnih SIM kartica nego korištenje roaminga“, dodao je. Iako nas kroz nekoliko mjeseci očekuju pozitivne promjene po pitanju snižavanja cijena međunarodnih poziva i poruka, koje će od sredine lipnja ove godine za teritorij EU biti kao i da nismo prešli granicu naše zemlje, treba preživjeti i razdoblje koje nas očekuje do tada. Krešimir Dvorski, Marko Lukunić/PIXSELL Slaže se i Toni Ćaleta, voditelj robne marke prirodne i ručno rađene kozmetike Lush za Bosnu, Hrvatsku i Sloveniju čiji opis posla pretpostavlja i učestao boravak u inozemstvu. „U nekim zemljama kao što je Bosna i Hercegovina cijene telefoniranja mogu biti opterećujuće, dok su unutar Europske Unije stvari ipak ugodnije. Prepreke poput ove utječu i na način na koji ćete komunicirati, ali i koliko. Čak i da pokušate ograničiti potrošnju na određeni iznos, ne možete predvidjeti baš sve. Na putu se gotovo uvijek nešto zakomplicira ili vam treba asistencija neke od aplikacija, a cijelo vrijeme morate razmišljati o cijeni“, kaže Ćaleta. Dodajmo tome i činjenicu da se u današnje vrijeme o pronalasku adekvatnog smještaja ili restorana za poslovni ručak oslanjamo isključivo na internet, koji nas generalno gledano i u većini situacija upravo izvlači iz potencijalnih neugodnih situacija. Odbijanje dolaznih poziva ili ograničavanje trajanja primljenog poziva, kao i prebacivanje na slanje SMS-a neka su od rješenja za kojima korisnici posežu u ovim situacijama, ali razgovor s poduzetnicima je ukazao na potrebu pristupačnijih cijena roaminga, kako na europskom tlu tako i šire. Tim više, naglasili su svi, što ograničen pristup važnim e-mailovima u poslovnom svijetu nije pretjerano praktično iskustvo. Tu su i kreativne industrije kao jedan od sektora koji učestalo putuje, komunicira s inozemstvom i ostvaruje značajne rezultate na stranim tržištima. Dio njih je, kako smo saznali, zbog prirode posla uvelike vezan uz internetske i telekom operatere, ali izdatke međunarodne komunikacije ograničavaju kombiniranjem vrste usluga koju koriste. Ipak, mogućnost jeftinijeg razgovora i dalje je važna opcija, s obzirom na to da se nerijetko radi o najefikasnijem načinu. "Većinu poslovne komunikacije obavljamo putem raznih internetskih servisa, a klasične govorne pozive koristimo kada smo u inozemstvu i kada je to često najbrže. Roaming nam nije bio najveće opterećenje u poslovanju jer se, kao u Irskoj gdje smo česti gosti, spajamo na njihove internetske veze. Ipak, definitivno pozdravljamo ukidanje roaminga i povoljnije cijene. Naš posao, multimedijska produkcija, traži izuzetno brzu internetsku vezu simetričnog tipa jer često šaljemo velike datoteke na udaljeni server, pa bismo uz važnost nižeg roaminga naglasili potrebu za slijeđenja tehnoloških trendova i u brzini fiksnog interneta", mišljenje je Davora Pasarića, direktora riječke agencije za tržišne komunikacije i multimedijsku produkciju Kreativni odjel. U kontekstu cijena roaminga svakako ne treba zanemariti i učestalost privatnih putovanja diljem EU na koja se sve više uslijed širenja ponuda turističkih agencija i snižavanja cijena aranžmana odlučujemo. Za pretpostaviti je da bismo i tada rado ostali u kontaktu s najmilijima ili imali mogućnost na vrijeme obavijestiti šefa da nam kasni let pri povratku, a da pri tome ne strahujemo od računa koji će nas dočekati sljedeći mjesec. Svi oni koji često putuju u zemlje EU ili uskoro namjeravaju posjetiti jednu od njih trebali bi na vrijeme razmisliti o roamingu. Bez dobre pripreme roaming najčešće ispadne veliki neočekivani trošak. Zbog toga su u Tele2 korisnicima tarifa BIZNIS EKIPNA i BIZNIS RASPALI pripremili poklon - 1000 minuta i 1 GB interneta - svaki mjesec, za roaming unutar EU, koje mogu koristiti i nakon 15. lipnja 2017., za cijelo vrijeme trajanja ugovorne obaveze. Sadržaj omogućio Tele2 