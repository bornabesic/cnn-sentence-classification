Foto: Instagram PAR nije viđen zajedno već dva mjeseca.  38-godišnja pjevačica Nicole Scherzinger nikako da pronađe svoju mirnu, ljubavnu luku. Nakon prekida višegodišnje turbulentne veze s vozačem Formule 1, Lewisom Hamiltonom, sreću je pronašla u 25-godišnjem bugarskom tenisaču Grigoru Dimitrovu.  Barem se tako činilo donedavno, no u javnost su procurili detalji kako se par nije vidjeo dva mjeseca te kako su uzeli stanku. "Nicole je nedavno imala nekoliko privatnih problema, a Grigor nije bio uz nju, kako bi joj pomogao", otkrio je nepoznati izvor za Daily Mail. Početkom svibnja, Grigor je viđen i u društvu svoje bivše djevojke, tenisačice Marie Sharapove, na jednom teniskom događanju u Madridu pa nije dugo trebalo da krenu glasine. Podsjetimo, zgodni par zajedno je od studenog 2015. godine, a osim plavokose Marije, koju je ljubio nekoliko godina, Grigor je imao kratku avanturu i s kolegicom Serenom Williams.  "U vezi sam i sretna sam, no sve ostalo se tiče samo nas. Kad god sam pričala o ljubavi, novinari bi krivo prenijeli moje riječi pa bi uvijek ispalo da ja nešto jedva čekam, a to nije tako", otkrila je slavna ljepotica. No, napise o prekidu još uvijek nije komentirala niti jedna strana.