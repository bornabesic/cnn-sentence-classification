Foto: Hina AMERIČKI predsjednik Donald Trump i japanski premijer Shinzo Abe su se složili da će pooštriti sankcije Sjevernoj Koreji, usred bojazni da ta zemlja razvija nuklearni program. Sjedinjene Države obećale su da će surađivati sa saveznicima, Japanom i Južnom Korejom "kako bi se pojačao pritisak na Sjevernu Koreju te da bi se istaknulo kako aktualna putanja te zemlje nije održiva", stoji u priopćenju iz Bijele kuće objavljenom nakon razgovora Trumpa i Abea na marginama summita G7 na Siciliji. Oštre sankcije za Sjevernu Koreju U priopćenju stoji i da će dvije zemlje raditi na otkrivanju "onih koji podupiru sjevernokorejski nuklearni program i program balističkih raketa" kada budu odlučivale o mogućem donošenju oštrijih sankcija. Dogovorili su se i da će jačati obrambenu suradnju u regiji. Trump upozorava na jednostranu akciju protiv Sjeverne Koreje Vojna situacija na Korejskom poluotoku još uvijek je napeta nakon što je Pyongyang u posljednjih nekoliko mjeseci izveo nekoliko nuklearnih pokusa. Trump je upozorio da bi Sjedinjene Države u znak odmazde mogle poduzeti jednostranu akciju protiv Sjeverne Koreje.