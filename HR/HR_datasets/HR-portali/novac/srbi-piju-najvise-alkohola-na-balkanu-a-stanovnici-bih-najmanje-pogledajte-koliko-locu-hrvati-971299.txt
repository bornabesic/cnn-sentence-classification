Ilustracija: Instagram PREMA istraživanju Svjetske zdravstvene organizacije (WHO), najmanje alkohola na području Balkana konzumiraju stanovnici BiH, dok građani Srbije popiju više od 12,5 litara alkohola što ih svrstava u rekordere. Odmah iza su Hrvati koji godišnje konzumiraju 10 do 12,4 litara alkohola i alkoholnih pića. Prema rezultatima izvještaja, Turska je europska zemlja čiji stanovnici u prosjeku konzumiraju najmanje alkohola i alkoholnih pića. Prosječni stanovnik Turske stariji od 15 godina godišnje konzumira manje od 2,5 litre alkohola i alkoholnih pića. Uz Srbiju, na vrhu liste je i Portugal, piše Avaz. Na globalnoj razini, zemlje čiji stanovnici u prosjeku godišnje popiju najviše alkoholnih pića su zemlje istočne i središnje Europe, kao i Rusija gdje jedan stanovnik na godišnjoj osnovi konzumira više od 12,5 litara alkohola.  Prosječni stanovnik SAD-a godišnje konzumira 7,5 do 9,9 litara alkohola, u Kini taj je prosjek 5 do 7,4 litara, U Indiji 2,5 do 4,9 litara dok Kanađani loču poput Hrvata - 10 do 12,4 litara godišnje.