«» Foto: BMW BMW predstavlja serije 1 i 2 u obnovljenom izdanju.  Razloga za brigu nema, oba modela ostala su vizualno vrlo slična prethodnicima. Štoviše, promjene su toliko male da bi vas mogle razočarati.  Kod serije 1 estetske novosti se svode na nove boje karoserije, kao i novu liniju alu naplataka. Zato su tu tri nove specijalne serije zbunjujućih imena koja nema smisla čak ni nabrajati, a kamoli pamtiti. Radi se o izvedbama dodatno ukrašenima sportskim detaljima. U kabini nešto veće novosti, a na prvom mjestu su revidirana ploča s instrumentima, nova konzola i unaprijeđeni iDrive susta sa 8,8-inčnim zaslonom.   Ponuda motora kreće od 1.5 turbo trocilindraša, 116i (1.5/109 KS i 180 Nm) i 118i (136 KS i 220 Nm), a dalje slijedi dvolitrenim turbak, također u dvije izvedbe, 120i (184 KS (i 270 Nm) i 125i (224 KS i 310 Nm). Na mjestu top izvedbe je M140i sa 3.0 šest-cilindrašem od 340 KS i 500 Nm.  U ponudi su i četiri dizelaša. Kreće s 1.5 trocilindrašem u 116d (116 KS i 270 Nm). Dalje slijedi 2.0 motor u tri izvedbe, 118d (150 KS i 320 Nm), 120d (190 KS i 400 Nm) i 125d (224 KS i 450 Nm).  Nešto zanimljiviji je facelift serije 2, prije svega jer obuhvaća i beskrupulozni M2. Sve rečeno za seriju 1 vrijedi i ovdje, a dodatno je začinjeno novom grafikom stražnjih svjetala.   Ponuda motora ovdje kreće izvedbom 218i (1.5/136 KS), a dalje slijede 220i (2.0/184 KS, 270 Nm), 230i (2.0/252 KS i 350 Nm), te M240i (3.0/340 KS i 500 Nm). Dizelsku ponudu čini 2.0 motor u tri izvedbe od 150 do 224 KS. NA vrhu je M2 sa 370 KS i 500 Nm koji 100 km/h hvata za 4,3 sekundi.  Obnovljeni modeli u prodaju stižu početkom srpnja.