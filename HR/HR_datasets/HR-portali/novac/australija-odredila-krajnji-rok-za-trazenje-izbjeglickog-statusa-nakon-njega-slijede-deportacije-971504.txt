Foto: Hina TRAŽITELJI azila koji su stigli u Australiju plovilima moraju zatražiti izbjeglički status do 1. listopada ili će biti deportirani, rekao je ministar imigracija Peter Dutton.  U Australiji boravi 7500 ljudi koji su ilegalno brodovima došli u tu zemlju i još nisu dokazali svoj izbjeglički status, rekao je Dutton novinarima u Brisbaneu. "Nećemo dopustiti u zaduženosti u kojoj se već nalazimo da upadnemo u još veću zaduženost plaćajući socijalnu skrb za ljude koji nisu stvarni izbjeglice", dodao je. U Australiji borave i po pet godina Neki tražitelji azila stigli su na australske obale i prije pet godina, prema priopćenju iz Duttonova ureda. "Očekujemo da ljudi, koji ne mogu potkrijepiti svoj zahtjev za zaštitom, napuste našu zemlju što je prije moguće", rekao je Dutton. Australija  godinama koristi pritvore u Nauru ili otoku Manusu u Papui Novoj Gvineji gdje drži ilegalne imigrante i tražitelje azila koji su do te zemlje došli brodom.