Foto: Instagram IZGLEDAJU kao da su iz bajke.  Ako ste ljubiteljica Disneyja i bajki, ove će vas cipele oduševiti, i to vam garantiramo. A neobičnim parom pohvalila se domaća blogerica Ella Dvornik na Instagramu te oduševila svoje sljedbenice.  Ella je inače poznata po osebujnom stilu, a u ovim cipelicama u stilu Pepeljuge ne možemo zamisliti nikoga osim nje. U plavoj boji, koja simbolizira Pepeljuginu haljinu, sa šljokicama, rozim vezicama od tila te prozirnom petom, u kojoj je smještena minijaturna Pepeljuga, koja se miče, cipelice su zaradile više od 4700 lajkova. Radi se o cipelama britanskog branda Irregular Choice, koji je poznat po vrlo neobičnoj ponudi cipela te raznih modnih dodataka za žene, muškarce i djecu. Cijene neobičnih cipela kreću se od 70 pa do 200 funti, a sve modele možete pogledati ovdje.