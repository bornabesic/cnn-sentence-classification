Foto: Press OBITELJSKI dom je nezamisliv bez Domaćice, prhkog, čajnog peciva s tamnom, Kraševom čokoladom. Vjerne generacije ljubitelja Domaćice omogućile su joj da ove godine doživi okrugli, 60. rođendan. Povodom rođendana, Domaćica izlazi u specijalnom retro izdanju ambalaže kako bi nas podsjetila na davnu 1957. godinu kada je "rođena" kao brand Domaćica, dok podaci o recepturi sežu čak u dvadesete godine prošlog stoljeća. Domaćica je popularnost među svim dobnim skupinama stekla kvalitetom i prepoznatljivošću koji su joj omogućili da i nakon niza desetljeća ostane u trendu. Kao jedan od zaštitnih znakova i nositelja Kraševa imidža, Domaćica je s vremenom ponudila široku paletu okusa koji su u kratkom vremenu postajali hitovi – uz klasičnu, Domaćicu original, od 2010. uvedeno je još pet različitih okusa: Bijela Domaćica, Domaćica integral, Domaćica tamna, Domaćica s Dorina mliječnom čokoladom i Domaćica kokos koja je odlično prihvaćena od strane potrošača. U istraživanju tvrtke Valicon, koje mjeri snagu brandova u regiji, Domaćica je 2016. godine u Hrvatskoj zauzela visoko 8. mjesto čemu, osim savršenog okusa i konstantnog rada na novim okusima, pridonose i marketinške aktivnosti, kao npr. kampanja s popularnim Ivanom Rakitićem koja je nedavno dobila i prestižnu nagradu Effie za efikasnost u oglašavanju. Tijekom 2017. godine, Kraš će nastaviti sa zanimljivim marketinškim aktivnostima te će ljubiteljima Domaćice pripremati slatka iznenađenja i nagrade za vjernost. Slavljeničko retro pakiranje Domaćice obilježava početak niza uzbudljivih novosti koje će nas podsjetiti na užitak u vrhunskom spoju peciva i najfinije tamne čokolade.