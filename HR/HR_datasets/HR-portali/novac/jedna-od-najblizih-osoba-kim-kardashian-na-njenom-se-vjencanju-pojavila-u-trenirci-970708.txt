Foto: Instagram   FOTOGRAFIJA s vjenčanja Kim Kardashian i Kanyea Westa na Instagramu je u rekordnom roku skupila milijune lajkova. Romantični prizor poljupca ispred bijelog, cvjetnog zida vjerojatno je i prvo što svima padne na pamet kada netko spomene ovo slavno vjenčanje. Na ceremoniji u Firenci, Kim je nosila prekrasnu Givenchy Haute Couture vjenčanicu, a slavni par se do dvorca u kojem je održano vjenčanje dovezao kočijom. Može se reći kako glamura nikako nije manjkalo. A baš zbog svega toga informacija o tome da se netko na ovom vjenčanju pojavio u trenirci i običnoj majici zvuči potpuno nevjerojatno. No to se zaista dogodilo, a neglamurozno izdanje nosila je jedna osoba koja ja jako bliska s Kim.    Riječ je o njenoj osobnoj asistentici, Stephanie Shepherd, koja za zvijezdu radi još od 2013. godine, a s vremenom je dobila i laskavu titulu operativne direktorice Kardashian West brendova.     Osim s Kim, Stephanie je u dobrom odnosu i s ostatkom sestara - vježba s Khloe, druži se s Kendall i Kylie, svake godine dobiva odlične božićne poklone od Kris, a zbog prisnog odnosa s Kourtney, zafrkavaju ih da su djevojke.      No, koliko god njen život u visokom društvu zvuči glamurozno, biti zaposlenica Kardashian-Jenner obitelji ponekad je zaista iscrpljujuć posao. Ne vrti se uvijek sve oko poziranja, lijepe odjeće, make-upa... Ponekad treba zasukati rukave i baciti se na "prljavi posao", a upravo zato je Stephanie na jedno od najglamuroznijih vjenčanja desetljeća došla u trenirci.       "Bila sam na vjenčanju, ali ne kao gošća, već poslovno," otkrila je Stephanie za Refinery29. "Nisam ni vidjela cijelu ceremoniju, jer sam bila iza kamere. Moj posao, između ostaloga, uključuje i snimanje malo osobnijih trenutaka obitelji, kada ekipa snimatelja s realityja baš i nije poželjna. Snimala sam sve dok se spremaju i onda je Caitlyn izgubila odijelo i ja sam ga morala pronaći, a trebala sam pomoći i ostalim djevojkama u spremanju kako bi onda sve zajedno pomogle Kim... U svoj toj zbrci, za sebe nisam uhvatila vremena, pa sam na vjenčanje morala ići prljava, u donjem dijelu trenirke i običnoj majici," otkrila je Stephanie tri godine nakon slavnog vjenčanja.