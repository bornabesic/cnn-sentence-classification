Odbor direktora naftno plinske kompanije MOL odlučio je podići prošlogodišnji iznos dividende za deset posto. Odluka je donesena na glavnoj skupštini održanoj 13. ožujka ove godine. Nastavak je to trenda postupnog povećanja isplate dividende. Naime, ove godine će dividenda biti veća deset posto u odnosu na prošlu godinu kada je iznosila 58 milijardi mađarskih forinti. Godine 2015. iznosila je 55 milijardi, a 2014. Godine 50 milijardi forinti. Također, MOL je, u priopćenju na Budimpeštanskoj burzi najavio kako će se njegova glavna skupština dioničara održati 13. travnja. Dnevni red skupštine uključivat će zatvaranje poslovne 2016. godine, izmjenu Statuta, izbor članova u MOL-ovoj upravi, Nadzornom odboru, Odboru za reviziju te dopunu nominalne vrijednosti A dionica grupe. Kako navodi Bloomberg news portal, odluka o dividendi većoj od očekivane uzrokovala je snažan skok MOL-ovih dionica. >> Dobit MOL-a za 2016. godinu veća od planirane 2 milijarde dolara