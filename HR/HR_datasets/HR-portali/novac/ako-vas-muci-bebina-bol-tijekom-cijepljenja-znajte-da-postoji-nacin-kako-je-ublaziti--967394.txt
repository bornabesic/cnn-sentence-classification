Foto: 123rf SAMO mama može pomoći svojoj bebici da odagna bol, a kada je o cijepljenju riječi - mama tada ima nezamjenjivu ulogu - posebno ako svoju bebu - doji.  Do tog su zaključka došli, a prenosi to portal The Bump.com, stručnjaci Cochrane Library-a nakon što su dobro proučili rezultate 10-ak ranije objavljenih studija, a u kojima su prikupljeni podaci od ukupno 1.066 "ispitanih" beba. Ekipa je proučavala rezultate tih studija da bi došli do odgovora postoji li način kako bebicama ublažiti bol i neugodu tijekom cijepljenja. I došli su do rezultata: ako imate bebicu mlađu od godine dana, a znamo da se u tom periodu djeca najviše cijepe, neposredno prije cijepljenja podojite svoje dijete. Kažu stručnjaci - isti čak i bolji učinak bio bi kada bi dijete dojili za vrijeme uboda, no da bi izbjegli eventualne neželjene posljedice (stisak zuba), dojku im ponudite neposredno prije.  >>>Čak 400 djece dnevno umre jer nisu cijepljenja protiv ospica<<< Rezultati istraživanja na tu temu pokazali su da je baš s tim načinom ublažavanja bebine boli samo plakanje skraćeno je te je trajalo u prosjeku oko 38 sekundi, a kako su istraživači računali prema ekspresijama lica, bol je smanjena za otprilike 1,7 boda na prosječnoj ljestvici jačine boli.  A to znači da dojenje ne utječe samo na to da se bebin fokus makne s igle i boli.  Svi znamo o pozitivnim prednostima kontakta kože na kožu, smirujućeg osjećaja slušanja maminog srca i uživanja u blizini i mirisu majke, postoje i endorfini u majčinom mlijeku koji također igraju veliku ulogu za smirenje djeteta, a sve to skupa zaista ima pozitivan utjecaj na bebine emocije i bebinu bol.  >>>On je svoju kćer cijepio. Znate li za novosti u kalendaru cijepljenja?<<< Stoga ako ste i vi jedna od onih majka koja jednostavno ne može gledati svoje dijete kako pati, iskušajte ovu metodu. Ona vam doduše neće pomoći u potpunosti zaštiti svoje dijete od bolnog uboda, ali ako i samo malo smanji bol - i to je već nešto, zar ne?