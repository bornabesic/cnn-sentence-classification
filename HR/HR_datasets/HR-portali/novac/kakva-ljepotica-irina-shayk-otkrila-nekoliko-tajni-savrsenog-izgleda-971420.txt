Foto: Instagram PRELIJEPA Irina rodila je prije dva mjeseca.  Zanosna Ruskinja Irina Shayk, opravdano se smatra jednom od najljepših žena na svijetu, a manekenka je prije 2 mjeseca rodila kćerkicu, koju ima sa zaručnikom, holivudskim glumcem Bradleyjem Cooperom. Iako par, po starom dobrom običaju, krije kćerkicu i sve detalje vezane uz nju i njihovu ljubav, ono što Ruskinja definitivno ne krije jest njezina besprijekorna linija, koja je bila ponovno takva samo mjesec dana nakon poroda. Tada se Irina slikala na velikom, rozom luftiću te pokazala kako izgleda savršeno i neposredno nakon poroda, a jučer je obožavatelje na Instagramu razveselila još jednom golišavom fotografijom. Na njoj Irina pliva na nekoj nepoznatoj destinaciji te pokazuje duge noge i besprijekornu stražnjicu u minijaturnom, žutom bikiniju, a obožavatelji su ju odmah obasuli brojnim komplimentima. Koje su njezine tajne? Irina inzistira na tome kako je apsolutna laž da manekenke ne jedu dovoljno, a osim dobrim genima, liniju može zahvaliti zdravom balansu između vježbanja i prehrane. "Mrzim tradicionalne kardio treninge, poput trčanja pa sam spas pronašla u jiu-jitsu treninzima, što je japanska metoda samoobrane, a odlična je za spaljivanje kalorija. Taj trening odrađujem 4 puta tjedno, kada sam doma, a kad putujem, uglavnom treniram u hotelskoj sobi. Izvodim razne vježbe, za koje nije potrebna nikakva oprema, uglavnom za ruke i stražnjicu. I da, uvijek pazim na to da se dobro istegnem", otkrila je jednom prilikom smeđokosa ljepotica. Kada je u pitanju prehrana, manekenka priznaje da često prekrši pravila zdrave prehrane, no pronašla je balans. "Kada pojedem hamburger, krumpiriće, kečap i gazirano piće, drugi dan obavezno vježbam nešto intenzivnije, a zatim pazim što jedem. Uglavnom tada pojedem ribu i povrće. Kada imam snimanje, jedem salate i juhe, kako bi imala ravni trbuh, i to pravilo baš nikada ne kršim." Otkrila je i tajnu svoje besprijekorne kože, koja glasi ovako: kad god to ne mora, na lice ne stavlja puder te pušta da joj koža diše. Najvažnije pravilo lijepe kože, također podrazumijeva puno vode i pravilnu hidrataciju, a Irina priznaje kako često mijenja hidratantne kreme, kako joj se lice ne bi priviknulo na jednu formulu te postalo imuno na njezine prednosti. Med, sol i šećer, koristi kao prirodni piling za tijelo.