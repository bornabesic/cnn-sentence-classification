Foto: Instagram DEIDRE je kolumnistica britanskog Suna kojoj se čitatelji javljaju s raznim problemima i dvojbama u kojima im ona tada pokušava pomoći. Nedavno joj se javila i jedna 40-godišnjakinja koja je 15 godina u braku s dvije godine starijim mužem s kojim ima i četvero djece te rekla da ima ozbiljan problem s ovisnošću o seksu i da ne zna što da napravi. Ovo je njezino pismo: "Draga Deidre, Sretno sam udana već 15 godina, ali ne mogu prestati varati svog muža. Spavala sam s prijateljima, muževima od prijateljica, kolegama s posla i ljudima koje sam upoznala u teretani ili koje sretnem tijekom dana. Muž i ja imamo četvero djece i oduvijek smo imali dobar odnos i rijetko se svađamo. Redovito se seksamo i nemam nikakvih pritužbi. Znam da me voli do srži, kao što mi to i često govori. Ipak, volim nalet adrenalina i uzbuđenja kad se seksam i želim se seksati cijelo vrijeme. Nikad nisam željela biti u vezi s nekim drugim, ali ne mogu se zasititi flertovanja i osjećaja napaljenosti. Seks je uvijek sirov i strastven. Sramim se svog ponašanja, znam da je pogrešno to što radim i mrzim što varam supruga. On zaslužuje bolje. Ali moje varanje traje već dulje vrijeme, a počelo je kad sam spavala s njegovim najboljim prijateljem šest mjeseci nakon što smo se vjenčali. Što nije u redu sa mnom? Zašto ne mogu prestati?" Deidre ju je upozorila da taj poriv neće nestati sam od sebe i da treba potražiti pomoć jer bi inače mogla izgubiti muža i upropastiti brak. "Kažeš da si zadovoljna u svom braku i da vam je seksualni život dobar. Seks sa strane koji imaš je više stvar flertovanja i riskiranja nego što je fizička potreba te si ovisna o uzbuđenju koje dolazi uz to. Ovo zaista traje već dulje vrijeme. Jesi li sigurna da tvoj muž ne zna da ga varaš? Možda zbog njegove bezuvjetne i slijepe ljubavi ne cijeniš više to što imaš, a što bi trebala cijeniti, osobito ako ne cijeniš ni samu sebe. Taj nalet uzbuđenja će te zadovoljiti privremeno, na trenutak, a možda i zatomljuje neku davno zakopanu bol ili traumu. Što god je uzrok, trebala bi potražiti psihološku pomoć", zaključila je kolumnistica.