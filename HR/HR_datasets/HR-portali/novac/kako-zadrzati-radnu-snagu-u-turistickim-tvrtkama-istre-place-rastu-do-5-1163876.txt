Zaposlenici rovinjske Maistre, Valamar Riviere i Plave lagune iz Poreča te umaškog Istraturista u sezonu će ući s tri do pet posto većim plaćama, a regres, božićnica, jubilarne nagrade... očekuju i sezonce. U Maistri, recimo, najniža plaća od 3612 kuna raste s 1. lipnjem na 3633, a od 1. srpnja na 3741 kunu. U Valamaru, gdje će plaće do ljeta porasti 3,5 posto, dodatno povećanje čeka oko dvije tisuće najslabije plaćenih radnika, mahom sezonaca. Sobarice, čistačice, kuhinjski radnici, redari na bazenu... dobit će tako i povišicu od prosječnih osam posto. U Plavoj laguni radnici će najranije konzumirati povećanje plaće od tri posto. Najniža plaća od 3708 kuna raste na 3820 već s 1. svibnjem. U tvrtki kćeri, Istraturistu, najniža plaća poravnata je s onom u Plavoj laguni, a slijedi i dodatno povećanje osnovice od tri posto. U Sindikatu Istre, Kvarnera i Dalmacije, iza kojeg su intenzivni pregovori s poslodavcima, kažu da su više plaće i prava za sezonce posljedica i nedostatka radnika. No, ističu, bez kontinuirane brige o standardu radnika i propisivanje standarda od Ministarstva turizma, manjak radnika neće biti riješen. >> Ne možemo se brendirati samo uz turizam već i uz proizvodnju, ljude >> Kako će Brexit utjecati na hrvatski turizam? 