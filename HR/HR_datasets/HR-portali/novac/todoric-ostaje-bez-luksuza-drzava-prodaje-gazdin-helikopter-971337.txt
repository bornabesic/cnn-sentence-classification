HELIKOPTER Ivice Todorića u vlasništvu je Agrokora, i kako su nam potvrdili iz te kompanije, uskoro ide na prodaju.  "Na helikopteru koji je u vlasništvu Agrokora trenutno se završava redovni remont. Izvanredna uprava helikopter ne koristi i uskoro ga namjerava prodati. Posada je već smanjena te će do realizacije prodaje samo jedan pilot biti u radnom odnosu", stoji u pisanom odgovoru Agrokora, na upit o budućnosti Todorićevog helikoptera.  Todorićev helikopter Bell 427 kupljen je 2007. godine za oko 3 milijuna dolara. Kapacitet je sedam putnika i jedan član posade, najveća brzina 259 km/h a dolet 730 kilometara. U hrvatski registar zrakoplova upisan je pod registracijskom oznakom 9A-HTI, a kako izgleda možete vidjeti na snimci.