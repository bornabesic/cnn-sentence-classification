Foto: MUP TIJEKOM kriminalističkog istraživanja zaplijenjeno je 602.17 grama kokaina, 411 biljaka konoplje - marihuane, 8703.7 grama marihuane, 1.2 grama hašiša, 28 komada tzv. jointa te su pronađena dva laboratorija za tzv. „indoor“ uzgoj marihuane  Policijski službenici Policijskog nacionalnog ureda za suzbijanje korupcije i organiziranog kriminaliteta (SSKOK Zagreb) proveli su kriminalističko istraživanje kodnog naziva „RIO“ te kazneno prijavili devetoricu hrvatskih državljana (1975., 1981., 1979., 1971., 1974., 1960., 1991., 1973. i 1981.) zbog postojanja sumnje da su počinili kazneno djelo neovlaštene proizvodnje i prometa drogama.   Tijekom kriminalističkog istraživanja obavljene su pretrage domova, vozila i dr. kojom prilikom je zaplijenjeno: 602.17 grama kokaina, 411 biljaka konoplje - marihuane, 8703.7 grama marihuane, 1.2 grama hašiša, 28 komada tzv. jointa te su pronađena dva laboratorija za tzv. „indoor“ uzgoj marihuane.   Nakon dovršenog kriminalističkog istraživanja policija je podnijela kaznenu prijavu Općinskom državnom odvjetništvu Novi Zagreb, dok su osumnjičenici predani pritvorskom nadzorniku.