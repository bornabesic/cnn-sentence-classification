Petogodišnji proces restrukturiranja Brodosplita, koji se provodi pod palicom privatnog vlasnika Tomislava Debeljaka i nadzorom Europske komisije, polako se približava kraju, no kosturi iz ormara ne prestaju iskakati. Ministarstvo gospodarstva, poduzetništva i obrta zatražilo je od ministra državne imovine i predsjednika upravnog vijeća CERP-a Gorana Marića da u državnom portfelju pronađe dionice kojima bi se osiguralo namirenje potraživanja Jugobanke zbog nezatvorenog starog duga po kreditu kojeg je od te banke od kraja 1980-ih imao Brodosplit. Radi se o dugu od čak 76 milijuna kuna, koji je sa zateznim kamatama dosegnuo stari dug od osam milijuna kuna. Budući da nakon privatizacije država u Brodosplitu ima samo jednu dionicu, rješenje se traži kroz namirenje raspoloživim vlasničkim udjelima iz CERP-ova portfelja.  >>U Brodosplitu porinut mini kruzer vrijedan više od milijun eura >>Hrvatski patrolni brod i jurilica M-46 traže kupce 