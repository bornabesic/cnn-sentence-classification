Subway, najveći franšizni lanac brze hrane na svijetu, vraća se na hrvatsko tržište. Golemi sendviči “po vlastitom ukusu” u Hrvatskoj bi se mogli nuditi već od sredine iduće godine, kazao nam je menadžer za razvoj Subwaya Vlado Hanula, a trenutačno traje potraga za franšizerima koji bi ovom poznatom brendu u nas ponovno dali vjetar u leđa, vjerojatno i puno jači od onoga koji ga je “potjerao” iz Hrvatske 2009. godine. Subway planira 22 restorana Skupo je i neprofitabilno bilo poslovati na našem tržištu izvan EU, a primjenjivati iste “zlatne standarde”, objašnjava Hanula. No zna li se da se veliki povratak Subwaya s najmanje 22 restorana najavljuje još od 2014., a i drugi veliki igrači poput lanca pizzerija Pizza Hut ili Hard Rock Cafea već dugo traže investitora u nas kojemu bi prodali pravo na žig i “know-how”, hrvatskim poduzetnicima ovakvo je poslovanje očito još uvijek bauk.  Svi su oni, naime, čuli za McDonald’s, KFC, Subway, Mango, Accessorize. Pek Snack, Hilton, Sheraton, OVS ili pak Burger King, koji je u nas zasad otvorio dva restorana i još ispipava tržište. U SAD-u, koji je kolijevka franšiznog poslovanja, jedan od sedam dolara troši se na robe i usluge u franšiznom vlasništvu i putem njih zaposleno je 14% od ukupnih radnika. Gotovo 50% kompletne maloprodaje u svijetu odvija se u franšiznim jedinicama. Oko 12.600 franšiznih brendova posluje u Europi i zapošljava više od 3 milijuna ljudi. U Njemačkoj, u kojoj je franšizno poslovanje najrazvijenije u EU, čak 80% njih je nacionalno, dok u je RH od 200-tinjak franšiznih sistema na tržištu, koji zapošljavaju oko 16.500 radnika na oko 950 franšiznih lokacija, svega 12% domaćih, od kojih su najpoznatije Surf’n’Fries, bio&bio, Aqua, Mlinar, DiCaprio.. – U zemljama EU prosječan je udio domaćih franšiza pak oko 50%, što najbolje govori o potrebi poticanja tog poslovnog modela među hrvatskim tvrtkama – kažu u HGK. S ciljem okupljanja vodećih domaćih i stranih franšizera, edukacije te promoviranja osnovana je tako i Zajednica franšiznog poslovanja pri HGK. – Poduzetnici su u nas slabo educirani o franšiznom poslovanju, misle da će lakše u posao krenuti sami, čak i s vlastitom franšizom – kaže Denis Polić, koji je s Andrijom Čolakom suvlasnik najpoznatije i najbrže rastuće hrvatske franšize Surf’n’Fries. Odličan model za mlade Pritom se zaboravlja da je takav pothvat, čak i uz poslovično pomanjkanje potpore mjerodavnih institucija i slabe poduzetničke klime u nas, često sigurniji i održiviji način poslovanja. Jer, franšiza je suradnja dvaju pravno neovisnih poduzeća oko uspjeha istog poslovnog pothvata. Novi poduzetnik s obukom, treningom, stalnim savjetovanjem koje dobiva od davatelja franšize odličan je za mlađe i manje hrabre poduzetnike koji nemaju hrabrosti sami pokrenuti posao, ima više šanse za uspjeh na tržištu, veću konkurentsku prednost i ne uči na svojim pokušajima i pogreškama. Prema podacima AmChama, korisnik franšize ima 97-postotnu šansu da će njegovo poslovanje preživjeti prvu godinu, 92% petu, a 90% desetu godinu poslovanja. U Subwayu su svojedobno isticali da franšizna licencija za prvi restoran košta 7500, a cjelokupna investicija za otvaranje novog restorana oko 115 tisuća eura. Za otvaranje Surf’n’Friesa, primjerice, ukupna prosječna svota je 50-ak tisuća eura, doznajemo od Polića, čiji se franšizni lanac upravo “baca” u nove poslovne pothvate. Za 10-ak dana s moldavskim Tucano Coffeejem otvara prvi Surf’n’Fries u Moskvi, a do kraja godine i prvi objekt na poznatom Kite-beachu u Dubaiju. U ovoj godini otvorili i irsko, njemačko i iransko tržište, a u pregovorima su i za ulazak u SAD i Kinu te rade i na novim proizvodima i na novim formatima.  >> Pripremio sam sve da porezna reforma počne od Nove godine. PDV ćemo smanjiti za jedan postotni bod, za struju i više prosječni su troškovi pokretanja jednog Surf'n'Fries restorana, 115 tisuća za Subway, za KFC 1,3 milijuna eura.