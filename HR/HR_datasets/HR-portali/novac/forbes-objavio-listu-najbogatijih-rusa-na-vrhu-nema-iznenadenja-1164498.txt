Leonid Miheljson, suvlasnik ruskog proizvođača plina Novateka, najbogatiji je Rus drugu godinu zaredom s bogatstvom procijenjenim na 18,4 milijarde dolara, objavilo je rusko izdanje časopisa Forbes. Miheljson (61) je povećao svoje bogatstvo za četiri milijarde dolara u odnosu na prošlu godine i na Forbesovom popisu 200 najbogatijih ruskih biznismena 2017. zauzeo je prvo mjesto. Osim većinskog udjela u Novateku, drugom najvećem ruskom proizvođaču plina nakon Gazproma, Miheljson također ima udio u petrokemijskoj tvrtki Sibur. Kraljevi čelika na drugom i trećem mjestu "Cijena ulaznice" za mjesto na listi ruskih bogataša dosegnula je rekordnih 500 milijuna dolara ove godine u usporedbi s 350 milijuna prije godinu dana, navodi Forbes. Ukupno bogatstvo najbogatijih 200 Rusa poraslo je na 460 milijardi, što je više od 100 milijardi u godinu dana. Broj milijardera također je porastao - na 96 sa 77. Taj je rast prouzročilo jačanje rublja u odnosu na dolar i povoljni uvjeti na globalnim tržištima sirovina, prvenstveno rast cijena čelnika. U rezultatu toga, drugo i treće mjesto na Forbesovom popisu zauzeli su kraljevi čelika. Aleksej Moradošov (51), vlasnik ruskog proizvođača čelika Severstala, na drugom je mjestu s 17,5 milijardi dolara, a na trećem je Vladimir Lisin (60), predsjednik uprave metalurškog kombinata NLMK s bogatstvom procijenjenim na 16,1 milijardu dolara.  >>Službeno ima samo dva stana: Je li Vladimir Putin najbogatiji čovjek na svijetu? >>Milijarder David Rockefeller umro u 102. godini. Evo što mu je zamjerala ljevica, a što desnica 