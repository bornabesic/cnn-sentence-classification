Foto: Hina PREDSJEDNIK Filipina Rodrigo Duterte poručio je vojnicima koji bi mogli biti optuženi za zloupotrebu izvanrednog stanja u državi da će on osobno za to preuzeti odgovornost. Duterte se "našalio" i naveo primjer da ako jedan od njih siluje tri žene, on će osobno preuzeti odgovornost za to. "Vi samo obavite svoj posao, ja ću ostalo" "Ako vi potonete, i ja ću za vama. Ali tijekom izvanrednog stanja samo ću ja biti odgovoran za njegove posljedice. Vi samo obavite svoj posao, a ja ću se pobrinuti za ostalo". Također je rekao da "neće tolerirati zloupotrebu situacije": "Sam ću vas strpati u zatvor", poručio je onima koji će prekršiti pravila. Zatim se "našalio": "Ako ćete i tri silovati, priznat ću da sam ja kriv za to". Duterte se tako obratio vojnicima na otoku Mindanao, gdje je od utorka proglašeno izvanredno stanje zbog borbe protiv ISIS-a.