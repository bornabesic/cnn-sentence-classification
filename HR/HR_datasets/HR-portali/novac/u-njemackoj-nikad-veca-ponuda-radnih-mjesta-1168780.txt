Njemačka nikada nije imala toliko otvorenih radnih mjesta kao danas, pokazuju izvješća. Izvještaj Instituta za istraživanje tržišta rada vjetar je u leđa onima koji su se odlučili na odlazak u Njemačku jer upravo njih čeka 1.06 milijuna radnih mjesta. U odnosu na prvo tromjesečje 2016. godine, to je otprilike 4000 mjesta više. Istraživanje Instituta pokazuje i kako je veći dio radnih mjesta, čak 77 posto, u zapadnoj Njemačkoj, dok bivša istočna, komunistička Njemačka bilježi pad populacije i manji rast gospodarstva, pa time i otvorenih radnih mjesta. Za 64 posto otvorenih mjesta traži se srednja stručna sprema, dok je 16 posto otvoreno za one akademski obrazovanje. Za 20 posto poslova nije potrebna edukacija. Alexander Kubis, iz Instituta, kazao je kako je najveća potražnja u malim i srednjim poduzećima koja traže educirane, specijalizirane i sposobne radnike. Ovaj radnički boom u Njemačkoj predviđa kako će država krajem 2017. imati otprilike 45 milijuna zaposlenih, što je 670.000 više nego lani. U svemu tome, pokazuje statistika, udio je imao i imigrantski val, kao i činjenica da se sve više žena i starijih osoba uspješno zapošljava.  