Foto: 123rf TIJEKOM trudnoće trebat će vam svega 200 do 300 kalorija više nego prije trudnoće kako bi se beba mogla pravilno razvijati. Glavni preduvjet za zdravu bebu je svakako zdrava trudnica, pa se potrudite da se na vašem stolu tijekom trudnoće redovito nalaze sljedeće namirnice: Organska hrana - Potrudite se da saznate porijeklo svake namirnice koju planirate konzumirati. Trudnice i bebe posebno su osjetljive na toksine koji se nalaze u kemijski tretiranoj hrani. Jedite hranu koja vam daje energiju - Jedenje praznih kalorija ostavit će vas umorne, gladne i bezvoljne, dok će vas pravilan odabir namirnica napuniti energijom . Preporučuje se hrana bogata kalcijem, željezom, magnezijem, kalijem i cinkom. Kalcij - Važan je za razvoj kostiju i zuba, a može vam i ublažiti grčeve u nogama i riješiti vas nesanice. Nalazi se u mlijeku i mliječnim prerađevinama, sezamu, soji, tofuu, bademima, soku od naranče, smokve, brokula i sve vrste lisnatog povrća. Folna kiselina - Može se naći u hrani, pivskom kvascu, pšeničnim klicama, žitarice, banane, kupine, jagode, grahorice i žumanjci. Omega 3 masne kiseline - Ove zdrave masnoće važne su za normalan razvoj živčanog i imunološkog sustava bebe,  a ujedno i smanjuju rizike od preeklampsije, postporođajne depresije i smanjuju rizike prijevremenog poroda. Nalaze se u ribljem i maslinovom ulju, lanu, sezamu, sjemenkama bundeve, orasima, heljdi, grahoricama, lososu, Balasaru i zelenom lisnatom povrću. Željezo - Ono je vrlo važno za proizvodnju hemoglobina, u nedostatku željeza dolazi do anemije koja je vrlo česta u trudnoći. Najbolji izvor željeza su tamno meso peradi, riba, soja, iznutrice, grahorice, sušeno voće i orašasti plodovi. Proteini - Proteini su najvažniji u izgradnji tkiva i stanica u tijelu vaše bebe. Rast maternice, posteljice, nesmetan dotok krvi i proizvodnja mlijeka ovise o količini proteina koje unosite u organizam. Najbolji izvor svakako je meso, no nalaze se i u ribi, jajima, mlijeku, grahoricama i orašastim plodovima.