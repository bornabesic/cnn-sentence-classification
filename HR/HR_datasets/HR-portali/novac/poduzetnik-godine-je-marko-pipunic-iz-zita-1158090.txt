Marko Pipunić iz tvrtke Žito proglašen je Poduzetnikom godine u izboru koju treću godinu zaredom organizira konzultantska tvrtka EY, a nakon ovog izbora slijedi svjetsko u Monte Carlu gdje će nas Pipunić predstavljati. za titulu Poduzetnika godine borilo se je 32 kandidata iz 28 tvrtki. U uži krug stigli su finalisti Petar Jelinčić iz tvrtke Sintaksa, Martina Ravlić Janković iz tvrtke Slavonija DI, Dragutin Kamenski iz Kamgrada, Tomislav Rukavina te Josip Barušić iz Klimaopreme, Stjepan Talan, direktor Solvisa te Ksenija Vrbanić iz Xenia designa. U potkategoriji za međunarodno postignuće nagradu je dobio Stjepan Talan iz Solvisa. Član žirija, predsjednik uprave Atlantic grupe Emil Tedeschi, izjavio je kako su prilikom izbora radili dubinsko snimanje svakog kandidata, njegove tvrtke kao i industrije kojom se bavi te da su u stvari svih sedam finalista  pobjednici. Koji je presudni kriterij poduzetnik Nenad Bakić, također član žirija, izjavio je kako je prvo bitna autentičnost, a zatim dobra volja i pozitiva.  Prošlogodišnji dobitnik nagrade Đuro Horvat iz tvrtke Tehnix prisjetio se je kako je  odlaskom u Monaco upoznao mnogo poslovnih partnera, a rezultat je povećanje izvoza i prihoda za 45 posto tijekom prošle godine.  Prethodne dvije godine pobjedu su odnijeli Alan Sumina i Zoran Vučinić iz tvrtke Nanobit te Đuro Horvat.  O dobitniku nagrade odlučuje žiri kojemu je na čelu predsjednik Uprave Atlantic Grupe Emil Tedeschi, poduzetnici i investitori Nenad Bakić i Saša Cvetojević, regionalna direktorica Europske banke za obnovu i razvoj (EBRD) Vedrana Jelušić Kašić te dekan Ekonomskog fakulteta u Zagrebu Lajoš Žager. Njima su se ove godine pridružili i dosadašnji pobjednici Đuro Horvat  i Alan Sumina.  EY Poduzetnik godine je globalni program osmišljen s ciljem poticanja poduzetničke klime i izgradnje boljeg poslovnog okruženja, a provodi se već 30 godina u više od 60 zemalja, koje čine 90 posto svjetske ekonomije. U prva dva izdanja programa EY Poduzetnik godine u Hrvatskoj sudjelovalo je ukupno 58 kandidata, a pobjednici su se našli u konkurenciji za najprestižniju svjetsku nagradu namijenjenu poduzetnicima - EY Svjetski poduzetnik godine, koja se dodjeljuje u lipnju u Monte Carlu. >> Ljudi sve skloniji poduzetništvu, samo trebamo bolje zakone >> Poduzetnik Nenad Bakić Večernjakova osoba godine 